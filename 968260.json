{"id":"968260","title":"念奴娇 其一 贺陈新渌再娶","dynasty":"宋","author":"赵必?","text":"烧灯过也，倩东风、又剪芙蕖千朵。翠阵珠围依然是，旧日笙歌社火。一曲乘鸾，万钱骑鹤，仙子来蓬岛。金尊满酌，不妨斜戴花帽。人生能几欢娱，趁良辰美景，绿娇红小。洞里桃花应笑道，前度刘郎未老。眼雨眉云，情香粉态，恨不相逢早。明年今夕，犀钱玉果分我。"}
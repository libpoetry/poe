{"id":"1004155","title":"述九颂 其九 侣真","dynasty":"宋","author":"程公许","text":"天门开兮九重，烂钩陈兮紫宫。烜舜瞳兮万里，穆五弦兮从容。予唱兮孰和，劳心兮??。渺烟尘兮萧瑟，慨世途兮荆棘。上帝兮孔仁，赍予兮良弼。金碧波兮涨漪沦，妖氛洗兮景气新。皇轸思兮六合，伫公来兮经营。天苍兮地厚，日月兮悠久。民命兮以延，国脉兮以寿。云鬅鬙兮仙者家，瑶之台兮户琼玖。饭宝屑兮醴玄霜，脯擘麟兮果梨枣。驭鹤兮鞭龙，故山兮春风。吾谁侣兮赤松，匪上玄兮曷从。抚尘劫兮浩荡，燕钧天兮乐融。长接引兮群品，与龙汉兮无穷。"}
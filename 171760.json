{"id":"171760","title":"瑞鹤仙·红消梅雨润","dynasty":"宋代","author":"王千秋","text":"红消梅雨润。正榴花照眼，荷香成阵。炉薰炷芳烬。记于门今日，长庚占庆。文摛艳锦。笑班扬、用字未稳。果青云、快上黄扉，地□誉高英俊。名盛。都期持橐，却借乘轺，布宣宽政。除书已进。归宠异，侍严近。且金船满酌，云翘低祝，□此椿龄更永。任月斜、未放笙歌，翠桐转影。"}
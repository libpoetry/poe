{"id":"977828","title":"酹江月/念奴娇 元夕上秘丞并引","dynasty":"宋","author":"徐鹿卿","text":"雪销平野，正云开天宇，灯辉花市。明灭吐吞无尽藏，巧斗飞桥激水。铁马响冰，牙旗穿夜，箫鼓声歌沸。丰年欢笑，酿成千里和气。相欢交□游嬉，卖薪买酒，歌舞升平里。记得前年随玉辇，吹下天香扑鼻。璧月腾辉，仙球稳缒，归有传柑遗。来年此夜，通明仍许归侍。"}
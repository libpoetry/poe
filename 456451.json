{"id":"456451","title":"相望","dynasty":"当代","author":"程滨","text":"邱生在南国，我窗向北开。相思辄相望，窗外楼崔嵬。纵使楼尽废，此望犹痴呆。君窗今何向，好风自南来。可有相思日，相望极天涯。天涯有时尽，四目何时偕。今夜月无色，当窗失楼台。不复梦中梦，惟见埃中埃。我倦阖双目，心眼清如淮。泠泠三千里，盈盈鉴君哀。各自浚心脉，莫教生蒿莱。相望终相望，聊栖一枝槐。"}
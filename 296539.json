{"id":"296539","title":"满江红·偕吴宾来游湖上，过西冷桥吊苏小塞","dynasty":"现代","author":"许宝蘅","text":"漠漠平林，闲步到西冷桥畔。认一片紫泥香土，曾埋幽怨。油壁青骢何处是，清风明月谁人饯。小荒亭，寂寞短碑残，题诗编。挈骚客，携吟管。披荆棘，剔苔藓。叹美人身世，春光一现。赢得千秋传胜迹，不教瓦砾同轻贱。向孤山，再访小青居，怜卿伴。"}
{"id":"417894","title":"金缕曲 后湖感旧","dynasty":"近现代","author":"宋词","text":"又到伤心地。最难忘，黄梅时节，斜风细雨。湖畔初系同心结，多少柔情密誓。都留在心中梦里。舞破歌残人俱老，卅六年似水东流去。恩和怨，早抛弃。已知来日无多矣。料今生，无缘重聚，相期隔世。子幼家贫身累重，只有余欢杯底。剩一点名心未死。分镜擘钗终难补，半生缘落得两行泪。犹未了，写《金缕》。"}
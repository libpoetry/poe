{"id":"834751","title":"寿楼春","dynasty":"清末民国初","author":"冯煦","text":"罗西堂青袍。算端阳闰后，芳俎频邀。却趁沤移前席，燕归新巢。惊五度、风吹箫。又渡头、重歌离骚。记曲沼莲疏，曾楼梧冷，梦与断云遥。同怀感，心忉忉。奈淮南清角，浙右惊涛。剩有衰髯如雪，古荆初苞。还执手，临江皋。愿百年、同栖蓬蒿。任海内风尘，从兄去寻涪麓樵。"}
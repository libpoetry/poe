{"id":"777802","title":"忆旧游·西湖归来，寄昭、煦二姊","dynasty":"清","author":"陈家庆","text":"记一杯换日，双桨凌波，细语花前。最是清游好，看乾坤醉倒，坐对山川。日日白苏堤下，不费买花钱。叹倦旅归来，高楼夜静，犹梦湖边。凄然。伤离后，祗露冷秋江，月落霜天。往事休重省，怅美人何处，肠断华年。转眼西风都尽，犹剩雨和烟。听虫泣残檠，■■一一手自编。"}
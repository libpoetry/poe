{"id":"846057","title":"庄献明肃皇后恭谢太庙 其一 导引","dynasty":"宋","author":"无名氏","text":"母仪天下，圣祚保延长。声教被遐方。严恭孝飨来清庙，鸾辂历康庄。箫韶九奏凤来翔。袆翟焕祥光。惟馨蕊醴奠瑶觞。万寿永无疆。亲承先顾，保祐助吾皇。亿载正乾纲。宗文祖武尊邦社，天下锡蕃昌。六宫扈从亲重翟，清庙荐萧芗。礼行乐备神祗飨，四海永来王。"}
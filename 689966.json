{"id":"689966","title":"次夏双桥诗教韵","dynasty":"明","author":"张天赋","text":"天缘高士过南洲，轩冕铢尘蔑五侯。孟氏一生卑假伯，孔明三顾待真刘。无边锦绣胸襟塞，万斛烟花眼界收。从古绿窗归嫁晚，娇痴终不学红楼。骨肉斯文遍九州，半甘嘉遁半封侯。道原终古推尼父，说苑何人道向刘。缺陷世情添我恨，公评月日羡君收。无端一枕渊明梦，飞上罗浮第一楼。"}
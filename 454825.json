{"id":"454825","title":"齐天乐吉安渼陂古村有书斋形似古床，壁存一联：万里风云三尺剑，一庭花草半床书。予游此地，触感先得结句，归后续成此阕","dynasty":"当代","author":"张力夫","text":"象山清婉瑶山俏，涵容赣南村小。卵石铺街，陂塘布阵，偎倚王江襟抱。坊幽梦老。记烽火频传，将星争耀。永慕堂空，凤檐犹戴旧官帽。双狮血痕利爪，昔年知为甚，亡命撕咬。寂寞庐陵，苍凉翰苑，不尽人间烦恼。风云事了。看三尺沉埋，半床残照。万里春深，一庭花共草。"}
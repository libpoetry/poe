{"id":"252896","title":"齐天乐·九日登高","dynasty":"现代","author":"金启孮","text":"西风又送征鸿去，年年驿亭秋早。翠微初登，金菊乍吐，消得闲愁多少。钟山古道。向一抹斜阳，凭高登眺。曲水萦回，髻螺点点入残照。莫管寒空万里，但酬节酩酊，醉吟狂啸。衰草连天，黄花满地，缠倒葫芦一笑。碧松环绕。似珍重今宵且舒怀抱。瞬息浮生，鬓端容易老。"}
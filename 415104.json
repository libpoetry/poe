{"id":"415104","title":"星际梦","dynasty":"近现代","author":"宗远崖","text":"少小不愿拘寻常。中岁辄发少年狂。昨朝偶读但丁曲。夜梦便作星际航。地心引力何足道。乘驾火箭恣翱翔。须臾飞出太阳系。直入银河环带之中央。银河明且长。回看来处何茫茫。地球无影迹。皎日为星光。我行如电齐光速。天体隐现殊纷忙。人间异景亦多有。谁见流星梭织成文章。流星如雨满衣裳。我身灿灿如朝阳。诸天人类惊呼唤。忽有飞船出我旁。眷然相顾见情意。言语不通口各张。口语何如手语强。以手表意无相妨。我问三千大千世界今何似。渠谓河里河外星球多战场。球上疆域倘未泯。战争之事谁能忘。语犹未尽逝已远。心欲追之身在床。愿穷星海探真理。笑看朝晖照屋梁。"}
{"id":"465000","title":"沁园春 和载庵兄花朝螺峰看花之作，未步原韵","dynasty":"当代","author":"梅绍农","text":"春到螺峰，暖入园林，恰是花朝。看浓荫道上，翩翩俊侣，海棠畦畔，簇簇红潮。三五亭台，栏干倚遍，领略风光一片娇。倾耳听，怪春城十里，怎避尘嚣。龙钟白发飘萧。却拄杖登临兴致高。仿文章华国，湖山焕彩，英豪倍出，喜上眉梢。诗酒招邀，霜毫挥处，朵朵笔花随意飘。天将暮，见花明柳暗，倦鸟归巢。"}
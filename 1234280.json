{"id":"1234280","title":"奉赠平章李相公十韵","dynasty":"元","author":"赵孟頫","text":"鱼水千年庆，龙云亿载春。乾元开泰运，圣主得贤臣。画像丹青炳，书题刻画真。春宫承宠旧，秋谷赐名新。扶日登皇极，经邦赞化钧。甘盘基相业，傅说应星辰。报国非私已，逢时岂爱身。谁能动天子，今复见山人。始白诗书效，行看俗化淳。硕陈归美意，作诵比丞民。"}
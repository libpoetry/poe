{"id":"766351","title":"洞仙歌 李石梧观察以梧笙馆联吟图卷索题，小病久置案头，及石梧悼亡始成此阕","dynasty":"清","author":"周之琦","text":"春风梧苑，惯柔毫闲弄。况有兰闺玉人共。向金台、斗韵珠海分笺，全不数，当日秦娥箫凤。梁园飞絮早，绿绣空囊，岂意韶华遽相送。银字掩孤嚬、一卷哀辞，叹我已、潘丝霜重。算香散、蘅芜十年馀，又振触、西湖那时残梦。"}
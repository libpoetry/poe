{"id":"150062","title":"次韵谢人惠诗","dynasty":"宋代","author":"晁说之","text":"东郊久不开，春风宜断绝。梅信岂得芳，何处香芬烈。徒令湖海士，借论古人杰。奈我贫病何，萧寺多积雪。终天不出门，图史欣罗列。欲上皇帝书，庙堂谁稷契。游鱼清且直，飞鹭远更洁。顾彼四轮车，御侮难结辙。一朝叩旅舍，问我来何说。再拜谢之子，我正如自拙。"}
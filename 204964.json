{"id":"204964","title":"赠道士阮太虚何存斋","dynasty":"宋代","author":"谢枋得","text":"六道四生苦，何人不烦恼。官人自做官，道人自修道。相逢不下马，各自寻蓬岛。前生非亲契，今生如何好。本来无因缘，安得有果报。来非人捉来，到是天送到。我若不呈丑，道教一齐倒。春风缚不住，秋月蚀愈皎。莫登时贵门，谈天恨欠早。对面不相识，开口便激恼。譬如弄杂剧，徒取傍人笑。道我是风颠，知我已明了。莫愁我饥渴，天厨食天饱。真宰善解家，未敢与道。"}
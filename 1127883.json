{"id":"1127883","title":"韩魏公挽歌词二首","dynasty":"宋","author":"曾巩","text":"堂堂风骨气如春，衮服貂冠社稷臣。天上立谈迎白日，握中随物转洪钧。忽骑箕尾精灵远，长誓山河宠数新。万里耕桑无一事，三朝功德在生民。锱铢赤舄无骄志，咳唾黄金有古风。覆冒荒遐知大度，委蛇艰急见孤忠。谋谟邴魏丹青力，拥立昭宣柱石功。御笔新诗在新陇，哀荣谁得似初终？"}
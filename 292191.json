{"id":"292191","title":"琐窗寒·花户油窗","dynasty":"现代","author":"张慎仪","text":"茜镛纱轻，碧棂纸脆，不宜冬晚。为翻新样，添换琉璃片片。任信风、吹过重翻，总疑遮煮一层绢。只书墙暖日，玲珑透影，砚冰能泮。烂漫。供清玩。似云母画屏，花浓目眩。燕寝凝香，最便消寒琼宴。纵周遭、掩映如云，仍朗朗隔窗易辨。到春时、窗外桃开，好觑春人面。"}
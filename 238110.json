{"id":"238110","title":"送蔡侍郎镇建宁","dynasty":"宋代","author":"徐玑","text":"熙洽壬辰际，刚明十载初。祥风开宇宙，粹质产琼琚。年齿终童右，文章两汉馀。体将时格变，名向榜头书。多病侵丝鬓，清颜侍玉除。温恭扶国是，端直屏奸渠。良月春先暖，丰年日自舒。潜藩来骑鼎，故里去程徐。北虏盟方缔，蛮陬蘖已锄。顾言归补衮，敷泽偏坤舆。"}
{"id":"319362","title":"庆春泽慢·重阳登高归赋","dynasty":"现代","author":"顾学颉","text":"万里乡思，十年春梦，枫红又染重阳。谙尽孤怀，沈吟对酒花黄。秋风浪冷平沙雁，问天涯、书信微茫。数茱萸、遍插东皋，地老天荒。雕戈剩有埋愁地，待题诗红叶，流趁潇湘。菰渚莓苔，飘零路断横塘。泠然吹彻胡笳曲，截幽思、听谱流亡。罢登临、莽莽山河，有泪盈眶。"}
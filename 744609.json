{"id":"744609","title":"礼烈亲王克勒马歌","dynasty":"清","author":"陈寿祺","text":"烈王骨性真龙种，天马天生佐神勇。肝胆如人貌不成，但见丹青发梢动。其脩丈咫高七尺，鳞甲生胸角生额。国初驾驭皆英雄，蹴踏风云百灵役。乌拉叶赫三韩东，王来破竹成奇功。明师五日萨尔浒，二十万众为沙虫。此马所向一敌万，出入百战如游龙。自跑圣水洗疮痏，夕阳严液流淙淙。万里归来沫流赭，锦鞯罗帕华轩下。忽闻金鼓误军声，犹想奔虹天际行。王生尔生死尔死，世上孤忠有如此。可怜人马两神奇，白山草木呼风起。迩来陇汉旌旗殷，马{马戌}万骑尘埃间。星精何由降太乙，元蹄西踣巴夔山。大宛青海历无草，岁贡岂免参??。许?帛齿金门式，愿铸骐驎立九关。"}
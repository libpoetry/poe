{"id":"496497","title":"一七令 舟中阅唐诗纪事王起李绅张籍令孤楚于白乐天席上各赋一字至七字诗以题为韵遂效其体为花风月雪四首宋人名 其四","dynasty":"明","author":"杨慎","text":"雪。凝明，澄彻。飞玉尘，布琼屑。苍云暮同，岩风晓别。深山樵径封，远水渔舟绝。南枝忽报梅开，北户俄惊竹折。万树有花春不红，九天无月夜长白。"}
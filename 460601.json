{"id":"460601","title":"夜宿大同有梦","dynasty":"当代","author":"伯昏子","text":"渊黑熔铁气郁阏，城市之翼光霭没。拥衾闻窗风窸窣，一夜吹裂枕畔月。恒宗仙府云密勿，石室金匮安能发。卅年天恩未曾歇，歌班仪仗彻高阀。街灯照影玉颜黦，苦寒犹更削瘦骨。心灰已埋千丈窟，难随清音出曲突。欲向山林吟咄咄，泉涸茅剪山颠兀。梦中谁著碧罗袜，袅袅香远清波滑。"}
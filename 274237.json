{"id":"274237","title":"木兰花慢·初四日露后同车还上海","dynasty":"现代","author":"汪东","text":"尽桃符换岁，未洧尽，腊中寒。唤旅雁将俦，奔车载影，同指江干。乡关。最佳胜处，恨匆匆、便落杳茫间。世路风饕雪虐，不应长负丘山。频年。斗健尊前。才比陆拙如潘。料故人情意，殷勤恋此，深谷幽磐。何缘。共来小隐，汲憨憨、一勺胜贪泉。先买生绡数尺，为君点染层峦。"}
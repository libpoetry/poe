{"id":"457603","title":"郗璿墓志歌","dynasty":"当代","author":"姚佳","text":"楚汉相争极一时，琅琊王氏缀横枝。南迁晋相乌衣巷，西进越州金凤池。北斗萦怀常自在，东床坦腹不相随。岂知太傅称心好，莫笑郗璿出闺迟。书圣兰亭传雅序，笔仙春梦庆佳期。八儿独媛皆成矣，万宝千金最献之。绝代德高蒙国养，九旬寿乐有天知。若耶玉树愁开落，剡县金庭喜脱遗。刊石类乎和氏璧，隶文相近乙瑛碑。流云几片形堪薄，入木三分势似危。美女簪花归雪径，嫦娥奔月逞冰姿。时来台下吹金笛，偶向尘间捧玉卮。仰观精神乎乃尔，俯察品类者如斯。此生未解终深妙，我见犹怜也大奇。清气逼人真独好，红尘醉酒雅相宜。参觇瓦甓存乎道，尺短寸长无等差。"}
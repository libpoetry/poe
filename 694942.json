{"id":"694942","title":"写怀二首","dynasty":"明","author":"庞尚鹏","text":"海翁相对问年华，紫陌春风万树花。竹外小桥频送酒，溪边新水细烹茶。林塘古木通幽径，山郭斜阳带晚霞。粗粝一盂能自适，天台何处觅胡麻。乾坤浩荡本无言，信宿春风已到门。地远最宜山色近，林幽偏爱鸟声喧。游仙自古人何在，借剑当年舌尚存。白日闭门閒未得，直愁车马破苔痕。"}
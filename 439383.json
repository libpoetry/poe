{"id":"439383","title":"梅花引","dynasty":"金","author":"王特起","text":"山之麓。河之曲。一湾秀色盘虚谷。水溶溶。雨濛濛。有人行李，萧萧落叶中。人家篱落炊烟湿。天外云峰迷淡碧。野云昏。失前村。溪桥路滑，平沙没旧痕。丹枫下。潇湘夜。横披省见王维画。画无声。惨经营。何如幻我，清寒此道行。马头风急催行色。疑是山灵嫌俗客。钓鱼矶。绿蓑衣。有人坐弄，沧浪犹未归。"}
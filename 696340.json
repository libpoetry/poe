{"id":"696340","title":"白虎亭新成二首","dynasty":"明","author":"郑廷鹄","text":"窈窕见深谷，山门郁穹窿。高台何崔嵬，翠壁增长松。攀萝一登眺，新享报成功。嗟余始行役，夙心寄雕龙。徘徊咏高调，千载闻清风。绮构青云上，烟光动窗户。万籁生阴谷，孤禽隐深树。亭亭百尺喜，松声自朝暮。谁识元化理，究此无言趣。悠悠千古心，端居有良悟。"}
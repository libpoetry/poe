{"id":"265050","title":"竹岙扫墓·昔我从兄姊","dynasty":"现代","author":"王季思","text":"昔我从兄姊，读书前间屋。雪蕉斋集诗，童稚耳已熟。十三学韵语，陶集亲课读。高韵何所知，呤讽意自足。十五授杜诗，忠爱致谆嘱。中年丁世变，山海横翻覆。艰难百战余，风雨千家哭。何期孑尔身，不死亦未辱。苦吟习仍在，祖武嗟难续。三复课儿篇，悲风动林谷。"}
{"id":"133967","title":"和君倚日本刀歌","dynasty":"宋代","author":"司马光","text":"昆吾道远不复通，世传切玉谁能穷。宝刀近出日本国，越贾得之沧海东。鱼皮装巾香木鞘，黄白间杂鍮与铜。百金传入好事手，佩服可以攘袄凶。传闻共国居大岛，土壤活饶风俗好。其先徐福诈秦民，采药淹留童卯老。百工五种与之俱，至今器用皆精巧。前朝贡献屡往来，士人往往工辞藻。徐福行时书示焚，逸书百篇今尚存。令严不许传中国，举世无人识古文。嗟予乘服欲往学，沧波浩荡无通津。令人感叹坐流涕，鏽涩短刀何足云。"}
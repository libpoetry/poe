{"id":"432933","title":"东坡生日，与明道小集周家湖","dynasty":"近现代","author":"洪传经","text":"寻春最好是冬晴，雪后湖光分外明。野竹因风初孕笋，寒林振叶待藏莺。阳回堤柳娇无力，石触山涛怒有声。曾是坡仙游赏地，千年文物几回更。一杯聊与酹高贤，笠屐风流尚俨然。独上峨岷餐秀色，也曾祠庙结因缘。人情参破忘休戚，世味尝多一苦鲜。自古文章憎命达，聪明但许换诗颠。"}
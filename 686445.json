{"id":"686445","title":"偶成四绝 芙蓉花","dynasty":"明","author":"归有光","text":"一自当年谢合欢，不堪常见月团圞。于今生事如秋水，惟有芙蓉花好餐。未信昌黎能送穷，但看登极是稯稯。六韬、金版知何用，不及乡邻卖菜翁。西窗睡觉日方曛，坐见青山起暮云。剩得少年狂易在，向人犹自说刘殷。推山调达自相加，满眼婆提与夜叉。为爱如来深法坐，飞来箭镞是莲花。"}
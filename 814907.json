{"id":"814907","title":"移居紫阳书院作","dynasty":"清","author":"俞樾","text":"旧游过眼总云烟，又向吴中借一廛。韩愈偶成进学解，屈原聊赋卜居篇。高登坛坫虽非分，暂寄琴书亦是缘。输与兴公清福好，好山刚对讲堂前。昔年曾此公壶觞，三十年来半已忘。忽向雪泥重闻讯，剧怜泡影太悤忙。乌衣零落门庭换，铜狄摩挲感慨长。剩有当年旧宾客，天留老眼看兴亡。"}
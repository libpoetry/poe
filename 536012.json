{"id":"536012","title":"乌生八九子","dynasty":"明","author":"王世贞","text":"乌生八九子，营巢高树颠。得食不充腹，置之咽嗉间。八九子争向，乌力不能任诸雏。毛羽剥落，皮骨憔悴尾毕逋。八九子，翼以肥，各自东西飞。光乌夜悲，啼血继之。八九子，争食喧野田，谁来念乌饥。乌且死，愿天莫生乌，但生枭与鸱。陛下仁圣，海宇咸庆，乌不返哺莫知故。"}
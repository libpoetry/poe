{"id":"433809","title":"再赋五十五首，用前起句选五","dynasty":"近现代","author":"薛青萍","text":"阶级相残惨祸连，神州难见太平年。分明同是炎黄种，箕豆何堪竞自煎。一日能当二十年，牛皮吹彻白云边。超英赶美蛇吞象，梦醒东风倍黯然。好梦翻成恶梦圆，飞来横祸广株连。卵完巢覆家重造，又结名山未了缘。乱世何曾有洞天，数奇我已久颠连。不堪重读南冠草，泪点争如墨迹鲜。泣血题诗寄九泉，阿爹饿死正凶年。养儿如我嗟何用，不送灵车到墓田。"}
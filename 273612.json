{"id":"273612","title":"汉宫春·与客话江浙近事，并及太湖之胜，慨然有作。用稼轩白石蓬莱阁韵","dynasty":"现代","author":"汪东","text":"石壁精庐。看莫釐峰影，倒映晴湖。旧时胜游堪记，长铗归乎。百年兴废，问萧墙、何似颛臾。尘世事、不烦推校，马牛一任人呼。又说东征西怨，是谁傒我后，后至其苏。万方政尔一概，吾道非欤。山头歌乐，听松篁、交奏笙竽。也胜似、吴宫月冷，宵来重唱栖乌。"}
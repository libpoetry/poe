{"id":"807465","title":"念奴娇  题季端木小影","dynasty":"清","author":"陈维崧","text":"丹青一幅，是西湖好手，戴苍之笔。年少者谁真秀绝，不让王家摩诘。绣虎清才，食牛奇气，刷羽霜空失。科头箕踞，襟情一往萧瑟。寄语莫赌罗囊，人身似尔，头地终须出。安得画师乘快墨，并写骅骝十匹。历块过都，莝燕秣越，此事为君必。若翁大笑，看君长绕吟膝。"}
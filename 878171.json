{"id":"878171","title":"竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷馀十八首别命题或追录少作并存于卷以训童蒙之意 热不息恶木阴","dynasty":"宋","author":"刘克庄","text":"触热慵休息，谁知志士心。既名为恶木，不可就繁阴。炎赫当三伏，轮囷欲百寻。蔽牛徒隐映，下马复沉吟。浊世无孤竹，中原有邓林。飘然远游兴，散发更披襟。"}
{"id":"252689","title":"贺新郎·往事思量否","dynasty":"现代","author":"林修竹","text":"往事思量否。纪上年、乘风破浪，青云奋首。亲往扶桑观日出，学研东亚西欧。著先鞭、肯甘人后。三十年来如电闪，空伤心、世事变云狗。才几日，颓然叟。白头沽上填词久。最喜是、苏秦温宴，周姜辛柳。但得千秋留好句，檀板唱遍红袖。也抵得、腰悬金斗。此意可怜还可笑，笑何年、碧海骖鸾走。与往哲，同杯酒。"}
{"id":"455062","title":"秋兰香 女棣陈慧与仝广秀君结缡","dynasty":"当代","author":"张海鸥","text":"十载康园，青涩学子，研修硕果成双。胸中添卷秩，琴侧有文凰。乐儒道，甘苦共芸窗。意深孰识心香。算今古，女才男志，二美宜彰。最是菊英佳处，慧秀久流连，舄履芬芳。但相将，好梦正汪洋。今宵试红妆。除却此生，还盼沧桑。愿世世，同舟风雨，比翼飞翔。"}
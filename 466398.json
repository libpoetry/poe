{"id":"466398","title":"虞美人二首","dynasty":"当代","author":"卢青山","text":"田畴渐泛春农脚，燕子浑无觉。江南最好放闲舟，买得几盅村酒比东流。杨花逐尽香犹在，杜宇夫何待？泥人天气淡旗风，绿了一枝梧叶便匆匆。文霞一泼铺江浴，溅上黄昏目。无聊飞絮堕难低，任被吹粘短杪颤危危。流云流水清清淡，细弄和蛙管。今宵人在薄桐阴，吩咐蟾蜍自去莫相寻。"}
{"id":"463176","title":"水龙吟 读十六兄所寄《咏史》三叠","dynasty":"当代","author":"林英男","text":"断鸿空惹痴魂，旧愁三叠新愁浩。凭栏袖手，月眉睨世，蜕蝉难叫。病柳枯寒，壁云严阵，关河残照。欲佯狂披发，徒劳夸父，追黄叶，中原蹈。休说三年陈艾，入膏肓，华佗痴老。阿房劫火，铜驼荆棘，问谁凭吊？沧海横鳌，嵯峨千岛，倩谁豪钓？看蓬莱水浅，灵钟东应，为谁鸣报？"}
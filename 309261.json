{"id":"309261","title":"扫花游·梦窗西湖寒食一词","dynasty":"现代","author":"赵尊岳","text":"艳阳炫碧，拂碧岫初云，麴波新雾。梦回向午。几楼台照眼，乱丝萦路。乳燕流莺，唤起韶光媚妩。倚金缕。正雏绿嫩黄，化外低语。桩浅船系处，认岸隐青帘，旧曾游处。好春易妒。尚罗襟昨日，旧恨犹污。纵许重来，怕已苍烟满树。四山暮。曳钟声逞潮归去。"}
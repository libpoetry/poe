{"id":"1206318","title":"玉漏迟 与畅纯父学士同舟过鹿门山","dynasty":"元","author":"姚燧","text":"溯丹青未了。森然玉立，相迎云表。劳苦诗人，郑重鹿门清晓。耆旧犹今好在，算窃比、山灵年少。青盖照。宜余翠葆，萧萧华皎。渺渺。汉水沧波，间流尽人间，几多悲啸。□对羊公片石，一尊相吊。唤起长庚小妾，试看坐、金鞍歌笑。飞蚋小。淡淡长空孤鸟。"}
{"id":"467631","title":"踏莎行","dynasty":"当代","author":"莫德光","text":"映日冰雕，当风雪塑。须臾惟恐销溶去。相看隔雾恨朦胧，朦胧总胜空余雾。姑射成虚，洛川已误。不知人妒抑天妒。人生切莫动真情，真情一动成辜负。空谷黄昏，芜城春晓。天涯独自寻芳草。一枝幽艳照清江，护持惟恐伤娇小。自顾仃伶，谁哀窈窕。年年惆怅春风道。为言时俗薄朱颜，还将寂寞和春老。翠拂朝云，红沾晓露。孤高应尔招天妒。飘摇应悔舞东风，飘零无觅东风处。湿侵苍苔，两边绿树。绿阴深处春如故。早知风雨宥低枝，一春悔向高枝住。秀靥嘲花，流波坠露。春风缓缓斜阳暮。一周盼候一佳期，无端总被红尘误。脉脉情思，悠悠意绪。何时复与低低诉。杨花岂是爱飘流，无非未到归依处。"}
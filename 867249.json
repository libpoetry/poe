{"id":"867249","title":"乙丑中秋与山僧数辈自虎邱灵岩泛太湖登洞庭东山曰翠峰望湖中群山高下出没如大圆镜见百千万亿青螺髻然瑰玮绝特盖入眼未之见恨风作不能过西山睹林屋洞天之胜然已得其彷佛矣 其二","dynasty":"宋","author":"史尧弼","text":"七十二山湖面横，横斜出没乱青冥。只疑亦有钧天奏，惊起鱼龙舞洞庭。"}
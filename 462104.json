{"id":"462104","title":"琵琶仙五首 其三","dynasty":"当代","author":"添雪斋","text":"惆怅都门，晚风里、寂寂长临残日。教说多少心情，声声到村笛。怜旧曲、终随菊老，渐忘了、有人明白。昨梦如非，君知矣已，何苦寻得？但拼著、乘醉归来，尽依旧、将诗做催客。烟雨一生吹过，自听他平仄。平仄里、吾心不见，却可怜、影入风侧。纵是清唱新词，只言秋色。"}
{"id":"457126","title":"送李大","dynasty":"当代","author":"胡云飞","text":"君为游子我为客，二三年间同袍泽。花开花谢君将别，别时落花苦时节。秋风簌簌黄叶地，杯酒乾尽从前事。彩袖玉钟既有以，何妨抵死拚一醉。君醉酒醒且将行，我醉拍手作狂声。秋风秋雨自潇潇，今古几人尝折腰。壮士一躯轻鸿毛，但得名酒与宝刀。刀锋如水敢屠龙，会试一高与天公。天若有情天亦老，况是人间苦相逢。君图来日君且去，馀我夜夜哭秋风。秋风乱吹寒袖冷，孤月凄照斗室空。我从垂髫一出关，多少心绪别离间。幸君于我兄且友，对歌为劝酒为欢。啮齿而今君更去，复有惆怅与谁言。言不尽心酒尽卮，却为翻折杨柳枝。杨柳已无三月绿，君牵马辔我拾衣。"}
{"id":"264473","title":"丁丑秋暮袁山上冢作","dynasty":"现代","author":"王易","text":"重阴罨峰眉，微阳隐林端。廿载失父儿，来叩劫后山。披榛拾口磴，未至心已瘅。茔茔此体肤，乃幸留两间。墓门草始黄，小溪横一湾。衰杨振悲风，白日凄以寒。再拜复长恸，万感摧心肝。当年慕云水，一壑无犹悭。生儿百无成，坐任松楸残。吾父傥长健，青山皆欢颜。而今抚崖花，但讶泪斑斑。浮生竟安止，掩涕听绵蛮。"}
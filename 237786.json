{"id":"237786","title":"复至新乡廨寄张穉","dynasty":"宋代","author":"晃冲之","text":"驱车出吾庐，落月犹在树。我行欲何之，所以河源去。去去益已远，炯炯不可论。群语车铎间，尚想犯女喧。稍步原上路，渐见柳下村。雾草结夙露，风林散朝暾。悠悠望蘧庐，我仆欣载奔。蓝出日在毕，今出壁中昏。昔如水上鸥，今中槛中猿。所忧负平生，岂但感寒暄。明济十里黄，猗猗见淇园。晚投伯氏廨，拓落复何言。周览故时居，愐见松菊存。故侣未易招，且自置肴樽。"}
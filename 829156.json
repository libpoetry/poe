{"id":"829156","title":"南乡子 题画二首","dynasty":"清末近现代初","author":"吴湖帆","text":"笔阵雁排空。白雪芦花绛雪枫。眼底流霞忺共酌，生风。斗茗才华倒印红。喝火忆相逢。鹧语犀心一点通。双管灯前脂粉饰，谁同。待看当头月正中。醉拥紫霓裳。烛影摇红斗夜妆。还问谁家倾国艳，秋娘。吹面西风晚节香。万里喜眉扬。一叶扁舟浪破长。尽愿先成诗梦谶，如偿。百琲明珠好聘量。"}
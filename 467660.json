{"id":"467660","title":"感怀三首","dynasty":"当代","author":"崔荣江","text":"风冷咽喉饮一箪，欲吟新句齿生寒。流光照岁萦丝白，概叹吟宵掩鼻酸。轩翥蓬瀛偏掣肘，行藏董道总为难。秋霜不惜青衫老，无赖还增鬓上残。年尘依旧鬓边吹，花已红泥怨向谁。一试薄情尝薄幸，翻教长泪兑长思。眼前秋雨真应信，梦里春风幻可疑。便许冰心痴永夜，流年未必肯相期。寒沄次第涌相摧，白草畏风呻一哀。冰坠岩崖犹砺齿，雪封山坳欲欺梅。支机老骨拼先朽，带俏新枝继后开。可笑春风担不起，忍教千瓣作红堆。"}
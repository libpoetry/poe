{"id":"748791","title":"丹山寺","dynasty":"清","author":"孙鼎臣","text":"危崖瞰龙宫，倒射千丈碧。青冥阶不远，飞阁跨石隙。沧江回其波，沅水流向北。群飞起沙鸟，风举帆叶白。陂陀云间峰，明灭见楚色。山头朱甍出，城郭带历历。虚空延冥搜，千里入咫尺。侧身下危梯，举首割峭壁。玄云垂霮，寒水太古黑。森然阴风来，气喷土囊直。地无峨峨冰，朱夏凛凄恻。路幽闻见阻，扃鐍鬼神宅。金泥赤玉简，龙篆森?鬲。奇秘何代文，储藏自古昔。恨无巨灵掌，尽读崇山册。手把三秀芝，惆怅缅灵迹。"}
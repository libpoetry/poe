{"id":"830833","title":"吾家墓庐在杭州艮山门外皋亭山麓地有甘墩村亦曰甘遁阮文达官浙时诗尝数称之旧饶果园春时桃花尤胜贱子幼随羁宦远违乡井昨岁乞缶庐翁篆甘遁居额以榜寓斋顷复属苦蠃为作画扇侑以二绝藉当券约 其一","dynasty":"清末民国初","author":"吴昌绶","text":"绕郭家山望渺漫，烦君为我写林峦。苦思偕隐无多志，青鬓归来二等官。"}
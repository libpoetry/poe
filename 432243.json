{"id":"432243","title":"宿灵隐寺寄云祥槃闇二律","dynasty":"近现代","author":"李洸","text":"芒鞋日日扣禅扉，灵鹫山前暂息机。鬼斧谁工劖绝壁，危楼独倚送斜晖。不知泉自几时冷，为问峰从何处飞。南望故人在天末，西风听唱惜红衣。批发行歌自笑狂，壑雷亭畔野花香。一峰崒兀青如削，万个萧疏绿到床。月冷薜萝曾梦谢，云侵衣袂又黯光。枫林愁听潇潇雨，永夜相思漏转长。"}
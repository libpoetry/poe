{"id":"769416","title":"鹤友七姊驻津数年每得鲜果嘉肴率为邮致昨来都复以忆津门食品诗夸于余昔东坡在海南食蚝而甘恐人得其味属相与秘之今读吾姊诗用意过东坡矣乃用原韵率成四诗聊为一脔之报 其三","dynasty":"清","author":"那逊兰保","text":"漫誇珍味重唐时，一骑红尘走荔支。三日闽疆来海舶，自批朱颗自题诗。"}
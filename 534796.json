{"id":"534796","title":"送林明府谪官金陵","dynasty":"明","author":"尹台","text":"长安木叶下，匹马问何之。去逐南鸿迅，行将北燕随。风沙从弋缴，岁月任轩楣。毛羽宁论铩，绦笼固可辞。沧洲吾道得，旧国宦游宜。六代豪华迹，三山缥缈思。别怜歌玉树，赠欲把瑶枝。童稚情亲日，江湖岁晚时。相逢聊此地，后会定何期。若见羊何侣，新篇慰我知。"}
{"id":"149190","title":"庚子冬至祭鼎阁差充太祝致斋於内西廊待漏院","dynasty":"宋代","author":"晁说之","text":"至日为客昔人叹，况乃客次在斋宫。斋宫所寓有火禁，冰食霜寝多凄风。丰屋高悬日不到，未信一阳生是中。尝闻鼎以大祭祀，未闻祭鼎陈笙镛。兹焉祭鼎戒群吏，古也拜灶劳皇躬。森森鼎阁祚厥西，矗矗明堂配自东。天子万岁调元象，岁岁年年为祝工。"}
{"id":"696682","title":"除夕二首","dynasty":"明","author":"郑善夫","text":"百战无宁日，穷年作宦情。故山惟梦到，异域独灯明。冰雪淹公子，风尘掩客星。无家杜陵老，经乱郑康成。北望关河固，东游岁月更。安危仗王室，鼎食愧升平。三元今夕到，群盗几时平。河洛新流血，齐梁日请兵。羽书连乐国，鞞鼓动神京。大将真无敌，元凶未就烹。地悲杀气盛，天苦岁功成。进退吾何据，椒盘空复情。"}
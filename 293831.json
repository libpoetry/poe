{"id":"293831","title":"扬州慢·昆明黑龙潭观唐梅","dynasty":"现代","author":"张伯驹","text":"金马峰高，碧鸡关耸，大州旧郡云南。作西川锁钥，蔽上国屏藩。更滇海、波涛百里，汤池堑限，津塞泥丸。自诸葛七纵，千年蛮汉相安。九华殿阙，是吴家、赚了圆圆。笑返旆三军，冲冠一怒，却为红颇。成败尽如春梦，问今日、几换江山。只唐梅无恙，依然开落空潭。"}
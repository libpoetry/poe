{"id":"696182","title":"傅体斋先生冠孙次徐舜和韵二首","dynasty":"明","author":"罗玘","text":"杂杂嘈嘈蜂报衙，可堪宾从閧堂哗。用刚用吉无今日，冠子冠孙能几家。天道那如人道迩，大宗亲见小宗加。骑箕未忘世间事，亦自天关拍手誇。公蚤移家傍太微，种孙种得此孙稀。任渠姆抱眉如画，未必眼观燎有辉。乡里儿童虽弱冠，伊谁父母尚重闱。更传三世调羹手，坐朽桁杨到纆徽。"}
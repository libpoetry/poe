{"id":"467222","title":"又读史二首","dynasty":"当代","author":"陈振家","text":"读罢青篇梗在喉，无多泪伴古人流。秦坑士死泥肥沃，湘水人沉浪静柔。恶木秽墟狐鼠乱，怒雷激雨夕阳收。千秋丕训谁留意？照样奸欺播九州。兴亡看腻郁孤怀，人类生成便怪胎。至圣难包医百病，乾坤注定合多灾。因花恨雨总偏激，为月忧云何苦来。作一回人岂容易，得看开处且看开。"}
{"id":"425783","title":"金陵怀古","dynasty":"近现代","author":"谢龙升","text":"金陵王气今安在，六代豪奢空粉黛。高座事达胭脂井，故宫久已成荒废。我来直上紫金山，怀古频教热泪潸。石城险隘江潮急，降幡换得锦衣还。历劫埋金空旧迹，后庭歌曲今谁悉。新亭对泣果何为，风景不殊壮志悲。莽莽神州当戮力，英雄多出乱离时。吾生已晚独不见，江头踯躅将何之。"}
{"id":"130873","title":"沁园春·无价韶华","dynasty":"宋代","author":"陈著","text":"无价韶华，一笑相酬，青钱似苔。奈东风轻劣，催红雨去，西园次第，放绿阴回。老後时光，眉间心事，恰似怕酸人著梅。须知道，有谁能百岁，日日开怀。从教世变轮推。也莫问人间春去来。看渊明归了，有形谁役，少陵醉里，无闷堪排。贫贼何妨，风流自别，不是沈沈浊世杯。层霄上，与大鹏盘礴，下视浮埃。"}
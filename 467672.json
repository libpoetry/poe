{"id":"467672","title":"铁网玫瑰八首 其七","dynasty":"当代","author":"崔荣江","text":"一网春何锁，玫瑰困有枝。宁教陷囹圄，不肯放花迟。铁藜横木栅，直欲绞春心。杀伐残如是，谁忍一花禁。花亦独孤不忍看，玫瑰心事正阑珊。何教铁网囚身老，便试东风也觉寒。南冠何以赐玫瑰，一困藩篱待劫灰。有客堪怜花易老，于春风里也徘徊。烂漫生涯总久磨，春风终染两腮酡。嫣红故意留君识，许折侬心掌上呵。栅网纵横锁不能，偏生玓瓅许红凝。此心且让风吹去，也并春君作一征。栅中囚却是春心，憔悴从来花不禁。怕是秋风吹有日，无人一悼葬花吟。一脉春心发已迟，铁藜无赖隔相知。谁怜桎梏花无奈，我破围城应此时。"}
{"id":"404033","title":"满庭芳·壬午2002除日，绿屋观腊梅将残，花尽垂面于枝荫，亦奇事也。再画折枝题咏一阕云","dynasty":"近现代末当代初","author":"喻蘅","text":"弥月严寒，一朝轻霁，何处风送香盈。策筇欹立，消息问斜曛。万朵琼英紫萼，都垂首、冰脸愁凝。宁非是，玖园梦冷。绿屋泯词心。阴阴。荒径里，繁枝滞冻，嫩蕊销金。叹文章山斗，豪气英声。到处名贤祠宇，竟遗此、稷下森森。何堪睹，绮疏朽敝，寂寞付凄吟。"}
{"id":"462375","title":"水龙吟  送王宏理上大学","dynasty":"当代","author":"金鉴才","text":"新松弄碧参差，檐前比试高千尺。云涛捲起，惊雷喷发，风和露泽。佳节清秋，星河望远，征鸿开翼。欲抚琴弹拨，高山流水，钟子去、更谁识。不是渭城旧曲。又何论、江南江北。平生事业，满怀雄志，岂甘沉寂。惜取流光，未悲华发，最关锦瑟。想异时相见，中天揽月，坐来多益。"}
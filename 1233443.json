{"id":"1233443","title":"仙华方先生析简斋杏花消息雨声中之句为韵赋山中社雨七章和者四人先生于第四章见及顾未能属和今五十馀年诸老皆已下地先生门人在者惟朱仙仲山年八十矣偶逢春社兴怀存殁追次前韵以抒鄙情 其一","dynasty":"元","author":"黄溍","text":"贞居远人寰，屋老四山静。一翁屹灵光，二季亦秀整。晓闻枫林鼓，雨过邻墙杏。翛然发孤咏，语尽意方永。"}
{"id":"288446","title":"夜飞鹊·微风渐沈漏","dynasty":"现代","author":"袁克文","text":"微风渐沈漏，中酒今宵，车马直泥人归。催寒咽涕管弦切，登楼昨梦依稀。何堪望遥信绝，愁伊人凝伫，树展云迷。天涯便远，几回肠、泪检征衣。魂断那时轻别，无绪纪丁宁，立遍斜晖。多少长亭杨柳，眉痕不绾，钗影成非。游思倦歇，指重弹、归与春期。但将歌临怨，吹花任堕，团絮能飞。"}
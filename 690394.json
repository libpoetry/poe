{"id":"690394","title":"过沛县寄济宁知州祝廷瑞四首","dynasty":"明","author":"张弼","text":"沛邑才过望济阳，河流浅涩觉途长。故人此际应思我，高咏清风燕寝香。别后吟髭半染霜，襟怀无复旧时狂。琳宫梵宇金台下，回想清游是梦乡。尘编消遣坐蓬窗，不觉春归燕子忙。千里黄花无寸草，有情何处嗅花香。心事摇摇欲话难，高楼何处可凭阑。匣中三尺清冰在，不向人前一浪弹。"}
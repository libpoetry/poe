{"id":"274019","title":"无闷·初冬大雪，寄讯粤中友人","dynasty":"现代","author":"汪东","text":"寒积庭阴，风战碎叶，楼角黄昏独倚。怅望绝、琼华醉魂愁死。忽见柳花飘洒，误记得、吟边回春意。灞桥鞭缓，孙山棹冷，酿成清思。天际。故人使对，旧苑苍茫，几番凝睇。料须讶、疏林未堪装缀。偶化寻芳晓蝶，莫身到、瑶台忘尘世。倩梦里、飞过罗浮，又值翠禽酣睡。"}
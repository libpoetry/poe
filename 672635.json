{"id":"672635","title":"吾鄞龙舌朱氏予先祖侍郎府君之姻族也守阯弱冠时尝馆于其家表侄名轩者年才十三从受业焉今来南都须鬓苍然问其年已六十二赋此志别","dynasty":"明","author":"杨守阯","text":"莺脰湖堤挟两川，形如龙舌尚蜿蜒。故家乔木千馀尺，先祖华姻上百年。犹记小窗灯火夜，研穷大易后先天。垂髫弟子今华发，话旧南都一慨然。"}
{"id":"427539","title":"庆清朝慢·徐随庵游栖霞，得徐锴徐铉题名二碣。余为作摄山访碑图，并系一词","dynasty":"近现代","author":"黄公渚","text":"红叶赪裾，苍苔印屐，人来鹿野堂荒。斜阳吊古，懒收诗入奚囊。一胙寒岩，千载江南，归去二龙翔。摩挲对、前尘片石，几阅红桑。记与斯冰鷇鷇，认绸缪■扁，金薤无双。祖帖升元，曾惊寺主夗央。谁料李花开后，告身散落卖茶郎。閒枨触、载将打本，归镇谟觞。"}
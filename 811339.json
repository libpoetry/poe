{"id":"811339","title":"西园雅集作","dynasty":"清","author":"丘逢甲","text":"一时佳话遍江城，海上喧传击钵声。莫怪霓裳众仙集，洞天新署小朱明。平地楼台气更奇，半閒遗址草迷离。待将银汉金茎笔，重赋升庵八咏诗。难得平原十日留，岭梅初熟麦方秋。剧惭秦缶乌乌语，唱向延晖楼上头。天上文昌气似珠，吟声万里合笙竽。黔云台雨姑苏月，写入西园雅集图。"}
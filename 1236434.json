{"id":"1236434","title":"投外宪列职","dynasty":"元","author":"陈樵","text":"浙右饶名宦，天潢异众流。星华婺女界，印藓越城秋。长吏多佳政，流人反故丘。诸郎复为郡，外宪此优游。为政歌谣起，论文鬼魅愁。风霜临外宪，星宿绕东州。身健都忘老，诗清不为秋。邦人好吟咏，异代见风流。山县绣衣新，前驺此望尘。霜威重风宪，秋夜候星辰。帷幄多贤士，觚筹托下陈。空怀望外宠，惆怅曲江春。"}
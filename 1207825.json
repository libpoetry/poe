{"id":"1207825","title":"奉观百官迎香舆出南郊","dynasty":"元","author":"范梈","text":"圣治尊皇极，天章达紫微。礼宜崇报祀，时则重瞻依。吉日初蠲策，圜丘肆太祈。相君苍玉佩，卿士赤金围。高管寒犹混，清鞭昼渐稀。合芗来北阙，敷队出南畿。夜雪侁侁过，晨烟阵阵飞。难叨惟帝泽，独敬在天威。礼乐宁无述？歌声何有归？从知尧德大，不外赞巍巍。"}
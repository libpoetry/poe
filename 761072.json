{"id":"761072","title":"卜算子 辛亥岁始春，故人治舟相约观梅于邓尉诸山，雨雪载涂，余以畏寒不出，因忆山中讨春旧游，次韵白石道人梅花八咏以示同志，一丘一壑自谓过之，若所作则伧歌无复雅句也。 其七","dynasty":"清","author":"郑文焯","text":"云叠玉棱棱，琴筑流澌咽。漫把南枝赠北人，陇上伤今别。秀麓梦重寻，泉石空高洁。台上看谁卧雪来，独共寒香说。"}
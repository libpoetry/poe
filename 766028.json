{"id":"766028","title":"沁园春 过羊叔子故里","dynasty":"清","author":"王贞仪","text":"路指前途，汶水之南，太傅江乡。羡戈戟临戎，轻裘妆束，旌旗领队，绶带飘飏。谈笑兵符，风流将术，卓识谁能与抗行。还回想、想东吴信压，西晋功扬。偶来此地堪伤。想盖世才华百战场。剩麦穗千畦，实垂宿雨，枣林万树，花发新香。鸠里尝存，残碑可读，挥泪何须上岘冈。而今事、■推贤已矣，更谬青囊。"}
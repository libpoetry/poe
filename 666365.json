{"id":"666365","title":"鲍参军","dynasty":"明","author":"薛蕙","text":"家世?部曲，少小长幽并。惯闻豪侠节，耻预市井名。边秋北马肥，戎帐入龙城。候骑速如飞，一军振且惊。揽弓引鸣铗，行行遂徂征。日落长风起，愁阴千里生。天时正怼怒，意气亦自盈。左驱鲜卑垒，右逐单于营。还师报天子，受爵过秦京。开宴列邸舍，交欢竞公卿。一旦收奇绩，千载扬英声。"}
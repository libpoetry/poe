{"id":"467213","title":"山中遣兴三首","dynasty":"当代","author":"陈振家","text":"死生有数粗知易，得暇蒙头但梦周。一个钱求千仞壁，三分钩钓万寻流。铜山原是虚悬景，书海聊为汗漫游。无事且随弥勒笑，闲观蛮触几时休。取士登科事久删，灯前苦读近痴顽。之乎也者知何用！柴米油盐谋甚艰。结习难除招物议，时伦不入惹人讪。岂思藉此贾腾达，但欲寄情山水间。渺小乾坤一颗埃，长风吹卷岛涯来。形骸难挂时流齿，大小总称资世材。胛幸胜挑诚异数，怀能赋咏亦奇胎。清襟颇得陶公趣，自嫁山林不用媒。"}
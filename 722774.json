{"id":"722774","title":"苏幕遮 寒食","dynasty":"明末清初","author":"梁清标","text":"杏花烟，榆荚雨。绿映平桥，又见春如许。油壁车轻寒食路。细草芳樽，邀取春光驻。啭莺楼，归雁浦。柳外梨梢，愁煞长亭暮。天意也知离别苦。片片轻云，遮断人行处。石林幽，茅屋小。今古丹青，举似吴兴少。蜀客移家浮玉峭。供养烟云，挥手红尘早。片帆轻，岚翠袅。宛委词人，携得江山到。懒瓒风流浑未杳。几幅溟濛，过眼匡庐晓。"}
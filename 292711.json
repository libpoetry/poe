{"id":"292711","title":"念奴娇·客中滋味总无赖","dynasty":"现代","author":"张其锽","text":"客中滋味总无赖，费尽思量消遣。酒淡愁浓，翻酿就、蓦里相思一点。目断春波，刚流还涨，比离情深浅。更堪风雨，夜来添得人倦。默想身世遭逢，纵子虚能赋，应无扬监。久病相如，看药炉、瘦尽镜中春脸。留得团圆，便著书终老，穷愁未厌。酒尊空否，鹴裘待我归典。"}
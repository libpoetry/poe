{"id":"1050270","title":"送钱节七承议还台","dynasty":"宋","author":"郭祥正","text":"平昔未识面，已景才业殊。及来公诩家，把酒情忻如。分携八换岁，益闻峻名誉。我方姑熟隐，君解惠国符。鹢舟始云泊，驾言过茅庐。倾谈洗尘听，积忧令我舒。凤窼无凡毛，龙窟多美珠。朝家正清明，往矣涉亨衢。泽民冀姚宋，致主优唐虞。史笔采循吏，非君复谁书。"}
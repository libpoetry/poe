{"id":"463164","title":"兰陵王 丁亥重阳悼先长兄","dynasty":"当代","author":"林英男","text":"寻魂迹，岁岁重阳忌日。笑愚弟，尘路羊肠，几度扬州梦鸡肋。偃然往事息，烟直。干云血色。送君处，病柳无枝，易水尤枯卷沙砾。可堪旧踪忆。误性命卿卿，都是翰笔。刑求九死难弯脊。看一水如篆，半空星斗，金风摇荡为谁织？顽痴哭平仄。今夕。冢空碧。料重九三山，秋不萧瑟。苔钱苍莽封崖石。足买断烟柳，红松翠柏。柔条千尺，折别梦，梦里泣。"}
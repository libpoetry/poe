{"id":"694712","title":"寇营","dynasty":"明","author":"周政","text":"变起仓皇事事非，谋身堪叹自依违。鼕鼕贼鼓城头壮，落落官旗山色微。日暮角声春意散，更深灯火旅魂飞。九原路杳知何在，默然愿祈得早归。春草离离景象非，楚囚空泣故心违。风烟荏苒音书绝，形影凄其肋力微。白日剑光妖气暗，清霄雨洒梦魂飞。自家系累自家屋，谩讶是归元未归。"}
{"id":"1119180","title":"谢王丞饷临漳火山绿笋","dynasty":"宋","author":"陈宓","text":"晚来细雨送轻愁，小院梅黄恰似秋。忽得满盘堆鹤顶，更惊触眼出猫头。祇知渴吻三危饮，却愧枯肠万卷搜。多谢美人情郑重，明珠见饷恐空投。抚民无术知何补，空负家山几度秋。岂有甘凉来可口，但知朱墨苦埋头。近城好景频须到，适意新诗底用搜。从此若逢休暇日，定应闭户辖深投。"}
{"id":"459585","title":"共肖割油菜归憩肖姐家书事","dynasty":"当代","author":"卢青山","text":"杜鹃花落豌豆新，油菜子熟满垄平。束腰我亦古壮士，踏天长刀割黄云。玉椟中藏明月珍，珠树果实弯枝身。太阳浩荡如雨泼，壳中爆出惊山崩。屈腰勾似手中镰，割杆快若刨削木。如风过畦剃过首，须臾十亩枯槁矗。一斤菜籽二两油，一亩不足三餐熟。竭尽膏腴到此时，尚须打籽待明续。祈天莫吝羲和功，为我三日晴苍穹。人能薄农使农贱，天道将匪人道同。陇头坐憩佳凉风，力作岂有思虑忡。太息田中无我土，偶来学稼非长终。"}
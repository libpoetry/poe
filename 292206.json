{"id":"292206","title":"贺新凉·壬申季夏客居邛廨，蕉窗送雨，烦襟洒然，张紫帆枉存，同赋此解","dynasty":"现代","author":"张慎仪","text":"身世如薸寄。被炎风、吹来此住，饱参凉意。一桁虾须钩上未，人坐午阴疏际。细检点、兰煤檀粹。借取金貌薰最好，袅烟痕、篆作回文字。蓦一阵，妙香递。潇潇夜雨声悽戾。倚胡床、睡魔未隐，容心先碎。海样深愁都搅起，赢得泛澜清泪。只羡煞、买山引退。筑个团瓢画可读，却此生长在清凉地。胜今日，情憔悴。"}
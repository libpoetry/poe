{"id":"766232","title":"凤凰台上忆吹箫 随外子之吉安府任，途次感怀","dynasty":"清","author":"左锡嘉","text":"薄宦相随，长征共赋，尽多店月桥霜。正晓鸡才唱，又促行装。归梦将成又破，云栈远、亲舍何方。悲游子，门闾白发，日暮还望。茫茫。乍经宦海，从此便抽帆，也怕澜狂。趁这番风利，飞送滕王。谁识清贫太守，空留得、诗压琴囊。愁吟苦，知君又添，几曲离肠。"}
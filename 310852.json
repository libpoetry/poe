{"id":"310852","title":"金缕曲·新秋","dynasty":"现代","author":"邓嘉缜","text":"爽翠延凄绿。料伊人、搴兰撷杜，依前心目。密款中情荃余察，换了金天西陆。让一笴、流光驰逐。烟柳参差斜阳外，问几时、重倚阑干曲。情似梦，梦难熟。年来羞近弹棋局。肯凭他、纵横几道，恣情翻覆。手弄团团轻罗扇，珍重乘鸾画幅。便瞥见、流萤休扑。丛桂留人淮南咏，酿水香、秋色真堪掬。云际雁，更流瞩。"}
{"id":"247944","title":"三姝媚·次韵彭郎","dynasty":"现代","author":"朱生豪","text":"羞春花靥冷。怨星梦寒时，芳心自省。遮莫君归，又宝钩风细，麝炉烟暝，何处飘零。总身似游丝无定。今日春风，明日秋风，垂阳甃井。记忆芰花小艇。共泪眼深深，凝情半顷。但得相亲，便拼凝梦里，宁愁路回。一枕忱人，慵自把、鬓云细整。盼伊双燕飞表，玉楼遥凭。"}
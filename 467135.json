{"id":"467135","title":"本事诗次苏曼殊韵","dynasty":"当代","author":"陈伟强","text":"睹燕无端思盼盼，扫花有意效颦颦。晓吟却向风前立，万点飞红一病身。寒烟凝作纤纤玦，落日熔成宛宛诗。相看争如相忘好，恩深翻在袂分时。红冰从此凝鸳枕，深梦芙蓉浅梦云。想得蓬山春似海，碧桃露染茜罗裙。未免有情听夜箫，可能无语看春潮？禅心不逐风幡动，吟魄依然绕谢桥！"}
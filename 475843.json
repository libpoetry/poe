{"id":"475843","title":"予放归至浙中暂憩湖上适冯子仁得宥至自岭南城中邵仲德仲才兄弟载酒相就感今道故怆然伤神辄穷竟日之欢复订来春之约","dynasty":"明","author":"江以达","text":"相逢先各问容颜，喜极翻疑梦觉关。我舞君歌三叹息，北来南去一生还。殷勤劝酒非为别，归到宁亲更出山。湖主不妨频二仲，与君重醉碧云间。"}
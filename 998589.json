{"id":"998589","title":"丞廨之后正瞰城城上有古木十数株盛夏五六月清风徐来萧然有山林之趣尝诵陈后山城荒可当山之句欲作亭对之榜曰当山而三岁之间十捧差檄三摄剧邑猝猝未能也今且去矣乃留诗壁间庶几后之君子会有成吾之志者","dynasty":"宋","author":"喻良能","text":"地静城荒可当山，士衡瓦屋两三间。作亭领略吾何暇，留待来贤涉笔间。"}
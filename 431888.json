{"id":"431888","title":"临江仙","dynasty":"近现代","author":"许宝蘅","text":"又是物华轻换去，江城簌簌春寒。高楼西北暮云端。有人半臂，斜倚碧栏干。珠箔宝炉回首事，愁怀压住征鞍。随他送度玉门关。垂杨着力，休又放愁还。从此春郊闲觅醉，鸟声和我余欢。东风吹出百花团。晴光罨蔼，妆点好溪山。伯是清明寒食节，石泉槐火无端。春愁如水又回还。绿波时皱，底事与卿干。"}
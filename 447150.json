{"id":"447150","title":"扬州慢 到拔山为亡姐陈玉扫墓有作","dynasty":"当代","author":"陈仁德","text":"荒草迷离，暮云缥缈，夕阳照见残碑。是西风瑟瑟，引万感低回。对孤墓，垂头不语，断崖枯树，都是伤悲。忆当时，凄惨千般，肝胆如锥。广天阔地，算而今，黄土一堆。想寄迹穷乡，罹难雨夜，魂亦难归。一十五年过去，乾坤定，欲告凭谁？叹驱车来此，坟台惟有新垒。"}
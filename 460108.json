{"id":"460108","title":" 贺新郎　闻华容大旱五十年不遇者寄薛","dynasty":"当代","author":"卢青山","text":"咄汝天公谲。忒昌狂、焦兰火蕙，作成三月。大水今闻五十载，一夜鱼龙死渴。噪万落、民呼舌裂。汲井唯能汲得石，更青苗萎苇作柴割。谁不向、碗中咽？悲夫羿臂千年决。让羲和、肆骄矜虐，晃然笑白。欲挽天河回后土，宇宙何梯堪蹑？但冷碧、无情空阔。禹杀防风为熊变，甚而今天意壅如塞？寄雄望，在群楫。"}
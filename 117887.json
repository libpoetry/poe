{"id":"117887","title":"次韵王适上元夜","dynasty":"宋代","author":"苏辙","text":"灯光欲凝不惊风，月色初睛若发蒙。羁客不眠诗未就，游人半醉夜方中。荒城熠耀相明灭，野水芙蓉乱白红。知欲访僧同寂寂，应怜病懒畏烛烛。宿雨初干试火城，端居无计伴游行。厌看门外繁星动，想见僧窗一点明。老罢逢春无乐事，梦回孤枕有乡情。重因佳句思樊口，一纸家书百镒轻。"}
{"id":"109786","title":"过秦楼·曙色开晴","dynasty":"宋代","author":"吴季子","text":"曙色开晴，轻飔敷暖，日影才经檐角。倦来芳径，且倚阑干，触地新愁粘著。长日如年，可堪恨雨丝丝，梦去漠漠见鸣禽递响，乳莺梳翅，痴愁方觉。凝望处，初绿呈新，陈柯拆旧，忘了一春归却。不伤花老，只怕花开，解使朱须销铄。宝扇轻摇，乱抛花片教飞，迎风低掠。忍重携素手，骤觉一分瘦落。"}
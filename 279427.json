{"id":"279427","title":"齐天乐·发南昌，值交通阻碍，留滞旅邸，闻络纬赋","dynasty":"现代","author":"周岸登","text":"草虫笺编豳诗谱，愁翻井阑新句。野老瓜棚，孤嫠漆室，犹咒晴时农圃。吟风絮雨。想羁客牵情，倍深儿女。强聒声声，灶觚窃听转无据。章江留滞最久，故园桑苎老，人更南去。入耳官蛙，归魂梦蝶，赢得伤心难赋。缠绵怨语。叹刀尺飘零，漫寻机杼。纵织回文，锦书辞太苦。"}
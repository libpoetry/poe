{"id":"380781","title":"安公子·急雨惊鸣瓦","dynasty":"现代","author":"郑文焯","text":"急雨惊鸣瓦，转檐风叶粉如洒。闭户青山飞不去，对沧洲屏画。换眼底衰红败翠供愁写。窥冷檠半落吟边灺。正酒醒无寐，怊怅京书题罢。到此沈沈夜，为谁清泪如铅泻？梦想铜驼歌哭地，送西园车马。叹去后阑干一霎花开谢，空怨啼望帝春魂化。算岁寒南鹤，解道尧年旧话。"}
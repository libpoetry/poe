{"id":"1206435","title":"满江红 吴又玄得其伯父子云太博易学游戏玄折字间论人穷达贵贱累多奇中作此赠之","dynasty":"元","author":"胡炳文","text":"一画先天，谁知得、已涵玄九。这易玄机括，子云传授。杜宇一声春欲晓，牡丹几朵花开昼。问尧夫、数字自何来，俱参透。心胸里，罗星宿。心画上，占爻繇。看肆中帘捲，门前车辏。易字分明书日月，□天真是谈天口。岂太玄而后遂无玄，如今又。"}
{"id":"237512","title":"寿邓子西知县","dynasty":"宋代","author":"阳枋","text":"猗猗竹绕邓家湾，亭亭屋背围山中。当轩水花日喷薄，覆户云叶时斓斑。中有立士金闺客，元洞府生人间见。捧觞天爵役人爵，戏彩前班罗后班。不妨花县春风晚，且对萱堂白日间。剩将千卷课儿习，博取一笑开慈颜。和气向晚薄葱蒨，书声半夜随潺湲。只恐天上妒人暇，催公拔宅离尘寰。玉堂将奉承珍鼎，锵听群仙鸣佩环。丹砂转戒独善好，刀圭分遣扶艰关。功成麟阁归来早，笋舆随步羞桃荐菊纫兰蕳。"}
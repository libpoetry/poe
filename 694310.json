{"id":"694310","title":"临安守钟美宣同姓将赴任过白沙言别出示庄定山所赠诗次韵","dynasty":"明","author":"陈献章","text":"崖门春弄海涛高，太守当年共草茅。山阁远烦青眼顾，世情浑是白头交。功名此去期当道，风月何妨坐小舠。敢冀千金收马骨，真成一笑掷鸿毛。夜半海风来最高，江亭卷我三重茆。一林月色晓还在，四壁波光寒欲交。皂盖忽闻催驿骑，绿杨长系钓鱼舠。也知穷达关天命，谁把行藏管鬓毛。"}
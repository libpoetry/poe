{"id":"422706","title":"满江红 其二 九月七日阎海文死事","dynasty":"近现代","author":"卢前","text":"蔽日拿云，君不见、中华飞将。冒九死、一身当敌，扶摇直上。俯视山河皆我有，万年坚壁旌旗壮。是自家、卧榻那容人，眠酣畅。阎典史，留榜样。阎烈士，真好汉。看两阎忠勇，后先相望。报国志酬身可死，健儿岂饮仇雠弹。写千秋、炯炯寸心丹，高声唱。"}
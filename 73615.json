{"id":"73615","title":"东风第一枝·清泪如铅","dynasty":"元代","author":"张雨","text":"清泪如铅，绿房迎晓，宝阶低拥云叶。蜻蜓飞上搔头，依前艳香未歇。西窗暗雨，怪帘底、参差凉月。正一丛、深倚琅＊，石上只愁磨折。问瑶草、应怜短发。曾醉堕、无声腻滑。羞他金雀钿蝉，似高水仙罗袜。芳心断绝。谁与赠、湘皋琼＊。试折花、掷作银桥，看舞素鸾回雪。"}
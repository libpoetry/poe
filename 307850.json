{"id":"307850","title":"应天长·廿四年七月十七日同龙榆生李冰若茗䛡真茹别墅","dynasty":"现代","author":"詹安泰","text":"深荷澹柳，朱瓦翠檐，川原楼观纷触。俊侣茗谈幽阁，阴阴映衫绿。风来去，蝉断续。动万里、劳生歌哭。笑行子，十载逢迎，暗恨空筑。梁燕久巢林，小扇轻罗，休省旧芬馥。似海舞红都落，凭谁赋鹏鵩。湖边路，容问卜。泛一棹、酒波阑曲。奈争向，千古牛山，痛泪相属。"}
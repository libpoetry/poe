{"id":"468138","title":"庚寅初春锦城诗会 其二 机上有感","dynasty":"当代","author":"魏新河","text":"庄子鲲鹏列子风，送人重到蜀天空。少年梦想中年悟，写在青冥万里中。九眼桥西万里桥，几回遥望在重霄。苍茫二十三年后，来看桥边旧柳条。恨无一计驻芳辰，每为名花苦费神。愿与红妆同睡去，浮生添得一宵春。千里殷勤为探看，玉容依旧我中年。对花对酒须沉醉，来岁卿非属我怜。三千佳丽尽吾俅，论美端应素面尤。我愿葬身香雪海，明朝自拜万花侯。"}
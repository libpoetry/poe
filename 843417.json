{"id":"843417","title":"八声甘州 赋六忆 其四 眠","dynasty":"清末民国初","author":"易顺鼎","text":"忆眠时凤帐掩娇颦，脸印枕痕新。任金钗压扁，罗衫摺蹙，休唤真真。只恐和人和梦，都化作梨云。梦里何滋味？犹咽香津。那日迥廊中酒，有猩红万点，铺作重茵。被檀奴欺负，偷解茜纱裙。甚东风相扶不起，被春愁困了柳腰身。凭仗着三生恩眷，消受横陈。"}
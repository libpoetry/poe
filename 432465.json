{"id":"432465","title":"澎湖舟中作","dynasty":"近现代","author":"苏大山","text":"如何沧海初经日，已是家居撞破时。檄海欲询兴废事，夏馀今竟即于夷。左海雄风应未替，我来酾酒吊延平。邱夷渊实须臾事，卖塞何人误一生。戎机岂为书生误，半壁徒悲天堑沦。但得扶馀留王气，未应三户竟无人。一灯电闪客怀孤，呜咽寒流失霸图。不拓船窗舒望眼，微吟攲枕过澎湖。"}
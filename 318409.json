{"id":"318409","title":"绕佛阁·浮烟静敛","dynasty":"现代","author":"饶宗颐","text":"浮烟静敛。惊破候雨、禽叫珠馆。清昼常短。夕阳缱绻、时时叩书幔。一年又满。乡路浩荡、春至非远。花气何婉。望中碧海，连天没涯岸。斗柄正回转。九折柔肠穿锦线。还绕江流，愁漪生水面。数别日春衣、别后更箭。梦魂相见。恨不语苍山、吟思零乱。寄梅花、等谁重展。"}
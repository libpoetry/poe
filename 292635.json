{"id":"292635","title":"眉妩·京津之俗有玩草虫者，如蝈蝈油壶卢之属","dynasty":"现代","author":"张克家","text":"噫喓喓虫耳，取暖偎寒，人力夺天巧。日月壶中大，长房术、为移春入秋杪。晓窗客到。一二三、探出怀抱。好都鲁、玉戛金敲里，又流水音绕。神妙。开关通窍。是炙簧清脆，吹琯要眇。同好逡巡至，楼梯下、倾听偷写心稿。倚囊藉问，遍九城、京国还少。更强似泥盆，笼蟋蟀斗钱钞。"}
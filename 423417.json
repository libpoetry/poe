{"id":"423417","title":"村居咏怀古迹八首 其二 萧烈女祠","dynasty":"近现代","author":"李洸","text":"纲常久沉霾，道路满盗贼。套套一世间，何处吊毅魄。村南烈女祠，历岁踰五百。烈女乌头娘，读史我心恻。忆昔景泰初，削乱榄山值。跳梁骤劫女，霜刃挟威逼。百般百不可，辗转东亭驿。其时势将粥，女请以苑易。日莫援我刀，听卖嗔目斥。我岂令汝卖，人莫由买得。旁观为解说，赎命反尔宅。引颈竟受刃，天乎此悍卒。至今罔州草，血化长宏碧。游魂既为厉，天地亦变色。悠悠榄山河，邈邈崖门隔。烈女祠前水，呜咽朝复夕。烈女墓前树，偃蹇松与柏。万物有贞性，天独予巾帼。乃知烈女心，坚刚比金石。白沙止迁墓，长吁隳四尺。泰泉悯烈辞，一读三叹息。"}
{"id":"757892","title":"湘春夜月 春水园填词图","dynasty":"清","author":"苏穆","text":"惜秋来，萧萧瑟瑟花残。剩有篱菊丛丛，还耐碧天寒。待诉落红离绪，奈蕉心难展，竹泪空弹。谩伤秋老去，窗前有月，且自吟看。楼头夜永，西风又送，青女骖鸾。盼到回春，彩笔共、蘋洲片玉，分样裁笺。怜它□子，写栖香、旧梦刚园。掩绣阁，对琉璃研匣、绿云红雨，都付遥天。"}
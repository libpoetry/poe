{"id":"849859","title":"寄居元职方北第呈西邻盛进士","dynasty":"宋","author":"王迈","text":"解褐去乡里，宦游一纪馀。抱戚今来归，茫然无屋庐。暮瞻还林鸟，朝羡趋渊鱼。渊林各有归，曾不鱼鸟如。元侯雅好义，假我舍北居。入门扫埃?，闲草以次锄。贫贱谁顾门，岂必容高车。馀杭众富家，碧瓦侵太虚。土木虽无情，亦与儒冠疏。所幸并舍贤，昔年同诗书。何兹瓦砾陋，复尔邻璠玙。乡田及同井，此义无忽诸。"}
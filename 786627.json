{"id":"786627","title":"鸡笼山遇雨，留宿颜君云年陋园","dynasty":"清","author":"洪繻","text":"风雨四山来，山外开曙色。潮声吼如雷，海上犹深黑。雨止风怒号，风鸣雨淅淅。开门望曙光，巨灯悬竿侧。电气逼人青，林烟散天碧。我为候船来，望之心怵惕！赖有贤主人，珍重慰羁□。远客夜不眠，毫光明满室。宗悫万里风，宗炳五岳屐。□去指顾间，虽老心未息。投笔潮鸡啼，海山忽四白。"}
{"id":"301765","title":"贺新郎·己丑牡丹盛时作","dynasty":"现代","author":"冯其庸","text":"风雨神州路。想当初，移根换叶，飘来仙土。多谢春阴勤护惜，十载亭亭飘翥。看金盏、玉盘凝雾。暖日春风吹鬓影，更紫霞、独写凌云赋。千万态，且留住。沉香亭畔繁华事，有诗仙、为写新词，玉山相遇。细雨流光胭脂湿，只有玉溪能语。更何况，瑶台烟雨。我欲长存解语子，遍天涯尽种相思树。挥紫翰，谱金缕。"}
{"id":"216556","title":"送知军曹比部移虔州","dynasty":"宋代","author":"李觏","text":"要知贤者善居官，法自严明性自宽。黠吏欲欺难作计，愚民初惧久方安。狱辞大小情皆见，市物公私价一般。农力不闻供土木，穷阎犹得免饥寒。星为二使来巡抚，考未三年悉可观。剧郡使当烦镇守，君恩宁许更盘恒。两幡赣水行非远，五夸旴江日渐单。从此天衢龙跃去，野人怀德谩悲酸。"}
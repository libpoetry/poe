{"id":"751892","title":"乙酉使黔与杨雪渔学使同年游甲秀楼扶风寺瞻阳明先生像赋诗志别 其二","dynasty":"清","author":"王仁堪","text":"马首骎骎来，随山西入黔。山气上眉宇，地杰云崎嵚。君来振宗风，辛苦储楩楠。芳晖灼幽谷，偃曝无寒林。我来述祖德，横舍称犹今。遗研泽未艾，冰鉴怀难谌。《风》《雅》别伪体，慄慄维初心。细甚愧篎管，大哉君离琴。协律苟不忤，谁日非同音。"}
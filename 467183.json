{"id":"467183","title":"云弟风儿过访四首","dynasty":"当代","author":"陈忠平","text":"双燕低徊过老枝，漫将雷电绎成诗。翻腾莫讶平湖水，合是风云际会时。连袂优游到野圻，风开天目一鸥飞。盘旋便欲携云下，与我同参物外机。风扫云台霁色微，一飘残絮湿人衣。我知春日渐行远，瘦了青山可再肥。暑气初蒸雀噪枝，湖山憔悴乱云披。清风若许如人意，吹借榆钱卜后期。"}
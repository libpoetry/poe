{"id":"269294","title":"江南春·宋人画汉宫春晓图","dynasty":"现代","author":"吴湖帆","text":"金谷秾华，红楼浅醉，晴晖犹媚人色。莺啼燕语，似笑迎、骄马芳陌。佳景浑无迹。风流仗、赵王画籍。试暗想、双钩柳绿，没骨山青，湖天粉黛描出。云烟过，何处觅。记谱载宣和，话传京国。文章信美，定护入、纱笼凝碧。春晓如行客。廉纤散、杏花雨湿。芳草有情，流水无涯，休肠断兮离索。"}
{"id":"702832","title":"詶胡小山鹾台苦雨二首","dynasty":"明","author":"董其昌","text":"单车却厌雨师迎，御史能将铁笔耕。遂有文章驱鳄暴，未容鼓吹杂哇鸣。为忧藜藿无宁宇，若作盐梅可荐羹。自是补天还补漏，巢居何事旅魂惊。川原弥望岸容移，警水愁霖若有期。自奏薰风回愠后，差疑繁露纵阳迟。商歌曰□何当烂，步祷朱轮不用脂。采得歌谣腾黼座，笔端如画是流离。"}
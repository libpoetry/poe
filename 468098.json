{"id":"468098","title":"菩萨蛮    红豆三首","dynasty":"当代","author":"蔡淑萍","text":"少年早识愁滋味，覆巢委地和心碎。相惜更相知，为书红豆诗。期君鹏翼举，忍读《茶花女》！泪雨黯伤怀，自将春梦埋。荒州绝塞归来晚，西风雁叫霜林染。执手忆音容，廿年人似蓬。重逢何所道？但祝君家好。长夜梦回时，眼前红豆枝。年华老去人依旧，天涯书寄双红豆。往事已如烟，凝思犹怆然。心田留一角，辜负今生约。细雨独登楼，无言江水流。"}
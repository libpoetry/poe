{"id":"450506","title":"望海潮东临碣石","dynasty":"当代","author":"崔荣江","text":"桀鸥声迅，雄堤岸伟，漫漫叠浪滔天。碣石旧痕，渔家歇处，无寻魏武挥鞭。如血夕阳残。打渔人唱晚，胜似遗篇。一缕幽思，几多伤意，付云烟。观潮最是胸宽。荡肠中浊气，不俗人寰。高第暖衾，秦淮香扇，何如海阔江山。还喜弄潮巅。直挂云帆起，游戏狂澜。纵是横流泛滥，一样驶舟船。"}
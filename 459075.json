{"id":"459075","title":"四月二十四消病和陶《形影神》 其三 神释","dynasty":"当代","author":"卢青山","text":"天道有常运，熠熠自昭著。人为三才中，虽云以我故。苟无丰健体，谓予将焉附？万物皆有待，此岂予私语。生死古皆疑，达然以自处。生非我所赋，死非我可住；汝去无减加，后者来无数。赋此无恒影，赋彼可为具；羡体何愚顽，折腰安足誉。坟墓七尺土，功名携不去；有必不可为，虽死何足惧。罚汝三盅酒，从此毋多虑。"}
{"id":"832316","title":"临江仙 风雨积晦，秋期不淹，被声依黯","dynasty":"清末民国初","author":"陈洵","text":"片云感秋异，晚塘恻恻，孤馆愔愔。素纨在、衰迟故发商吟。帘阴伴啼梦处，无人似、画烛宵心。偏回艳、是等闲听雨，愁到而今。追寻。初莺早雁年事，相笑争任。况漂摇身世，怆绝予音。闲襟。奈佳期过，情如水，倦翼都沉。荒凉甚、便卧游慵写，聊寄清琴。"}
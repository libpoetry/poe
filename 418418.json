{"id":"418418","title":"往昔续六首 其二 段成式","dynasty":"近现代","author":"周作人","text":"往昔读《说部》，吾爱段柯古。名列三十六，姓氏略能数。不爱余诗文，但知有杂《俎》。最喜诺《皋记》，亦读肉攫部。金经出鸠异，黥梦并分组。旁篪得金椎，灰娘失玉履。童话与民谭，纪录此鼻祖。抱此一函书，乃忘读书苦。引人入胜地，功力比水浒。深入而不出，遂与蠹鱼伍。"}
{"id":"1085864","title":"予雪诗云不来平地只山巅朱钤干和云不能下乞俗人怜志在洁己陈知录云只可在山如去年志在恤民王抚干云散作人间大有年志在润物三子之志虽不同皆可嘉也各用其句作三绝以赠之又以一绝自贶 赠钤干","dynasty":"宋","author":"王十朋","text":"无喧室对山头雪，雪照无喧室湛然。高洁似人人亦似，不能下乞俗人怜。"}
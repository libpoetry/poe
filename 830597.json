{"id":"830597","title":"江南春·题俞阶青静乐居填词图，用梦窗韵","dynasty":"清末民国初","author":"夏孙桐","text":"画里行窝，吟边活计，秋堂余地盈笏。蓬山梦远，剩坠红、空老江笔。门外无深辙。萧疏意、井梧自洁。祗漫与、凉灯选句，瘦笛偷声，嘉辰且课风月。灵均怨，元亮节。任菊晚兰凋，想中怀葛。余溪带水，正望极、蒹葭如雪。名辈从销歇。悲歌事、酒肠尚热。鸥外一翁，酬韵松陵，辑苕玉兮双玦。"}
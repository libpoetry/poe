{"id":"332129","title":"水调歌头·喜厚余至都率然有赠","dynasty":"清代","author":"曹贞吉","text":"落拓老兄弟，踪迹共沉浮。匆匆神虎分袂，江海几经秋。多少黄金横带，我辈青衫羸马，散荡足风流。吾试与君语，富贵定难求。鲁陂侧，锦秋岸，◆湖头。溪山如画，烟波两两钓鱼舟。辛苦斜风细雨，消受紫莼红蓼，冷淡尔为俦。努力饮醇酒，身世问沙鸥。"}
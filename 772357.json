{"id":"772357","title":"梅伯言、马湘帆、汤海秋、王少鹤四农部，何子贞编修，陈颂南、苏赓堂、朱伯韩三侍御，叠次召余同亨甫为觞宴之乐。九月二十六日，复集蒹葭阁；盖丙申年入都，伯言、湘帆置酒处也。诸君各以诗文见赠，余行有日，辄成七律数章酬别 其六","dynasty":"清","author":"姚瑩","text":"清言易理称平叔，俊逸诗辞爱信阳。把卷名贤空异代，闭门潜学又湖湘。艰难狱底惊相问，慷慷樽前意不忘。他日著书成绝业，白头千里独堪商。"}
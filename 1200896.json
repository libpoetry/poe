{"id":"1200896","title":"青梅引","dynasty":"元","author":"无名氏","text":"我笑迷人，不信乖劣。痴心恋，贪名利萦系。落魄狂游，每将术艺养道，用安身己。道知和息。藜杖药瓢，蓑衣蛮笠。纵大地有满地正珠，那的直甚闲气。无限峰峦耸翠。略撰个茅庵，用做栖心，幸有灵苗裔。更兼泉水。饥渴自然无痴。独坐深山里。闷看乾坤间隔，望落落如晓星之势。再遇何年，驾云朝上帝。"}
{"id":"467569","title":"破阵子","dynasty":"当代","author":"赵文漪","text":"梦里碧阑深处，依稀明月团圆。宝马香车从此去，再卜相逢梦亦难。何妨试问天。鹦鹉泣残红泪，水沉销尽残烟。镇日闲愁无限意，都付他锦瑟秦弦。弦弦着意传。杨柳枝头明月，棠梨帘底春风。难遣银禽传小字，争奈玉阶花一丛。香销色褪红。锦瑟弦虚鸾凤，瑶阶影碎梧桐。有限时光何限恨，惜取年华逝水中。闲愁更万重。谢尽芙蓉香影，秋花珍重东篱。依约画桥曾驻饮，酌取金浆醉玉卮。露凉烟柳垂。最是销魂时候，凭阑无限芳菲。经雨丹枫红欲透，蝴蝶无情款款飞。忆人是此时。金粟开残桂子，黄花半谢芳英。和入秋声无限意，江雁南飞影亦轻。离人动远情。点点泪珠挹恨，萧萧细雨堪听。滴向芭蕉新叶上，都是当年水调声。征程犹未停。"}
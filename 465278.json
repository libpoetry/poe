{"id":"465278","title":"百字令 辟疆枉赠此调，且坚异日同归之约，次韵和答，兼叙旧事","dynasty":"当代","author":"邵祖平","text":"闲情遥集，记年时，秦赘花前俦侣。一笑蹇修，烦作理，云驾丰隆谁数。别母心怀，随郎故事，散客如飞雨。镜台犹是，翠尊难觅新句。年暮专壑荆公，望乡流泪，爬向章江去。归计吾侪终可就，待卷珠帘南浦。虹贯沧江，鹤分清俸，商略同行住。背暄春雁，因何先满沙路。"}
{"id":"836310","title":"望湘人 闻沈琛笙「重修龙溪县志」，作此志慰","dynasty":"清末民国初","author":"许南英","text":"信文章有价、名士无虚，傲樵尚未归去！史席重临，芗江再至，安砚依然龙署。徐孺文雄、胡瑗学粹、陈遵才裕。记曩日冷宦初来，著意朝萦夕虑。搜罗新朝掌故，奈饥伧谣诼，佥壬含妒！负白石菽庄，牝掷千金挹注。斯文未丧、旧人尚在，伫看鸾翔凤翥。笑蹠犬高吠，神尧知否？自承谬误！"}
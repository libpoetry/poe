{"id":"453324","title":"水调歌头 身在伊犁峡谷新疆学会诸公相邀更访昌吉硅化木恐龙地质公园","dynasty":"当代","author":"张力夫","text":"何忍别幽谷，直为访奇台。茫茫大漠，应信原有画图开。静寂苍苍林莽，流淌淙淙碧浪，到处是和谐。恍惚白云外，巨翼鸟飞来。对荒沙，知蜷卧，几龙骸。八荒四海吞吐，曾恃霸王才。硅木横陈沟底，一亿三千万岁，不肯化尘埃。兴废关天数，特地省吾侪。"}
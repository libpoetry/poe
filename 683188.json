{"id":"683188","title":"登塔山二首","dynasty":"明","author":"王以悟","text":"橐水潺湲春草芊，相提直上太清边。芒鞋浥露寒生骨，羽扇迎风香满天。绝顶未劳百计取，幻形暂就孤团眠。觉□把酒凌空酌，岩下浮云任往还。一径通天绝世人，闲中扶病远寻真。小棰日映开朱帐，远树霞交伏碧麟。晚壑籁传山鬼啸，荒陵燐煽夜军屯。悟□始觉浮生幻，半查仍疑馀此身。"}
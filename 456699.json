{"id":"456699","title":"太易行","dynasty":"当代","author":"程滨","text":"太易无一物，惟有道独存。道体生器用，动静阴阳分。阴阳互消长，磨砻既久乃生渣滓与埃尘。尘滓积日月，散作众星辰。三千千世界，一万万乾坤。乾道成男坤成女，化生万物秩其序。大至天体之运行，小至原子之内部。新生宿殁寒复暑，为天所御不知苦。夫人之远祖，禽兽是伍。断发文身，茹毛饮血。南则巢木，北则处穴。近水者渔，居山者猎。因地制宜，乃与道惬。四夷愚氓，中夏先觉。生知圣人诞中原，三王五帝皆心传。使民由之不使知，垂拱平治指掌间。夏启废禅立皇权，此心此理或不延，乃有桀之暴且愆。然而此心此理终在天地悬，成汤文武妙悟服膺何拳拳。东海圣人出，同于此心此理。西海圣人出，同于此心此理。倘有圣人出乎河外之星系，其心其理莫不同于此。礼崩乐坏周东迁，王道隐沦霸道前。天悯烝民乃生仲尼代天言，否则万古黑如长夜之漫漫。夫子一身六艺兼，诸子流失皆不全。人生生于义，人死死于利。义利之间乃见小人与君子，其如君子道消小人道长矣。岂是昊天欲使人灭没，魏晋以还用智自私愈演愈激烈。然而此心此理始终不可夺，濂洛关闽承袭往圣之衣钵。涵养之方略出入，所见之道亮轩豁。胡为宋儒见道如是之真切，盖汲当时民之痼疾已然不可药。蒙元明清，每下愈况。西洋东瀛，自郐以降。迩来科学欲将本真洞，离析万有一何恸。欧洲哲人屡不中，但能光景长玩弄。佛洛伊德马克思，所言率为气之动。若夫资本主义，唯利是图，本为声色犬马之欢娱。金帛可遂人欲之所快，如何今人转逐遂欲之媒介。嗟乎嗟乎诚可怪，天下滔滔莫能外。为物驱役势不屈，侵寻乃化为异物。圣人一去不复来，圣人之言视之如诙俳。昔言小辩安足破大道，如今狡黠之辈弹冠跳梁何开怀。悲莫悲兮哀莫哀，天降大道肖小皆沈埋。妻孥于我亦何有，烦恼种子不向人间栽。繁华扰攘归寂灭，争名逐利安在哉。于戏抉余二目悬之宇宙亘古开，坐看人之为类成劫灰。"}
{"id":"669755","title":"安期生","dynasty":"明","author":"李攀龙","text":"安期生，参驾白鹿云中行。参驾白鹿云中行，下游来，安期生。白鹿皎皎金为羁，玉为缨。顾见蓬莱三山十二城，安期生自署其名。过谒四海五岳，后从麒麟赤凤迎。禹汤文武不足令，令我今上应太平。拥护左右贤公卿，稽首圣人大道成。仙女罗坐吹笛笙，天神八面侍卫明。流乌衔符翔殿廷。悲吟我主享万年，皇帝求一得命延。"}
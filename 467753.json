{"id":"467753","title":"清波引二首 登高","dynasty":"当代","author":"崔荣江","text":"闲来无绪，上高阁、暮听细雨。望来时路，隐约见飞絮。足下踏苍茫，俗念烟消云去。此时骚客凭栏，正合适、说狂句。生来自诩。怕它甚、人憎鬼妒。点江山处，得吟二三赋。今宵临高峤，犹似当年吞吐。胸中这等文章，恁谁能主？萤虫飞舞，有明灭、惹人信步。闻蛩声语，寻来不曾遇。寂寞无凭藉，小阁风吹情愫。入眸野旷天低，一勾月、挂高树。相思渐著。乱还理、消得几缕？这般痴苦，问南国知否。塞外三千里，有客伤心朝暮。思来瘦了人间，不堪风雨。"}
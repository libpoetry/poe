{"id":"264928","title":"庆春泽慢·千里金城","dynasty":"现代","author":"王陆一","text":"千里金城，双依稚子，年年沔水还来。上堵谁吟，东风莫遣闲哀。农家却赛芒神了，见野鹰、仍绕丛台。唤晴明，飞剪平芜，落日黄埃。戎衣辛苦知何似，遍铜蹄踏就，金剑沉埋。斗草人稀，怜时都俭金钗。已知几度花频发，为好春、多倩人才。注深情，把酒梨云，昨夜柔苔。"}
{"id":"1119471","title":"用赠朴翁旧韵二诗送徐南卿南归","dynasty":"宋","author":"陈造","text":"飞鹏尺鴳计穷通，今古幽人一笑中。等是劳生浮大块，谁能诡遇诧良工。书堪引睡聊遮眼，酒可祛愁胜作公。此意平章有同社，绝怜相望马牛风。莫将半菽羡千钟，生世谁非囿数中。荐福议碑雷已震，浩然遌意句徒工。我知寒饿怜颜阖，人说乘除有志公。穷鬼趁渠来败类，秋禾一昔仆霜风。"}
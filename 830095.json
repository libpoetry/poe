{"id":"830095","title":"戏简某纳姬","dynasty":"清末民国初","author":"康有为","text":"昨夜西风一棹归，闻歌桃叶是邪非。石崇家婢铙新丽，不用真珠费百琲。繫臂曾闻付降纱，重盟欢折碧桃花。从今红烛脩新史，便有添香萼绿华。葛氏绮琴曾识字，王珉团扇总相宜。喜闻妒妇津无雨，三蒂江兰并一枝。樊肥蛮瘦各相宜，桃李昌丰舞柘枝。尽日楼台垂柳静，东风添补冶春词。"}
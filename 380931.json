{"id":"380931","title":"雨霖铃·恨别和柳屯田","dynasty":"现代","author":"郑文焯","text":"并刀难切，是离肠恨，梦雨都歇。繁华似水流去，回首处，车尘临发。冷落关河送远，有孤雁悽噎。念旧苑、衰柳寒烟，玉笛吹愁满空阔。铜驼陌上伤今别，更断魂客里催佳节。黄昏满地花影，依约见，故国秋月。万里清霜，休问香篝翠被谁设。却怨入帘底西风，付与残蛩说。"}
{"id":"68295","title":"满庭芳·寄段录事孙助教道友","dynasty":"元代","author":"马钰","text":"诸公学道，略听予言。如同干句家缘。试看登杆踏索，走马行船。何曾说辛道苦，遇艰难、转转心坚。忘危险，更忘身忘命，忘后忘前。不管傍人冷笑，殷勤地，常常谨谨专专。假是苏秦陆贾，说不回肩。人能如斯向道，可搜真、搜妙搜玄。无不悟，又何愁不做神仙。"}
{"id":"696648","title":"棹歌四首","dynasty":"明","author":"郑善夫","text":"鸿雁飞来风雪心，鸿雁飞去天山阴。二月天山风雪浅，六月天山风雪深。鸿雁飞去稻粱荒，白鸥不飞羽毛伤。天寒日暮黄芦荡，江水渺茫心渺茫。送君把君绿荷衣，悲莫悲兮生别离。衢阳向上江水绝，纵有鲤鱼何处来。青螺江头游子吟，黄金台上秋水深。风尘一别一万里，美人驾车伤我心。"}
{"id":"835890","title":"忆旧游 其三 十二夜月感作次韵","dynasty":"清末民国初","author":"陈祖绶","text":"者回看凉月，偏照破陀，荡作金波。吹急城楼角，到三更将近，淡谈星河。浪淘大江东去，仙奈老髯何。未退尽天欃，筑成京观，盾墨愁磨。酣歌。道何地，是长乐宜春，苦诉嫦娥。北望燕云惨，况烟埋石马，泪下铜驼。与尔共谈今夕，天仗辇扶过。定梦恋觚棱，玻璃踏翻戎垒多。"}
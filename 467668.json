{"id":"467668","title":"感怀三首","dynasty":"当代","author":"崔荣江","text":"当年意气不蹰躇，楚乙蓬征徙魏都。有扣清音闲按板，也抨浊世忿操觚。唏嘘鹏翼翻鸦雀，呵壁龙吟转鹧鸪。无力高云翻作雨，一调爨尾远江湖。与友弹冠执酒杯，酲时得意醒时哀。植青可待收秋馥，镊白何曾济鬓灰。讵忍巷乌巢迮木，何妨檐马响高台。金风一掠销肠结，试向冥冥吼一回。稻粱谋累四肢胼，蕉鹿寻思枉梦焉。乍觉愚叟空黾勉，翻教腹笥实经禅。壶煮乌龙听沸海，杖趋清泚访幽泉。若剪高云为凫写，一朝也览九重天。风侵两鬓卅年尘，萧瑟江湖偶一春。便怍无行当借寇，更惭有志诩平秦。留髡侍酒羞门客，访戴由心喜浪人。何必朋前嘘落拓，独斟犹可忆前身。"}
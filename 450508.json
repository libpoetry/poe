{"id":"450508","title":"金缕曲二首 其一 步君怀袖韵","dynasty":"当代","author":"崔荣江","text":"笃信鹣鹣说。为情生、根翎绒羽，梦催新节。应趁青云撩双翼，莫拟参商明灭。时不待、青丝渐雪。谁误韶华都是恨，再回眸、无语伤离别。肠九曲，有千结。伊人与我同明月。纵须臾、了缘前世，憾何生末。凝就冰心恒久远，非是寻常堪绝。偏就是、凭她轻折。已饮纤柔成一醉，尽温存、淡了西风烈。沈梦里，也真切。"}
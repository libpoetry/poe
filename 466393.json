{"id":"466393","title":"菩萨蛮四首","dynasty":"当代","author":"卢青山","text":"初闻陌上春来早，淡眉不及纤纤扫。出屋觉衣单，风来一阵寒。拈枝见柳米，黄鹂犹未起。插向小瓶间，期能入梦看。春宵楼上箫如咽，楼前一片伤心白。白也不如梨，梨花风满基。江南天外路，昨日寻春去。春不解人心，徘徊独闭门。红蕉屏上红成簇，清眸屏下泪如簌。无意理残妆，无言看夕阳。夕阳如有眼，看见幺弦断。回首更谁知？残梨下月池。晴烟拂露秋千索，桃花李瓣层层落。枝上鹧鸪啼，啼过小牖西。黄昏一霎雨，密密机中缕。织就一年心，无聊怕倚门。"}
{"id":"700731","title":"辛未除夕二首","dynasty":"明","author":"戚继光","text":"四指回杓犹障塞，颠毛如许怯簪冠。惊心岁月愁仍在，回首风尘梦已阑。百战劳销千口集，万金散尽几人欢？燕然北望空弹剑，马革寻常片石难！一奉征书向蓟丘，盐车几度叹骅骝。幽兰堪纫清时佩，薏苡何辞绝塞愁！忽讶光阴明曰改，都将辛苦二毛收。狂胡索饷今犹急，闻说边人涕泪流。"}
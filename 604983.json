{"id":"604983","title":"太宰玄翁何公于余有缟带之好云泥隔而音问疏二十年远矣先辈凝生何君太宰冢孙也癸亥亚岁以诗见投赋此往赠杜少陵曰文章有神交有道何必抚尘","dynasty":"明","author":"张萱","text":"烟霞锢疾已交穷，剥啄何来问桂丛。远道一函青玉案，永怀八座黑头翁。霜蹄老骥空嘶枥，汗血儿驹独试风。一日千秋堪其赏，知君不作小英雄。"}
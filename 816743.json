{"id":"816743","title":"御街行 王仔园同年招饮小辋川，同吴天篆、潘原白、程穆倩","dynasty":"清","author":"董元恺","text":"辋川路转红桥下。巷僻多车马。牙签玉轴富装潢，堆绕一庭书画。薜萝牵屋，烟花满砌，曲院真潇洒。宜城细酿杯频把。侍立都闲雅。行厨雪片斫吴羹，银烛冰盘高驾。分曹戏采，挥毫觅句，烂醉须今夜。百枝火树千金屧，宝马香尘不绝。飞琼结伴试灯来，忍把檀郎轻别。一回佯怒，一回微笑，小婢扶行怯。石桥路滑缃钩蹑，向阿母低低说。妲娥此夜悔还无？怕入广寒宫阙。不如归去，难忘畴昔，总是团圆月。"}
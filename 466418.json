{"id":"466418","title":"鹧鸪天二首","dynasty":"当代","author":"卢青山","text":"一碟花生一捲烟，一杯自足劝清閒。殷勤鸟过窗边影，懒散人闩屋外莲。无奈世，总宜船，可能荡到白云边？馀怀淡检纤纤稿，认得悲欢是去年。家在丛山野木间，夜阑初冷最堪怜。扶廊月正微微病，谢梦吾将渐渐仙。毫弟揖，砚兄前，秦时石拓汉时砖。此心曾自经沧海，越读陈章越淡然。"}
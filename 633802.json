{"id":"633802","title":"甲寅春二月与蜜在慧均四藏自显超汉铁关洞开瓶出法敌不息漪文始十靖一挂云诸子从燕台南归取道泰安登岱岳所经胜槩矢口咏歌共得五言近体十二章以志一时 其十二 顶庙","dynasty":"明","author":"释今无","text":"沙过灵旗闪，风行铁瓦飞。鬼神司石窦，星月泊僧衣。五色炫凡界，孤光洞帝畿。龙鳞筛沆瀣，香雾十重围。"}
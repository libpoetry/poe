{"id":"460083","title":"沁园春","dynasty":"当代","author":"卢青山","text":"白日旋空，后土淹春，莽瀑射流。洗千年怪石，森馀瘦骨；万家悲喜，幻作平湫。粪泛蝇名，沙淘蜗利，溺没无穷弄浪鸥。还今古、剩东涛一脉，渺海苍悠。何须小子骅骝，对宇宙浑元许此头。被鸡鸣狗盗，攀完龙尾；驴嘶马啸，掩却凤喉。回指江山，旧曾狂处，老鸹昏云掩暮畴。吾倦矣，愿廿年风雨，载一飘舟。"}
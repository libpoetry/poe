{"id":"289929","title":"木兰花慢·次和查湾露台夜饮","dynasty":"现代","author":"郭则沄","text":"乍凉台丝敞，灯影外，小红阑。借露盏延秋，风弦待月，禁得幽单。寥天。唳鸿去杳，黯愁云、洒遍米家山。凉思微怜越苧，倦怀还理吴笺。当筵。狂欲碎青珊。邀梦到花前。奈镜影传愁，筝心诉怨，抛断华年。人间。旧春在否，又牵肠、处处听啼鹃。此夜西亭酒醒，琼娥知我无眠。"}
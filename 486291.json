{"id":"486291","title":"咏张同知","dynasty":"明","author":"陶安","text":"有颀之英，今德在躬。禁闼清华，鼓舞皇风。命服鞶组，宠任荐隆。先猷是经，众理贯融。乃眷江东，临民敬忠。庭诉自简，仓储载丰。匹马翩翩，霜月在天。勤敢谓劳？王事系焉，三吴故墟，征赋于田。有命转输，寄委则专。南风巨艘，平达于幽。待哺林林，以乐代忧。国廪既充，经费是庸。侯官南邦，不有其功？"}
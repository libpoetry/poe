{"id":"1182889","title":"句","dynasty":"唐","author":"段成式","text":"高谈敬风鉴，古貌怯冰棱。虱暴妨归梦，虫喧彻曙更。梦里思甘露，言中惜惠灯。新破毗昙义，相期卜夜论。随樵劫猿藏，隈石觑熊缘。捽胡云彩落，疻面月痕消。掷履仙凫起，扯衣蝴蝶飘。羞中含薄怒，颦里带馀娇。醒后犹攘臂，归时更折腰。狂夫自缨绝，眉势倩人描。不愿石郎戴笠，难甘玉女披衣。"}
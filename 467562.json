{"id":"467562","title":"睿恩新","dynasty":"当代","author":"赵文漪","text":"一池碧水匀秋色。花袅袅、芙蓉初折。聚离情、愁上眉心，遣银禽、暗传消息。无语含情脉脉。载莹莹、露珠欲滴。莫凭阑、风露飘凉，恐翠袖、不胜凉逼。殷红落叶翻青砌。帘影动、横波娇丽。雨盈盈、金桂揉香，风细细、菊花酿蕊。独对金尊憔悴。卷帘后、又添新意。故低吟、人比黄花，一重重、愁堆凤髻。"}
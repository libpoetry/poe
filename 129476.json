{"id":"129476","title":"古意·春拜有耕夫","dynasty":"宋代","author":"方岳","text":"春拜有耕夫，扣角卧林麓。朝饥不能忍，肯受世熏沐。脱身从牛衣，入耳皆狗曲。何如一蓑寒，风雨立於独。人言骨相屯，自信亦良笃。空山多白云，万此空有足。幽然闺中秀，不如倚市门。彼美林下风，不如刺绣文。冰怀独耿耿，宁入俗眼观。岁月不我留，老苍眉宇间。举世无与娱，逝方从绮园。一歌一叹息，寘此忽复论。"}
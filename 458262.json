{"id":"458262","title":"贺新郎","dynasty":"当代","author":"卢青山","text":"微雨柔如笔。任惊风、恬嬉往返，倏南倏北。我向船头科跣立，万顷烟波摇兀。重濯我、袖边尘迹。作客云山休自笑，笑云山亦是时光客。看袖底，去何疾。多君赵北燕南色。总纷纷、奇怀异相，訇然来集。唤醒阳台神女梦，垒起长瓶八百。但作乐、且须今夕。明日披毛吾已化，化猿公纵去千山隙。剩此水，杳然碧。"}
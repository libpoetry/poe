{"id":"708899","title":"汉宫春  借寓耕石山房","dynasty":"明末清初","author":"曹溶","text":"僻好岩居，倩猊薰石枕，蚁汎金船。颠手似欺暮雪，特地争妍。樵童解意，剪藤梢、疏出飞泉。成逸致，邻家聱叟，打门来送蕉笺。行乐须连上日，看簇蛾妆艳，衔凤灯圆。长生亦自馀事，玩世当然。耘花饲鹤，小经纶、常废宵眠。谁并赠，西湖一曲，宋时宫月婵娟。"}
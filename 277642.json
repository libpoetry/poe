{"id":"277642","title":"补梅庵·少欲决世网","dynasty":"现代","author":"沈尹默","text":"少欲决世网，叔季郁忧心。嘉遁讵不念，岁月坐浮沉。淹留力事蓄，尘秽愧书琴。乡邦佳山水，及兹颇幽寻。出意埃壒内，微尚感苔岑。清赏寄高咏，逸情美薄斟。仁德乐崇峻，林峦理致深。岂要适俗韵，烟霞饷知音。嘒嘒新蝉响，冥冥灌木阴。良候伊可怀，当风愿投簪。"}
{"id":"684253","title":"追送陈澄江用章水东韵","dynasty":"明","author":"王立道","text":"两月相逢已隔年，翩翩征袂忽离筵。青春剑佩明秦岭，细雨桑麻绕涑川。莫恨一麾犹出守，须知五马亦峨然。傅岩今日经行处，更访当年版筑贤。炉省追陪忆往年，留连何必对芳筵。封陈亦自须蒲阪，借寇还宜念颍川。故国春光难忘却，清灯心事共犁然。使君异政屏风在，况有当时能荐贤。"}
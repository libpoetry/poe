{"id":"849835","title":"辛未中元记梦梦与一僧谈世事良久问答中有凡事如此汝曹勉之之语既而造一境如仙家居厥明用梦中八字为偈末章反骚 其三","dynasty":"宋","author":"王迈","text":"石塔本无缝，吐光万丈馀。不是风火扇，又非喉管嘘。此光胡为来，塔亦不知渠。解作如是观，身心长自如。塔身俱著实，光心等是虚。虚实归一致，无乘亦无除。"}
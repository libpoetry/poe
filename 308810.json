{"id":"308810","title":"渡江云·得景乔书","dynasty":"现代","author":"赵熙","text":"新篁摇醉影，端阳过了，凉雨四山秋。故人天际去，几日荷花，红到镜香楼。林西月子，未黄昏、先上帘钩。烟寺暝，夜堂吹角，知白老僧头。双流。当官驿路，望子燕山，坐一灯人瘦。定几时、吴淞觅句，江树归舟。邛崃有客清如玉，昨书来、寸寸离愁。全按苦，思君一骑眉州。"}
{"id":"313886","title":"念奴娇·买舟东去","dynasty":"现代","author":"萧劳","text":"买舟东去，少时曾凭吊，六朝人物。午夜闻鸡怀祖逖，频看吴钩悬壁。白日鸣榔，悲风落木，卷起潮如雪。渡头麾扇，犹思当日豪杰。不见桃叶桃根，春来江路，仍见桃花发。异代繁华醒后梦，数点渔灯明灭。皤鬓全新，青山不改，换却蒙头发。泰淮流水，依然沙照残月。"}
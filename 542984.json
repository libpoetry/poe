{"id":"542984","title":"西门行","dynasty":"明","author":"胡应麟","text":"綦隆世，化日舒，玉尊肴醴罗前除。东邻子，燕赵姝，清歌妙舞扬罗襦。贤豪过，驷马车，良辰日吉心相娱。人命无百年，日月同斯须。胡为自约束，怅怅常独居。岂无仙人王子乔，驾六飞龙游太虚。岂无仙人王子乔，驾六飞龙游太虚。天地会有终，千秋万岁后仙圣同凡愚。不如命我友，撞钟擂鼓鸣笙竽。"}
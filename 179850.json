{"id":"179850","title":"挽王夫·维古女士都可见","dynasty":"宋代","author":"李流谦","text":"维古女士都可见，过眼绝无一佳传。客来授我一编书，疾读不知双滋泫。夫人有子鸣斯文，吾从昆仓识河汉。胸中能贮百卷书，此岂只用裙襦看。前朝大老尊夫人，鬼蜮不量作儿玩。寒心仰屋窃叹语，志士如今刀斫案。唐安治中禄不薄，十亩东湖红烂漫。轻车在门忽折轴，恨如秋江盛不满。史笔在手吾宗英，宁爱一词没彤管。人生八十善可书，好梦作长不为短。"}
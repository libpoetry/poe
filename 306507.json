{"id":"306507","title":"湘江静·余习之以仿梅溪此调见示，适与华峰、雅选、芳浦晓渡北村，欹蓬倚和","dynasty":"现代","author":"黄咏雩","text":"浪拥银云寒蘸眼。旧青山、但堪回盼。虫黏腐草，鸦盘败叶，又西风吹散。碧浸一天秋，人间世、沧波流转。江湖梦冷，风尘意销，相思调，几幽怨。海气清、花露泫。妥诗魂、绣温香软。珠湄画舸，云淙禊社，想前时歌宴。欢影去难寻，离樽泪、酒痕相半。亭皋树老，徘徊自抚，秋光渐晚。"}
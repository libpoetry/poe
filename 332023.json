{"id":"332023","title":"木兰花慢·送孙开盛假归","dynasty":"清代","author":"曹贞吉","text":"桑干河畔路，沙似雪、是还非。想杖策从军，频年转战，今始成归。金◆。山南射虎，更淋漓醉墨染弓衣。白马青丝未了，霜鲈紫蟹空肥。拥麾。清渭驻全师，落日二陵西。早一骑黄尘，数声清角，东下旌旗。依稀。四明狂客，看江湖满地鹧鸪飞。无那孙郎病骨，不胜玉绕金围。"}
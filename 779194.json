{"id":"779194","title":"念奴娇 怀宗梅岑表弟兼柬鹤问","dynasty":"清","author":"陈世祥","text":"凄然回首，旧扬州、曾见几家华屋。二十馀年，刚付与、一片寒笳代驸。屏迹隋墟，转蓬梁苑，空负琳琅玉。坐而须老，此生过在谁孰。嗟余久矣飘零，牢愁成句，不可人间读。愧杀前贤称宅相，驽马秀骐齐亍。泥水相逢，须眉非昔，还向穷途哭。君来就我，浇寒且索醽醁。"}
{"id":"657268","title":"和司马提学倡和诗韵 来教谓寻梅之约已订然不知此中梅易得否李贞伯和章虽有相寻不难之句然亦约莫之言耳故更和一章问尚文土人云昶为贞伯解围遂亦不揣和奉一章然亦不知更为约莫之言否也 其三","dynasty":"明","author":"庄昶","text":"江山雪冷冻欲凝，梅花万壑藏深冰。数枝何处更江国，淡影无香亦无色。看花须看花未开，公欲寻梅寻便得。徒然约莫寻本难，白头烂醉空吟鞍。李君平生亦清兴，未始归途日空暝。公才自出人所思，那得李君真不知。"}
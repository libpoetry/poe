{"id":"247994","title":"东风第一枝·戊子春日访和轩见厅内海棠绽放赋呈倪爱静女史","dynasty":"现代","author":"江南雨","text":"袅颤轻红，萌茸浅碧，东风乍染芳野。漫期万点缤纷，但惊一枝潇洒。相逢曲岸，正照水、罗敷妆罢。践旧盟，月夜归来，记取暗尘随马。香雾敛、露凝紫麝，春睡稳、梦深瑶榭。黛眉镜里閒愁，篆烟茗边细话。玲珑心事，算只有、檀郎知也。伴日长，影蘸清尊，醉倚绿纱窗下。"}
{"id":"740565","title":"同慕堂笥河鱼门伯思饭裕轩野圃兼呈南厓 其三","dynasty":"清","author":"翁方刚","text":"七人来者六，一岁至甫再。虽抱促膝怀，屡以溽雨碍。桥南官河浚，近渐柴门对。万泉之上游，诸峰受以黛。鳞鳞风漪来，动荡日光碎。空际飞鸟影，落我衣襟内。小坐沙石旁，忽听村犬吠。始知园庐近，复资蔬亩溉。半日问水源，不独观撷菜。"}
{"id":"1235105","title":"送慈上人归雪窦追挽浙东谔勒哲都元帅四首","dynasty":"元","author":"乃贤","text":"秋水沧江日夜清，伤心名将殒东城。帐中星坠孤儿泣，塞上云愁别部惊。蜀国犹存诸葛庙，汉王空忆亚夫营。鄞人共说封侯事，夜雨残镫泪欲倾。东南天尽海茫茫，有盗曾称静海王。白刃悬腰腥血渍，绛绡缠额赤眉扬。将军独驾楼船出，贼砦俄随炮石亡。千载丰碑照山墺，行人堕泪立斜阳。"}
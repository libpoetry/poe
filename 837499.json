{"id":"837499","title":"金缕曲·丁丑上巳","dynasty":"清末民国初","author":"夏孙桐","text":"老作幽燕客。对年年、泥人兰芍，未疏吟席。风景不殊新亭畔，芳草无情自碧。问何计、酬将春色。别有会心山阴序，便悤悤、觞咏悲陈迹。千载后，感今昔。吾侪桑海同经历。念余生、河清久俟，几人头白。正似冰霜寒谷里，盻取番风信息。漫惆怅、铜驼荒陌。花落花开循环事，话春明、旧梦犹堪忆。留息壤，禊筵侧。"}
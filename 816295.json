{"id":"816295","title":"观潮斋即景回文","dynasty":"清","author":"黄敬","text":"迢迢绿水绕山崇，片片晴霞映日红。桥落波光虹倒影，镜磨秋色月生东。遥天暮霭遮高树，远浦渔舟泊晚风。邀客有时酣眺望，潮回暗浪碧波中。中波碧浪暗回潮，望眺酣时有客邀。风晚泊舟渔捕远，树高遮霭暮天遥。东生月色秋磨镜，影倒虹光波落桥。红日映霞晴片片，崇山绕水绿迢迢。"}
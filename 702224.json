{"id":"702224","title":"严州诗三首 小阳","dynasty":"明","author":"湛若水","text":"弭棹小阳头，小有藏春屿。隔竹十数家，风日美清渚。山木苦未多，空林一鸟语。即事岂知幽，浣纱此溪女。弭棹大阳头，大有藏春坞。深林隔尘寰，苍石辨太古。岩岫千千重，重重起烟雨。疑有蛟龙居，全身应九五。投暮宿瑞洪，际晓过邬子。薄云递轻凉，微雨湿芳沚。高帆信天风，断港出湖涘。因动江湖思，便欲泛彭蠡。遥揖五老峰，汀洲采蘋芷。乘流直东下，无乃瞬息耳。"}
{"id":"806589","title":"多丽","dynasty":"清","author":"蒋士铨","text":"傍湖山，小坐谁家闺秀。映罗衫芭蕉几叶，宛如春水新绉。似周昉图中仕女，当初花下相逅顾。盼娇儿，提戈取印阿，侯伶俐伴侬前后。举玉指，轻扶蝉鬓，生怕金钗溜。还恐是，传神织手，自家描旧。是剪出，春云态度，堆成裙带衫袖。费绿窗功夫几许，打稿评量肥与瘦。错彩盘金，雕文纂组，付他小婢街头售。也只似，才人卖赋，流落风尘走。伤心者，一分聪慧，一分僝僽。"}
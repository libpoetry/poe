{"id":"467846","title":"减字木兰花 妙觉","dynasty":"当代","author":"黄绮","text":"昨宵新梦。风前犹觉罗衣重。不减端庄。歌后兰花为失香。幽思难定。明眸自是多灵性。叠唱高辞。玉树仙桃觉露滋。地藏难锁。坟中血汗成磷火。天意缠绵。一缕斜阳裹塔尖。雨来凉可。家山先让惊雷破。欲别愚贤。千虑多谋人胜天。朋交怒目。偷桃喜逗饥猿逐。不解他求。乔木撑天太自由。白头何拟。薄絮藏珠堪比譬。珠贵相需。他日有无坠地虞。"}
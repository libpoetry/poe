{"id":"466832","title":"感遇三首","dynasty":"当代","author":"张海鸥","text":"当时一念作学人，未许清贫夺此心。唯乐杏坛尊学隐，也凭栀酒细论文。前贤偃蹇康园路，后进蹉跎岭海魂。拟把鄙俗浑抛却，无奈清宵入梦频。清夜无端又引觞，徘徊吊影叹悲凉。含羞苟且容无赖，忍诟求全为稻粱。世路幽幽天作怪，归程历历辱频尝。未成芳意情已惫，不肯灵台变心香。日月光华道义存，孤舟援手久铭心。清庠俯首传薪火，浮世潜心远秽尘。三径无心陶令隐，四贤有志雪泥馨。从来学术通达事，未必冠猴也作真。"}
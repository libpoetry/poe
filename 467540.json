{"id":"467540","title":"临江仙二首·步东坡原韵，但反其意而用之，待寄呈子民兄，以博一笑","dynasty":"当代","author":"胡风","text":"坐地观天朝复暮，由它岁月潜更。杜鹃声罢夜莺鸣。催耕还忆苦，总是有情声。剩得此身皆我有，无军岂怕偷营。安居脚懒一心平。寄语圣郡守，不必怕逃生。见色闻风真热闹，纷纷旧革新更。轰轰鼓响又锣鸣。童颜将鹤发，大发斗争声。可叹此身虽我有，公营竟像私营。无余有缺价难平。囚薪元五十，还得自谋生。"}
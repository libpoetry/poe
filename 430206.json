{"id":"430206","title":"清明挈劼子孝陵卫看花并至二道沟 其一","dynasty":"近现代","author":"黄浚","text":"条风回春姿，绝涧乱红碧。美哉蒋山花，不负十年力。孝陵当门樱，云锦意似织。吴冈若斗富，千树翔山额。樱为云淡荡，桃作火赫奕。如张锦行鄣，承以紫霞帟。四边春濛濛，天亦失正色。一川真窈窕，衮绣见襞积。千年苏召翁，再来途岂识。"}
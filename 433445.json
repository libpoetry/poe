{"id":"433445","title":"香山雨香馆夜坐得四绝句","dynasty":"近现代","author":"黄浚","text":"远峰吐月近峰吞，云影要遮竹影翻。至竟圆灵谁不死，竹间验取露华存。岩窦新泉㶁㶁鸣，一池侵晓不辞盈。怜渠定向秋来涸，忍睡来听齧石声。四松魁伟影相重，势压松颠更一峰。未必大夫为莽屈，迟他岁月不成龙。决去泉声亦一奇，可应泉脉有穷时。导河积石非无愿，未许支祈圣得知。"}
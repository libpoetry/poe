{"id":"293969","title":"陌上花·行云逝水","dynasty":"现代","author":"张伯驹","text":"行云逝水，东风吹老，少年歌舞。酒醒更阑，唯有梦时来去。未寻往事肠先断，隔槛怕听鹦鹉。忆销魂最是，画楼斜日，绿窗疏雨。恁春来太早，花开陌上，不管人归何处。路远天涯，草色更无重数。冶游几日芳菲地，都换浮萍飞絮。把心期细问，多情脉脉，欲言谁诉？"}
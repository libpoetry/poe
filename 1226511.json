{"id":"1226511","title":"余山林多暇瞌睡之馀偶成偈语自娱纸墨少便不欲记之云衲禅人请书盖欲知我山中趣向于是静思随意走笔不觉盈帙故掩而归之复嘱慎勿以此为歌咏之助当须参意则有激焉 其二","dynasty":"元","author":"清珙","text":"柴门虽设未尝关，閒看幽禽自往还。尺璧易求千丈石，黄金难买一生閒。雪消晓嶂闻寒瀑，叶落秋林见远山。古柏烟销清昼永，是非不到白云间。"}
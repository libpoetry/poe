{"id":"522041","title":"甲戌定庵生日涯翁有八十三回秋月圆之句乙亥仍用韵但改三为四约岁赋一篇今年未及赋而捐馆追用翁意奉补此章僭不自量正可发寿筵之一粲也","dynasty":"明","author":"顾清","text":"麓堂诗例起年年，八十五回秋月圆。海上衣冠今洛社，壶中日月自尧天。烟霄未远三山路，锦绣难追十客筵。试向骚坛论晚节，此情端合为公偏。"}
{"id":"70504","title":"摸鱼儿·正月二十七日","dynasty":"元代","author":"元好问","text":"雷事，见天封题名，即此地也。既归，宿於近潭田舍翁家。是夜雷雨大作，望潭中火光烛天。明日，旁近言龙起大槐中。父老云，正月龙起，前此未见也。龙潭寺南＊尊，冯丈所名笑青山、不解留客，林丘夜半掀举。萧萧暮景千山雪，银箭忽传飞雨。还记否。又恐似、龙潭垂钓风雷怒。山人良苦。料只为三年，长安道上，来与浣尘土。清阴渡。渺渺风烟杖屦。名山元有佳处。山僧乞去声我溪南地，十里瘦藤高树。私自语。更须问、＊尊此日谁宾主。朝来暮去。要山鸟山花，前歌後舞，从我醉乡路。"}
{"id":"436535","title":"河之坊","dynasty":"金末元初","author":"王浍","text":"河之坊矣，截截其平。岂曰不力，言持其盈。国?覆矣，视尔梦梦。云胡昊天，不终惠我生。云胡昊天，疾威堂堂。辗转玩日，四国卒荒。偃仰在位，不知匪臧，不顾其行。有粟有粟，亦集于缶。则不敢饘，抑糊余口。谇曰哲矣，孰秉其咎。知我懮懮，不知我疚。陟彼南山，石其扁矣。戒尔勿伤，足其趼矣。??㖧㖧，颜之腼矣。猗余何言，涕之泫矣。民之种种，具曰赘疣。弗于尔躬，曷云能瘳。勖哉夫子，保尔有位，慎尔为犹。"}
{"id":"427914","title":"水调歌头二首·辛丑重阳访周谷城于淮海公寓，放怀高论，莫逆于心，率赋此词，藉倾积愫 其二","dynasty":"近现代","author":"龙榆生","text":"挹取洞庭水，倾注入西江。腥埃血洗全净，皎皎爱春阳。坐看燎原星火，迸发崭新花朵，芳烈向风扬。圣地井岗上，草树发辉光。共瞻仰，天险处，辟康庄。吴侬软语相告，此处胜天堂。谁羡桃花源里，向晚繁星密缀，会舞乐洋洋。歇浦赖支援，丰产有馀粮。"}
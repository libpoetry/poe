{"id":"266558","title":"解语花·汪范卿主事新纳姬人","dynasty":"现代","author":"叶璧华","text":"银潢一角析木。津边有小星飞渡。纤腰如许。前身是，管领章华旧主。秋风江渚。试罗袜凌波微步。凭蹇修桂棹兰旌，来自潇湘浦。犹忆花桥白傅。正家邻水阁，随侍樊素。绮筵今日开金屋。平视从容，挥麈自呼负负。修不到倾城一顾。千尺深潭水，桃花持比君情愫。"}
{"id":"846771","title":"满庭芳 寿丞相出守六月十三","dynasty":"宋","author":"无名氏","text":"喜镇龙藩，厌调金鼎，薄言衣锦为荣。天生申甫，欣对此良辰。自是神清气爽，风姿潇洒却炎蒸。称觞日，双叶翠蓂，犹未展尧庭。帲幪知有赖，国家柱石，须待扶倾。暂留公燕逸，抚及瓯闽。君念旧人共政，即环召、再秉钧衡。平章了，佑王万岁，齐寿永康宁。"}
{"id":"836103","title":"扬州慢 送江逢辰归山","dynasty":"清末民国初","author":"梁启超","text":"战鼓摧心，征尘涴泪，乾坤无限秋声。望青山一发，又商略归程。问摇落天涯倦客，十年尘梦，可也苏醒。念故山兰蕙，背人一样凄零。罗浮西去，有年时游屐曾经。算醉眼看云，冷肠漱石，彀遣今生。便拟诛茅天外，任人间憔悴兰成。怕劫灰无赖，等闲惊起山灵。"}
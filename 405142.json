{"id":"405142","title":"赠寿荪","dynasty":"近现代末当代初","author":"田遨","text":"自甘冷淡作生涯，赢得良朋笑且夸。抄股赚钱人逐热，何如诗国足烟霞。非介非鳞下海难，人间万苦若翻澜。自嗤心理平衡处，不摘葡萄说味酸。图书乱放不成行，贤哲名家上下床。中外古今听调遣，小楼一统自成王。先生字字费经营，定要全诗铁铸成。推此精神可医国，不教一著误苍生。"}
{"id":"1159033","title":"洛川怀古","dynasty":"唐","author":"刘希夷","text":"萋萋春草绿，悲歌牧征马。行见白头翁，坐泣青竹下。感叹前问之，赠予辛苦词。岁月移今古，山河更盛衰。晋家都洛滨，朝廷多近臣。词赋归潘岳，繁华称季伦。梓泽春草菲，河阳乱华飞。绿珠不可夺，白首同所归。高楼倏冥灭，茂林久摧折。昔时歌舞台，今成狐兔穴。人事互消亡，世路多悲伤。北邙是吾宅，东岳为吾乡。君看北邙道，髑髅萦蔓草。芳□□□□，□□□□□。碑茔或半存，荆棘敛幽魂。挥涕弃之去，不忍闻此言。"}
{"id":"171252","title":"东归同年三山王簿宾之赵户立父连簿仁父典上","dynasty":"宋代","author":"五迈","text":"我从京华来，溽暑不可迩。蓝缕一片衣，邂逅四君子。自大同工兰，乡井连桑梓。王君吾兄行，派出铜川氏，一饮吞百盃，一挥拦十纸。此时銮坡人，非久棲鸾枳。黄君天庠英，贵名方日起。三年拜赐师，行雪肴函耻。后来几英豪，愿作榜下士。小连真枳，犀玉浮冰峙。再喜气不衰，收科趾前美。朋山万青衿，求识心鉴齿。立父天族英，雅非膏粱比。青桂近婵娟。红蕖映青泚。名驹产天厩，一日当万里。今夕知夕，德星偶同晷。明月入觥船，凉飔生剑履。相逢吴山头，相别闽江觜。交情托管鲍，同年序许李。明日怀美人，娟娟隔秋水。何以慰我思，驰书寄双鲤。"}
{"id":"1046942","title":"路作茅斋成有诗次其韵","dynasty":"宋","author":"刘摰","text":"鬋予会到冈，心休境自适。丈室居士家，环堵儒者宅。常令小博山，一种袅馀碧。燕雀来贺否，应笑檐牖窄。跬步是清溪，间可就泉石。庭花秋娟娟，窗月夜寂寂。灯火亦可亲，隐几对方册。不为寒辍冬，穷居忌矫激。可大亦可小，人或未知识。戏问广厦人，谁思万里客。"}
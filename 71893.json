{"id":"71893","title":"摸鱼儿·莫相疑爱石如许","dynasty":"元代","author":"刘敏中","text":"莫相疑、爱石如许，流形我亦随寓。神＊更有神＊在，照影几烦清滏。山下路。还记得、当时射虎人曾误。如今文府。但日永闲阶，香凝燕寝，云岫翳还吐。崔嵬起，欲作飞仙骞翥。依稀老眼如雾。品题好刻奇章字，嗟尔赏音难遇。如砥柱。应笑我心，更欲谁安住。茶余客去，相对静无言，悠然意会，一阵北窗雨。"}
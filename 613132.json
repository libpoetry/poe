{"id":"613132","title":"甄邦圣为兄鸣冤世所同义反坐十年神人共愤既而得释天心见矣廿馀年来家道徐徐而起莫非天祐岁丁丑正月邦圣病笃梦一神披发抚圣背曰义士也为兄报仇赐汝一纪之寿觉而渐愈始知玄帝所赐也岂非天哉足以传矣诗以纪之 其七","dynasty":"明","author":"梁维栋","text":"星临户动楼台炯，雨润兰芳梅杏肥。假使习池能醉客，不妨山简倒载归。"}
{"id":"70650","title":"绿头鸭·论斯文","dynasty":"元代","author":"许有壬","text":"论斯文，世谁方驾韩欧。渺翩翩、旧家人物，一峰玉立高秋。走蒲轮、銮坡再至，照藜杖、石室重＊。要使吾元，典章文物，辉光什伯夏殷周。君信否，千言乘醉，字字□雕锼。侔堂阵，寄言渠辈，且避戈矛。忆当年、江湖来往，月明太乙仙舟。洒乌丝、芙蓉秋水，振宫锦、杜若芳洲。鸾鹤赓歌，鱼龙迎舞，人间元自有天游。傥来物视之毫许，岂足辱回头。终焉计，匡庐深处，已办菟裘。"}
{"id":"271631","title":"金缕曲·再寄清江","dynasty":"现代","author":"宋词","text":"数月平安否。记离时，江儿绕膝，西窗对酒。冷落中秋今又到，露白月明人瘦。共佳节几人能够。罪逐海滨真是福，数平生只剩风两袖。尘土事，还依旧。谁人才是翻云手。算今番，又经一度，风狂雨骤。祸及功臣冤再起，唯念文坛师友。料老死终难相救。已尽穷途浑不管，有微薪六十能糊口。安贫贱，且低首。"}
{"id":"691415","title":"送陈郎中重使西域次曾学士子棨韵六首","dynasty":"明","author":"李昌祺","text":"才持玉节出咸京，策马仍为绝塞行。北阙风云冲剑气，西河将校仰威名。悬崖古塞千寻险，衰草荒原一望平。多少羌戎争出迓，使星昨夜到边城。□□□□□□□，□□□□□□□。□□□□□斋磬，山鸟衔花落石床。涧底风回喧地籁，岩前日出散天光。俗尘不染祇园士，坐学无生与世忘。"}
{"id":"694025","title":"庚午除夕以入觐至长安偕次儿守岁次王百谷韵","dynasty":"明","author":"陈应元","text":"长安万户夜生烟，子后便称是岁前。喜起拜稽古凤阙，文明垂象在龙田。梅花陡放疑催腊，柏酒停斟欲待年。报说庭燎先烛斗，趋跄恐后不成眠。爆竹喧声聒耳频，铜刀剧罢礼厨神。闲翻玉历消残岁，窃幸金吾是比邻。明日偕联集凤侣，今雷怅忆饲鸦人。天颜有喜知惟近，柏酒呼儿进再巡。"}
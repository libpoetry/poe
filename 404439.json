{"id":"404439","title":"金缕曲·九十初度","dynasty":"近现代末当代初","author":"田遨","text":"苦乐知多少。算平生、几经战火，几经风暴。劫后余生才站起，已是颓然一老。总耐得、无端纷扰。幸遇承平膺后福，又从头、拾起零星稿。闲不住，瞎忙好。人生如走盘山道。一路上、雾里迷茫，晴时呼啸。爬过陡坡高处望，喜是前山缥缈。中传出、歌声袅袅。似有云端人唤我，道峰头、空旷宜凭眺。忙回答，我来了。"}
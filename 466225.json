{"id":"466225","title":"新年绝句六首","dynasty":"当代","author":"卢青山","text":"岁晏年来久已安，年年独听市中鞭。浅寒最是消魂地，一烛和人倚半帘。笑与同人踏轨还，回头猛忆旧曾缘。作何怊立悽惶态？不过区区十一年。六载藤筇兴未消，呼云呵雨自能豪。我魂已惯溪山僻，不用故人日夜招。雨色深宵易断魂，离骚谁读满天喑。自知不入时贤耳，故向山窗扣野人。春边忽忆暮枫姿，强向寒霜树一旗。为上秋山心已老，山腰半到敢淩迟。梧桐弱蕾隔年培，试问春真归不归。日暮风寒霜老地，倚门怊怅想芳菲。"}
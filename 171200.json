{"id":"171200","title":"白发叹·日月转四时","dynasty":"宋代","author":"五迈","text":"日月转四时，团团辗清昊。人生一世间，轻尘棲弱草。寒暑不相贷，容鬓岂常好。嗟予涉世纷，闻道苦不早。尘劳纵掀簸，冉冉风中葆。行年将四士，素标已插脑。星星缠数茎，烂熳色胜缟，耘镊虽暂无，安能遏衰槁。黄精何要铒，已白恐难扫。幸有琴心文，真诀堪却老。华池溉隐芝，青青可常保。斯理不吾欺，从今勤探讨。要当验他时，难为常人道。"}
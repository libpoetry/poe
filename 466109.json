{"id":"466109","title":"出行四章","dynasty":"当代","author":"卢青山","text":"破帽陈衫为二友，一生唯恨醉能醒。低迷炉火偎寒夜，惆怅风檐滴雨声。何处雪泥有鸿爪，谁家秋水不伊人。明朝知否关山老，一舸陈霜泊暮云。诗怀梦语都消了，不愧人生有一囊。举盏先忧明日醒，驱车为忆旧年狂。云封雾锁天阴冷，木落江空地远长。何许前涂问栖舍，我家异域别家乡。偶然同坐非吾熟，试启风窗一远望。揖客荒山分左右，辞车枯草入苍茫。遥鹰翼冷千林雾，暮霭流昏万里江。我欲长歌心已倦，倩谁杯酒熨风霜。小镇纡回凡几折，且来漫步已黄昏。离家不过朝餐路，作客居然万里心。独立岂关乡语隔，悲歌可有狗屠惊。凭栏自笑荒唐甚，路上裘衣扰百尘。"}
{"id":"466116","title":"元月十七夜醉作留肖看","dynasty":"当代","author":"卢青山","text":"时往时来我已疲，江山终古只葳蕤。花中短笛吹梅落，醉里长歌捲梦飞。三生算计迷堪悟，十载少年忆可悲。问子馀年能有几？竹竿蚓饵命吾归。肖子家乡闻已久，常时屡约践仍难。沙中水染衫全翠，雪后花生岭可攀。短短浮生风驶尽，遥遥少日梦携还。和子梦中留一霎，胜吾尘海转千年。"}
{"id":"466746","title":"双城辽沈战役前线指挥部旧址二首","dynasty":"当代","author":"张力夫","text":"瓦舍风寒雪欲颁，雄图犹挂壁中间。驱倭声震亚欧美，伏虎威加山海关。四野血光归寂灭，百年青史费增删。可怜帷帐深依旧，天马行空去不还。四壁功镌百将名，河山壮丽骨纵横。围长欲打真儿戏，战锦方为大事情。惶恐流年终作幻，犹疑永世不超生。萧条庭院徘徊久，雪意沉沉未放晴。"}
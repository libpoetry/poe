{"id":"404481","title":"水龙吟·中社诗友饯送建中学长返井研","dynasty":"近现代末当代初","author":"刘永平","text":"匆匆十日勾留，江天怅望悬帆去。临花品茗，挑灯斗酒，这番小聚。词源倒峡，雄谈竟夕，座盈俊侣。正丁香蕊绽，芰荷馥远，休缓踏，归时路。剩有蕉窗驿鼓。影伶仃、凄凉情绪。寻幽联袂，染笺和韵，总关怀处。珂里山栖，田园避世，菜衣乍舞。任高楼买醉，萧斋独坐，制惊人句。"}
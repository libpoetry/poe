{"id":"701745","title":"送顾开封谪全州次刘西安韵二首","dynasty":"明","author":"黄衷","text":"湘流清浅晓飔平，舟发东方尚未明。万里若为伤此别，几人能不负平生。江湖白鸟愁君处，风雨青山逐客情。惟有汩罗传赋咏，遐荒犹得儗贤声。路与潮阳去几何，过家踪迹故婆娑。江亭红雨春姿澹，烟郭青枫秋兴多。改服止应收物论，投荒仍得带恩波。中原岂不须才俊，环赐将从五岭过。"}
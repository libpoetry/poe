{"id":"504646","title":"题朱氏时敬庵","dynasty":"明","author":"李辕","text":"独松佳地不虚传，朱氏廜?近水边。一涧东流瑩玉练，四山高起插金莲。阴遮结构修篁绕，影落罘罳古树圆。诸子登堂趋蚁折，双亲卜宅喜牛眠。秋霜气冷侵衣履，春露花浓挹豆笾。郁鬯降神方俨若，焄蒿感目倍凄然。慈颜不隔黄泉下，愉色常存白发前。著敬不忘时十二，会同还习礼三千。能将此道承先泽，拟播馀风及后贤。况是君家敦古义，濡毫何惜赋诗篇。"}
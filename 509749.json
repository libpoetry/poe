{"id":"509749","title":"庚戌岁九月中于西田穫早稻","dynasty":"明","author":"陈献章","text":"迟明向南亩，疏星在檐端。夫出妇亦随，无非分所安。道旁往来人，下车时一观。问津津不知，仰视飞鸟还。逻苗远峙夕，濯足荒沟寒。吾惜耦耕好，焉知世路难。伐鼓收西畬，黄云被江干。聊周代糟糠，作粥欢宾颜。邻叟携儿来，嬉戏松下关。齐声鼓腹讴，永谢攒眉欢。"}
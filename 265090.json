{"id":"265090","title":"水龙吟·重游肇庆七星岩","dynasty":"现代","author":"王季思","text":"海山仙阁茫茫，人间自有埋忧地。炎威不到，凉飔初过，一襟如洗。古洞寻碑，老坑访砚昔游曾记。怎江山未换，风云忽变，黄流溢，天阍闭。回首瞿然一梦，话沧桑不须雪涕。旅游胜迹，他年会见，琼楼四起。星岛妖姬，金山俊侣，阑干同倚。待玉轮东上，乱云散尽，看西山翠。"}
{"id":"810585","title":"不雨叹","dynasty":"清","author":"孔庆瑚","text":"春无雨，农民苦。麦苗短，枯遑萟。稷黍女，缚柳条。男打鼓圭璧，告神神不语。泪滴秋田未耕土。黑云四塞天如墨，望雨不来试风色。乱飞急点土未湿，风动云行留不得，举头忽见纤纤月。有兵之地多杀伤，无兵之地多凶荒。前年旱蝗在麦后，今年麦秋几无有。呜呼苍天兮民何辜！边隅不静兮，中田荒芜。宁被荒兮毋被兵，半菽不饱兮，芸芸其生。"}
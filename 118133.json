{"id":"118133","title":"次韵王适东轩即事","dynasty":"宋代","author":"苏辙","text":"新竹依墙未出寻，墙东桃李却成林。池塘草长初饶梦，村落莺啼瞧心。江满船头朝欲转，泥融屐齿莫尤深。闭门怜子成书癖，试买村醪相伴斟。眼看东邻五亩花，茅檐竹户野人家。过墙每欲随飞蝶，归舍谁怜已莫鸦。幽客偶来成晚饭，野僧何日寄新茶。三年气味长如此，归计迟迟也自嘉。北园春草径微微，未用频教翦棘茨。蜂阵纷纷初养蜜，莺巢浅浅欲生儿。客情流水兼山远，归梦游丝向日迟。懒病相将浑欲惯，赖君索我强裁诗。"}
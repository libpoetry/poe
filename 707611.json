{"id":"707611","title":"满庭芳　　水明楼观竞渡","dynasty":"明末清初","author":"吴伟业","text":"紫盖黄旗，白袍银浆，画角声撼潜虬。漦馋鬣怒，热动汨罗愁。最忆龙艘凤舸，迎鸾曲、唱彻扬州。风吹散、残鳞零申，金鼓霎时休。悠悠。来此地，张牙弄爪，睹甚王侯。像重分无楚，巧赛孙刘。回首烟波香霭，斜阳外、几点沙鸥。鸡豚社、村箫蛮管，灯火水明楼。"}
{"id":"313594","title":"百字令·喜白健生将军入京","dynasty":"现代","author":"卢前","text":"暴风雨里，忽飞将军降，共参帷幄。并辔联镳皆卫霍，试看长城新筑。一心一德，一同一致，胜负吾能卜。膻腥扫尽，早中兴我民族。闻道手理西南，十年生聚，食足先兵足。虽有磁基时未至，今日始言恢复。忍辱包羞，豫防亡楚，耻作秦庭哭。河山还我，事非公等谁属。"}
{"id":"1235224","title":"春日閒居二首","dynasty":"元","author":"马臻","text":"满院春阴半掩扉，杏花犹怕晓寒欺。藓痕带露侵棋石，山影分云落砚池。贫久家僮生去意，社迟梁燕阻归期。诗成一饷无人说，芳草连天寄与谁。数峰青处敞萧斋，自斫杨枝傍水栽。问字无人携酒去，消閒有客抱琴来。遥汀风急鹭双起，古岸日斜花乱开。衮衮光阴堪一笑，城头画角为谁哀？"}
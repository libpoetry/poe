{"id":"797068","title":"惜馀春慢 和晓廷兄丰台剪枝芍药","dynasty":"清","author":"钱斐仲","text":"骀荡轻阴，惺忪香雨，绿遍天涯芳草。初回梦味，正呷乡味，早是卖花声到。重见青筠担头，和露携来，翠鬟犹袅。料枝间定有，双栖蝴蝶，被它惊觉。聊伴取、尘榻风窗，清歌细酌，浪拟素颦红笑。怜深怕嗅，艳极难夸，恼乱客袍谁信。秾苞破时，背后腰肢腰肢，看来都好。念簪花人期，不稳转愁春老。"}
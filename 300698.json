{"id":"300698","title":"渡江云·次清真韵","dynasty":"现代","author":"温树校","text":"潮回初舣棹，缓寻海月，屐齿印寒沙。乍惊仙子降，记得曾逢，水曲崦西家。凌波步弱，倩影绝，谁刻苕华。如弄珠汉皋游女，古埭噪神鸦。空嗟。微波难托，好梦偏遥，怅云軿不下。弹指间，灵风转旆，春幛笼纱。刘郎漫向天阶问，怕更说，茅许莩葭。仙路远，迷津恨煞桃花。"}
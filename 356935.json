{"id":"356935","title":"水龙吟·《梦观沧海》","dynasty":"清代","author":"黄人","text":"片云直载魂飞，置身似在方壶顶。琉璃世界，高寒极处，阎浮无影。采药船遥，浮槎人去，沧桑谁省？况机虚鲛室，竿投龙伯，料仙子，难高枕。回首抟天桑天黑，弄阴辉、珠宫蝉冷。鏊峰双皑，鲎帆齐折，呼号谁听？四顾茫茫，不知归宿，天鸡啼醒。问何如鸣桨，菰芦竟岁，波平风稳。"}
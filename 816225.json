{"id":"816225","title":"咏西施菊二首","dynasty":"清","author":"黄文灿","text":"蔚起寒窗翘错新，傲霜不肯作花茵。临风欲舞香飘油，沐雨新妆淡点唇。共道天姿钟越地，谁知国色寄湖滨。迄今上苑称佳植，不使东邻漫笑颦。旖旎姑苏二十年，馆娃宫里自蹁跹。馥余脂粉偏成宠，秀寄芳葩更足怜。杨玉堂前西蜀道，虞姬草朽乌江边。浣纱溪上特标异，直把花仙作水仙。"}
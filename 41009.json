{"id":"41009","title":"答丘长史诗","dynasty":"南北朝","author":"何逊","text":"宿昔敦远游。名分乃异路。千里泝波潮。一朝披云雾。从容舍密勿。缱绻论襟趣。披文极诋诃。析理穷章句。明钟信有待。巨海谁能喻。奔景骤西倾。还途忽东骛。黄花发岸草。赤叶翻高树。渔舟乍回归。沙禽时独赴。宴年时走几。离歌倐成赋。伊我念幽关。夫君思赞务。短翮方息飞。长辔日先驱。曝鳃□□走。逸翮康时务。握手异沉浮。佳期安可屡。"}
{"id":"617554","title":"雷生行","dynasty":"明","author":"陈子壮","text":"雷生托迹皆仙术，丹山药鼎伴棋局。踪横不算世人机，检拾游囊解医国。扁舟海上飞来再，绝艺逢人谁不爱。癯形知有辟谷方，妙思只合橘中对。秋月春花满敝庐，消閒却病足清虚。淹留自是恣真赏，肯向王门学曳裾。鹡鸰风急雁声微，还山催发桂花期。木榻遥须暂相待，鞋鞋无恙更何之。"}
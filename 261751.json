{"id":"261751","title":"玉漏迟·五日寄沈绎堂宪副","dynasty":"清代","author":"丁澎","text":"琅玕吹苑雨，又逢佳节，新蒲初剪。弹指韶华，目断潞亭春雁。料是休文带损，洗榴枝、琥珀光浮鹦盏。凭阑倦。有谁相共，桃笙葵扇。此日楚客歌骚、奈仆本愁人，采丝空撚。凝睇湘君，蓉佩香微人远。频向使君索咏，休耽误、玉池鸳管。帘乍卷。秾阴正移庭院。"}
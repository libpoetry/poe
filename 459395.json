{"id":"459395","title":"莲塘曲","dynasty":"当代","author":"卢青山","text":"莲叶共莲花，两小共一池。相共不相见，何殊隔天涯。跂足出深水，期慰久相思。我立尖尖角，绿丱始结时；子束千层蕾，心事隐难知。戏弄清清水，招摇荡荡飔。轻飔解子意，吹展嫣红姿；绿波识我情，荡漾安能持。安能持，泪雨丝。摧子莲瓣落，使我葳蕤衰；馀子莲心苦，飘我与池离。相见不相偎，我心如狂痴；如何隔咫尺，不共生一枝。"}
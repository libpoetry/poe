{"id":"695297","title":"次韵李祯伯秀才面侍方石先生索赠二首","dynasty":"明","author":"林光","text":"独乐谁家更买园，天台一老兴犹存。生忘水月梅为侣，步破苔莎竹有孙。阅世却留吾眼碧，救时终感圣言温。南垞北沜花栽满，甘雨和风总是恩。红紫争春正满园，几番风雨几枝存。乾坤运化开远合，铜狄摩挲子又孙。老凤自应知否泰，冥鸿先已识寒温。鬷明白首浑无语，携手难求叔向恩。"}
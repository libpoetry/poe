{"id":"450516","title":"念奴娇 曾催龙骥","dynasty":"当代","author":"崔荣江","text":"曾催龙骥，踏连营旌旆，角鼙声急。未老将军闲解甲，暂歇青庐寒壁。放马南山，篱边撷菊，做个逍遥客。青锋藏锐，尘嚣一醉堪僻。人困拥月同眠，浮云赠我，梦里飞天翼。乍醒呼朋来唱和，击掌亦成节律。阶下残蛩，几声咽断，何碍横箫笛！纵来风雨，依然不弱声色。"}
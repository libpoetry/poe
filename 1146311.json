{"id":"1146311","title":"辽东侍宴山夜临秋同赋临韵应诏","dynasty":"隋末唐初","author":"褚遂良","text":"涿野轩皇陈，丹浦帝尧心。弯弧射封豕，解网纵前禽。凭高御爽节，流月扬清阴。雾匝长城险，云归渤澥深。翻垗入层汉，落雁警遥岑。露条疏更响，凉蝉寂不吟。三韩初静乱，八桂始披襟。商飙泛轻武，自涧引衣簪。酒漾投川醁，歌传芳树音。边烽良永□，麾旆竦成林。"}
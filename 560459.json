{"id":"560459","title":"梦笔图","dynasty":"明","author":"徐庸","text":"蒙恬制笔从先秦，往昔至今千万春。六经群书自兹写，翰墨一出俱通神。昌黎称为管城子，中书君题传文里。祖龙虽暴不相弃，荣贵谁能得如此。江淹梦入良宵中，光华五色腾晴空。惊人才调一时进，宇宙共传天与功。谪仙又见生花朵，雨露沾滋开婀娜。玉堂金马遂登庸，百世声名无不可。张君绝艺人共尊，衒奇□肆居吴门。丹青图画慕先哲，经营意象犹生存。清风比况无殊异，帧上诗章我题句。佳倩贤郎愿宝藏，十砻重封期勿替。人生在世百岁期，到七十者犹稀奇。美君寿算喜登此，□□□□□□□。□□世家即华族，门第阴森种乔木。珠玑错□吐谈论，仁义从容饱胸腹。重光岁阳□□春，三花九节迎生辰。东吴吟咏动词客，□□□□□□□。难兄难弟兼宾友，赓酬满泛长生酒。龙笙凤管竞娱心，熊掌猩唇俱可口。慢亭良会誇神仙，即今与昔相比肩。瑶池青鸟信再传，蟠桃一熟三千年。"}
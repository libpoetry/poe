{"id":"458795","title":"十月三十暮归临湘，车阻路口，倚窗记所见","dynasty":"当代","author":"卢青山","text":"秋暮澄夕照，澹澹山衣雾。人家居隐约，层层隔深树。我倚车牖望，爰觉微怊怅。傍窗发野菊，芜丛撑金掌。匪不有所思，对人难言亮。一洼浮数纸，三鸡自啄啄。时低翘其尾，振冠颈一作。鸡夫志所安，嗉满意已乐。用以规人意，若杞自忧错。复瞻彼远山，依旧遮重幕。念应有一屋，傢具初陈朴。一桌且一床，一灶一碗足。略能兼衣食，漉漉佳酿熟。日出开柴扉，日入燃尘烛。偶调埘上鸡，时卧篱边菊。乘兴或独出，淡然立溪谷。无为在尘嚣，落落为枯木。"}
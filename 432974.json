{"id":"432974","title":"鹧鸪天四首","dynasty":"近现代","author":"胡士瑩","text":"独上高楼伫夕阳，落花飞絮费平章。直教缱绻成新恨，争忍殷勤理旧狂。牵别袂，话离肠。眼前光景也寻常。无情一碧春江水，荡得离愁尔许长。闻道佳人八骏游，等閒一日抵三秋。春寒忽到帘深处，好梦偏惊漏尽头。萍水逝，絮云留。旧家燕子奈新愁。清深一往知无益，未必天荒地老休。记得鸾钗一昔期，不成幽怨只成痴。深恩已分捐团扇，蛮语居然舞柘枝。心郑重，态矜持。此情能有几人知？众中不敢分明语，鹦鹉前头有是非。哀乐心头苦不磨，青山只赤望云罗。红蛛垂镜虚占喜，紫凤调笙枉费歌。今懊恼，昔蹉跎。朱颜改尽鬓丝多。人间须信相思错，奈此春蚕作茧何！"}
{"id":"694055","title":"挽袁自如大司马","dynasty":"明","author":"陈炅","text":"一出关门任是非，忽来萋菲动天威。当时共喜平台对，今日翻从大理归。本谓五年期雪耻，谁令六月见霜飞。长城万里今何在，闻道关山数被围。男子当为天下奇，满朝交赞圣明知。己忘白马图家计，直抵黄龙誓自期。韩范在军胡胆落，苏张当国士心疑。千年幽恨还谁似，读罢金陀有所思。"}
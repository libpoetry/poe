{"id":"621237","title":"秋胡诗","dynasty":"明","author":"黎遂球","text":"良日空气淑，新绿光荣敷。揭筐自寻陌，妇出堂留姑。娟娟颇自怜，艳发姿有馀。玄鬟窈窕鉠，鹄袂徘徊孤。遂感行路人，宁知为故夫。冶慎以内持，归来见秋胡。美目曾盻睐，赖保芳濯躯。忸怩采桑间，男女胡不殊。怀金亦云赂，谁云非若濡。未保君子疑，惭极思各途。所以坚贞妇，垢形怕异趋。"}
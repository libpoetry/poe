{"id":"691835","title":"赠张含二首","dynasty":"明","author":"李梦阳","text":"巳严蓬池驾，遽返夷门歇。商风动荣草，檐雨鸣不绝。客病良易积，况值变华节。悠悠城西馆，倏尔双经月。昔玉体流汗，莎鸡傍户聒。子也苟宁志，川广岂难越。流光逝忽忽，天地一何轧。六月子来至，月也今巳八。客子悲远道，时气侵肃杀。岂不念尔单，室迩泥路滑。三日两赓歌，一日一通札。寂轩倚衰柳，柰此夕鸣蚻。父母不下堂，归轸何时辖。"}
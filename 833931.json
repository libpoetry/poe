{"id":"833931","title":"忆旧游 自金陵往鄂渚，月下宿江上轮舟趸船，感赋","dynasty":"清末民国初","author":"易顺鼎","text":"向吴头听笛，楚尾呼镫，万里风烟。一宿金陵渡，正乌啼潮落，白下门前。几多六朝幽恨，分付隔江山。也愁见而今，江城壁垒，海国楼船。飘然。未归去，怅艳冶销磨，客里山川。秋信浑如此，怕翠眉颦柳，红泪凋莲。水天二分，凉月照我共无眠。问冉冉秋星，可能飞到伊鬓边。"}
{"id":"835088","title":"小梅花","dynasty":"清末民国初","author":"奭良","text":"心无住。何泉布。鲰生力弱羞停步。诗采薇。碑色丝。刻画盐嫫，转愁人不知。叶公好客吾知己。洛阳吴公怜才子。袖中书。各熊鱼。克致瓯窭，盂酒谢淳于。如皋下。同人话。代有奇人也。将召平。入青门。可企识胜始为文。雪堂义尊累若若。镂金斲木相参错。鼓乐陈。客何云。行见全牛，为子一伸颦。"}
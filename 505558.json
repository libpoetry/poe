{"id":"505558","title":"读和古体凡二十有六韵丰腴醇重有顺无彊第其间与予过实君子宁失于厚公则有之受而不惭正恐不免见讥于识者别用奉答以谢愚拙时戊辰六月癸亥朔日也","dynasty":"明","author":"唐之淳","text":"王郎长诗壁垒坚，老将睥睨不敢前。方公偏师扼其吭，如窦车骑登燕然。我闻一鼓避三舍，镞不破的敢言射。闭关朗咏二公篇，累累星斗钟山夜。"}
{"id":"404239","title":"水调歌头·涿鹿怀古","dynasty":"近现代末当代初","author":"黄咏雩","text":"奏我云门乐，立马釜山头。合符酺饮，想见一战服蚩尤。官事登庸风后，兵仗经营力牧，好赴广成游。黄星开涿野，白日下幽州。屈帙萎，甘棠伐，岁何悠。山川人物，几许窃国窃公侯。孤竹有人让国，更有无终辞爵，高躅蹑巢由。我荐夷齐酒，还与酹田畴。"}
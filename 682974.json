{"id":"682974","title":"秋兴八首 其五","dynasty":"明","author":"尹耕","text":"万山环合蔚州城，紫塞连云朔气清。禾黍岁时供上谷，烽烟日夜接神京。九宫迤逦通军壁，高垒崔嵬列虏营。稍喜摧锋章节能，帅将俘获谢苍生。少小家居古北平，熟闻边事惯轻生。双旌夜渡桑乾水，一剑朝冲可汗营。排闼未陈忧世疏，弃繻空有愤时缨。沧江卧病今虚晚，鸿雁秋风旅梦惊。"}
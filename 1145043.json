{"id":"1145043","title":"齐明堂乐歌十五首 其八 凯容宣烈乐","dynasty":"隋","author":"无名氏","text":"酾醴具登，嘉佾咸荐。飨洽诚陈，礼周乐遍。祝辞罢裸，序容辍县。跸动端庭，銮回严殿。神仪驻景，华汉高虚。作灵案卫，三只解途。翠盖澄耀，罼帟凝宸。玉镳息节，金辂怀音。戒诚达孝，底心肃感。追凭皇鉴，思承渊范。神锡懋祉，四纬昭明。仰福帝徽，俯齐庶生。"}
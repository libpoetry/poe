{"id":"1126627","title":"挽彭复雅二首","dynasty":"宋","author":"萧立之","text":"已哭芸兄又哭君，眼中何得更沾巾。死无家货营砖甓，生有诗名动缙绅。岂亦雕锼伤你寿，不然溟漠妒斯人。不忘有子今传业，依旧寒林一气春。隔月日前犹得书，说贫说病两劬媮。祗言未晚休文瘦，不料竟成长吉殂。空有泪花愁宿草，可无哀些折生刍。平生交旧铭幽笔，今代萧台有大苏。"}
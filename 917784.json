{"id":"917784","title":"历代诗 其十九 五代","dynasty":"宋","author":"杨简","text":"梁主是朱温，篡唐都汴宋。友圭及末帝，灭于李克用。庄宗克用子，灭梁又称唐。明宗与悯潞，灭于石敬瑭。敬瑭晋高祖，其子号少主。虏为负义侯，契丹入中土。晋亡汉始立，知远实姓刘。传子称隐帝，二世遂为周。周家有太祖，姓郭乃名威。世宗及恭帝，仅能十载期。共五十三年，天命遂有归。"}
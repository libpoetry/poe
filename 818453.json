{"id":"818453","title":"庸庵同年寄示新篇且将以我辈最近所唱和各写而聚为一卷子命曰吴越五老联吟集亦纪一时之哀乐也至久远之保存遗落皆可成故事次韵戏酬并博蒿庵倦知两同年一笑","dynasty":"清末近现代初","author":"陈三立","text":"彭泽奇游累负痾，谢公共和觅羊何。谁知五老分吴越，仍续前贤播咏歌。寂寞残年同命惜，凄迷故国告哀多。贾胡落手疑名姓，论世差非曲学阿。"}
{"id":"701434","title":"谢王笔峰重阳送酒","dynasty":"明","author":"黄廷用","text":"帘外黄花开满枝，独怜秋色錻新诗。寒城尊酒能相送，乌府风流尔更奇。一别园林忽十霜，花开花落几重阳。长安谁是看花侣，独上高台忆凤凰。鹿世百年浑易老，惊心节换酒杯开。君看九日花长在，三径门前今草莱。思君岁晏雁翩翩，况复东篱花可怜。欲折一枝遗远道，凉风细雨拂阶前。"}
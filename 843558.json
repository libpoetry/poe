{"id":"843558","title":"张君剑南示其尊人手钞诗集多昔年故友，拙作亦附焉。三十馀人都突草，惟予龙钟尚存，因题二律以志今昔之感二首","dynasty":"清末民国初","author":"方仁渊","text":"一编都旧雨，今日忽重逢。多谢张公子，能勤阐发功。故人皆鹤化，馀我尚龙钟。相对情无限，推缄泪满胸。脱手千篇易，赏心两字难。诗情前日意，姓氏古人看。雕琢劳神思，搜罗苦肺肝。挑灯午夜坐，星斗一天寒。"}
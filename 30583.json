{"id":"30583","title":"吹笙歌·信陵名重怜高才","dynasty":"唐代","author":"秦韬玉","text":"信陵名重怜高才，见我长吹青眼开。便出燕姬再倾醑，此时花下逢仙侣。弯弯狂月压秋波，两条黄金f8黄雾。逸艳初因醉态见，浓春可是韶光与。纤纤软玉捧暖笙，深思香风吹不去。檀唇呼吸宫商改，怨情渐逐清新举。岐山取得娇凤雏，管中藏着轻轻语。好笑襄王大迂阔，曾卧巫云见神女。银锁金簧不得听，空劳翠辇冲泥雨。"}
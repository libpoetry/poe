{"id":"1073329","title":"曹夫人牧羊图","dynasty":"宋","author":"陈克","text":"日长永巷车音细，插竹洒盐纷妒恃。美人零落泾水寒，两鬓风鬟一挥涕。柔毛??与人群，儿女恩怨徒纷纷。洞房那复知许事，但画远牧连空云。槲叶飘萧晚风劲，羖䍽相追寒鹊并。短童何处沙草深，族走群飞各天性。向来鞍马曹将军，文采班班今尚存。林下夫人更超绝，新图不作五花文。"}
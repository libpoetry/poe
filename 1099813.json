{"id":"1099813","title":"太平莲者草花也本如藤蔓好事者结竹而植之其花大如当三钱四围先绽中有一萼如初出水莲最后方拆想以此得名一花可十许日邻人馈以一盆亦自可爱推其所以名者戏述一首","dynasty":"宋","author":"林希逸","text":"柔条细叶绿层层，盘结何工岂易然。绕竹似藤浑似草，开花如菊却名莲。知渠耐看令人喜，入我新吟与世传。性分本同无细大，休誇太乙叶为船。"}
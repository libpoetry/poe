{"id":"618906","title":"叶化甫修端州志寓桂林余偕李惟实访之值郑使君招饮舟中","dynasty":"明","author":"刘克治","text":"江清沙白自孤村，寂寞蓬蒿仲蔚园。吕氏故烦千里驾，马迁新著一家言。狂风岸坼鼋鼍涌，斜日林开鹳雀喧。独把干星龙是剑，双看载酒鹿随轩。短箫横笛悲雕舸，对弈探钩命绿尊。似盖片云来断壁，如龙五龙走平原。讴声绕席高还下，霞气冲杯冷复温。昏黑最怜分手地，山烟岩月啸清猿。"}
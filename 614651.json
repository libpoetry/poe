{"id":"614651","title":"林封君双寿","dynasty":"明","author":"韩日缵","text":"三山缥缈郁相望，石笠紫云纷万状。吻海派江□大奇，洪涛漱激卢焦上。香城十里桃花香，金翅□飞起凤凰。雌鸣雄鸣交相应，连翩挟子恣翱翔。承辉袭采何翕赩，鸑簇鹓班俱五色。上绝浮云九□仞，矫矫乘风腾绮翼。爰抚云仪垂玉音，借栖枳□播虞薰。化凫倏向天中起，至止东园集上林。奇葩异卉应无数，金茎一滴芙蓉露。采采三英荐寿筵，借问蟠桃今几度。几度蟠桃几度花，蓝田新种玉生芽。青鸟衔书报王母，安期之枣大如瓜。"}
{"id":"829429","title":"怀人四首 强甫","dynasty":"清末近现代初","author":"陈曾寿","text":"后村集内方孚若，介甫诗中王广陵。愧我天泉空彻泪，千秋谁识有嘉兴。平生四海论交后，耐久方知谢复园。苦忆深谈共群季，百年老屋一灯昏。蕴藉能工绝妙词，最难石帚与同时。枯禅未净残生泪，地变天荒剩自知。凄馨哀艳比江迟，惨绿年华黄绢词。学道耆颜哀乐淡，依然泪湿落花诗。"}
{"id":"214517","title":"瑞鹤仙·玉霜生穗也","dynasty":"宋代","author":"蒋捷","text":"玉霜生穗也。渺洲云翠痕，雁绳低也。层帘四垂也。锦堂寒早近，开炉时也。香风递也。是东篱、花深处也。料此花、伴我仙翁，未肯放秋归也。嬉也。缯波稳舫，镜月危楼，釂琼ⅲ也。笼莺睡也。红妆旋、舞衣也。待纱灯客散，纱窗日上，便是严凝序也。换青毡、小帐围春，又还醉也。"}
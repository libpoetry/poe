{"id":"386878","title":"绮寮怨·秋夜","dynasty":"清代","author":"樊增祥","text":"昨夜秋阴如梦，海棠今夜醒。点扣砌、碧露飘珠，婵娟子、自韫红情。残蟾徘徊欲上，银河转、雁带三四星。渐一行、叫过西楼，重帘下、叹息眠未成。远梦渔阳暗惊。秋桑落盏，鹅黄酒熟蒲城。且倒银瓶。欠纤指、破新橙。金荃集中佳语，总写上、女儿青。寒螀暗鸣。惟应感秋客，知此声。"}
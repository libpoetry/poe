{"id":"466714","title":"西安会议步少陵曲江二首元韵","dynasty":"当代","author":"吴金水","text":"文华灿烂照千春，雅集长安更有人。为放峥嵘诗脱口，先倾潋滟酒濡唇。浮屠堪忆唐风月，碑碣犹存汉凤麟。莫怪座中多俊彦，古城胜迹记前身。百年回首涕沾衣，不见云天鹤影归。万里西风吹凛冽，千秋上苑感依稀。高城迢递昏鸦噪，古殿荒芜野马飞。今日昆池赓绝响，吾侪原自与时违。"}
{"id":"465918","title":"锦带花一名海仙，又名文官。红白二色，长蔓柔纤灿若锦带，然无香无籽，出于荆楚间，蜀山中尤盛。花开形似飞鸟，又号鬓边娇，予于太庙东墙下所见数本，殷红若玉颗，因以诗记之","dynasty":"当代","author":"幻庐","text":"脩文弃甲月中归，更见男儿著锦衣。好慰狼腰如沈瘦，青春留系绣成围。东风暗促最销魂，天女飞花翠带翻。却为蜀丝无韵致，小红装点入琴言。"}
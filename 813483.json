{"id":"813483","title":"扬州慢 广陵驿舍对月　案《浙西六家词》本对月」下有「遇山左调兵南下」七字。","dynasty":"清","author":"李符","text":"老柳梳烟，寒芦载雪，江城物候秋深。怨金河叫雁，断续和疏砧。记前度、邗沟系缆，征衫又破，愁到如今。怅无眠、伴我凄凉，月在墙阴。竹西歌吹，甚听来、都换笳音。料锁箧携香，笼灯照马，翠馆难寻。淮海风流秦七，今宵在、梦更伤心。有燕犀屯处，明朝莫去登临。隋苑荒凉，蜀冈逶逦，引入几点疏钟。透堂前好景，醉翁后、谁为种柳，眼边空阔，狂杀西风。是何村老树霜凋，忽堕轻红。挥毫万字，定沉埋、蔓草烟中。但有地登临，便携桑屐，莫问西东。况去吾庐未远，红桥路、不算萍踪。奈方淮还远，榜人催上乌篷。"}
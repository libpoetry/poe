{"id":"454275","title":"长江三峡游草 金缕曲  游三峡得诗十二首，意犹未尽，赋此诗馀 其十三","dynasty":"当代","author":"何永沂","text":"灯火万家叠。别山城，夔门劈破，洪波涌雪。惆怅巫云峰十二，人道猿哀未绝。争称霸，兵书剑血。逛逛鬼城真趣怪，大奸臣油煠熊熊烈。船去也，心犹悦。大宁小峡惊天裂。灌长江，千滩万险，苍苍危壁。耀武荆州频换帜，赢得沙沉戟铁。来著那洞庭一叶。笑对君山云梦泽，岳阳楼忧乐同明月。新世界，凭谁说。"}
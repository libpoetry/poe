{"id":"1213434","title":"诸生酬唱以九日言怀西郊晚望为二题因念春三秋九乃南北士民行乐之时重阳迫近河决虞城乡邑三面皆被其害别墅数间亦在洪浸吾今而后知乐人之乐者忧在其中矣冥冥造物岂易量哉二绝发诸君一粲 其二 西郊晚望","dynasty":"元","author":"曹伯启","text":"步屧郊坰乐未央，金天忽变水云乡。行吟策杖乘高垄，犹剩荞花扑鼻香。"}
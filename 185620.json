{"id":"185620","title":"送节之术之两舍人入燕","dynasty":"宋代","author":"陆文圭","text":"龙驹凤雏两陆子，并驾秋风鞭騄预。老眼一见失惊喜，定知乃翁元不死。生不真足慰人心，景升诸见豚犬耳。满朝誉翁不容口，世禄固应傅不朽。为定岂计多得钱，取印终须大如斗。我是韩家十八郎，里中曾处北平王。碧梧停鹄已飞去，玉雪娟娟今在傍。往事伤怀廖如水，矻矻穷年吾老矣。欲追霞佩小颉庙。手倦束旧摧不起。"}
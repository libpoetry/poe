{"id":"695264","title":"承柳郡侯檄请修郡志过庆嘉亭赋此辞谢二首","dynasty":"明","author":"林光","text":"强随郡檄走嘉兴，外史才华本未能。文献一邦公合主，是非千载我何凭。昌黎史札还堪信，柳子龙门岂易登。多少镇嘉山上景，许携冬酒醉瞢腾。转盼人间几废兴，惟将故纸别贤能。乾坤直笔应难秉，当贵浮云未足凭。槜李风光深此会，庆嘉亭子幸容登。砚池几欲挥风雨，满壁蛟龙任舞腾。"}
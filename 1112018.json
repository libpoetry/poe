{"id":"1112018","title":"喜雨二解","dynasty":"宋","author":"吴潜","text":"乌■新春玉粒堆，齐头■■又相催。高田犹怕来秋旱，上界俄闻发水雷。几日云车停野外，今宵雨旆入城来。须臾檐溜如奔峡，枕上吟哦一快哉。须知造化自心生，风雨云雷特践形。人在两閒元有事，天于万类岂无情。焦枯蒙润物苏醒，昏闷得凉身泰平。昨夜桃笙时便背，定应收捲向金茎。"}
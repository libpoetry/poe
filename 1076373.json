{"id":"1076373","title":"大冶山中有东方寺世传东方曼倩尝读书于此寺后有圣泉凡邑人之乞子于此者随愿辄得僧慧满住持十载无日不醉癸酉冬十二月之吉趺坐示寂九日而色不变人皆携酒来酌师至暮必赪颊泚颡状如醉人然其事甚怪金山贯道人将赴东方之请于其行也戏作三诗送之因纪其事使刻之山中以传好事者 其二","dynasty":"宋","author":"周紫芝","text":"平生著酒满葫芦，醉上禅床不用扶。更把酡颜惊世俗，方知肉眼是凡夫。"}
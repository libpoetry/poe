{"id":"1242592","title":"齑馆诗，有序","dynasty":"元末明初","author":"张昱","text":"齑馆常年会，辛盘此日传。鹢飞惭落羽，鲸吸感流年。白发干戈里，青云谈笑边。晤言宁邂逅，接席亦因缘。列俎馀珍味，登筵总俊贤。玉壶延淑景，綵笔咏春天。上客欢先醉，狂朋喜欲颠。梅悬金胜小，烛照锦袍鲜。起舞交为寿，疑年各自怜。主人情更重，屡赋鹿鸣篇。"}
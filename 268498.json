{"id":"268498","title":"寿楼春·顷来屡依此调与山荷湘篴茗簃酬和，有怀吴门旧燕，辄复继声","dynasty":"现代","author":"吴昌绶","text":"惭哀颜栀黄。听盐声鹊外，蜜语蜂旁。犹记揉云梨梦，腻脂莼乡。欹宝瑟，如人长。凤城南、秋衾宵凉。恨卸朵鬟花，凝冰泪酒，轻别踏摇娘。嗟飘泊，浮江湘。赠回文锦字，少年疏狂。谁遣蕉抽心卷，藕连丝量。悲弱絮，怀猗桑。问空梁、燕泥存亡。误石上三生，吴宫屧廊春草香。"}
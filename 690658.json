{"id":"690658","title":"离支社题壁","dynasty":"明","author":"张萱","text":"红云堆里水晶丸，仙液填囊沁齿寒。我爱杜陵能解事，人前不肯说甜酸。石蜜蒲萄莫浪争，侧生踪迹本孤生。从它上国无知己，却免红尘触热行。陈紫方红次第尝，蔡公偏爱宋公香。老人不识甜酸味，多少新人□□娘。园公种树老堪怜，瞥见星苞树树悬。为报忠州呆太守，白头得吃已三年。"}
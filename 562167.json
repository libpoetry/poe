{"id":"562167","title":"壬子春二月丙戍天雨新霁卉木向荣遥睇紫微复动游山之兴因述一首奉寄一鹤子材复东良性诸友洎古道明远大用默庵方外交以订其约云","dynasty":"明","author":"贝琼","text":"东风日夜催花发，花满溪南路不分。三月黧黄成鼓吹，四山金翠扫烟云。题诗尚忆维摩室，酌酒重登帝子坟。如此风光君莫负，画船归载石榴裙。"}
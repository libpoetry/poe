{"id":"254174","title":"郁庵藏兵之神人夜郎王剑","dynasty":"现代","author":"姚佳","text":"葵丘之会列牂牁。楚伐夜郎愁奈何。象郡山崖沅水波。几回复国又蹉跎。秦没汉兴弹指过。唐蒙置吏仗天戈。赐来印玺宠偏颇。遂罢西夷与醉歌。滇王自大或传讹。武帝一统享太和。宫月清明转馺娑。阻兵保据暗消磨。三百年来疾似梭。万千载事谩咨磋。空馀人面抵羲娥。出匣光寒将息呵。兢惭慧剑逊头陀。托体长将金叵罗。"}
{"id":"357242","title":"瑶台第一层·自题《银山女王》小说","dynasty":"清代","author":"黄人","text":"一劫因成千劫果，相思命最长。磁针互印，雪泥曾经，难置心旁。尽真灵慧业，也一生、只为情狂。珊瑚岛，有珠编鹣鲽，金铸鸳鸯。红香。春光闹处，蛾眉互古作沙场。人间天上，温柔世界，那得清凉？六通仙八百，一紧陀、送入迷乡。总无方，把修罗丝孔，慧剑除将。"}
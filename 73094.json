{"id":"73094","title":"水调歌头·翰林诸公相饯齐化门外","dynasty":"元代","author":"张之翰","text":"烟柳绿阴底，祖席国门东。旧时沙上鸥鹭，此地别?鸿。几载备员苟禄，一日分符剖竹，谁道不遭逢。回望九重阙，高出五云中。重殷勤，深眷恋，谢诸公。佳篇继之以酒，情与礼俱通。渺渺松江烟水，斗郡若无多事，其孰可相从。杖屦放鹤叟，蓑笠钓鱼翁。"}
{"id":"846481","title":"贺新郎 其二","dynasty":"宋","author":"无名氏","text":"十月临皋暮。客从予、黄泥之坂，凛然霜露。相与行歌而言曰，月白风清如许。念无酒、归谋诸妇。妇曰斗酒藏之已久，可携为、赤壁之游否。江水落，出洲渚。登龙踞虎幽宫俯。啸一声、山鸣谷应，寂寥四顾。有鹤东来西去也，梦道士、揖予而语。赤壁之游乐乎否，问其名、不答予惊悟。开户视，不知处。"}
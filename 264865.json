{"id":"264865","title":"宿兴庆池通轩示同志","dynasty":"宋代","author":"张载","text":"清湘庭下千竿竹，百尽斑斓耸苍玉。通轩轩外万顷陂，陂接南山天与齐。唐基一坏半禾黍，举目气象增愁思。我来正当摇落时，尘埃七日无人知。东平叔子信予友，问学不厌坚相随。叔子莫痛凤沼湮，又莫悲愁花萼堕。所忧圣道久榛塞，富贵浮云空点涴。"}
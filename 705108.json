{"id":"705108","title":"旅舍书事二首","dynasty":"明","author":"瞿佑","text":"过却春光独掩门，浇愁谩有酒盈樽。孤灯听雨心多感，一剑横空气尚存。射虎何年随李广，闻鸡中夜舞刘琨。平生家国萦怀抱，湿尽青山总泪痕。茅屋三间白版扉，栖迟四壁叹多违。扬雄投阁功名薄，王粲登楼事业非。白画梦回梁燕语，青天目送塞鸿归。东门黄犬华亭鹤，举世无人悟此机。"}
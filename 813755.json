{"id":"813755","title":"罗台山道吴归里允初送至毗陵作诗赠别台山次韵答之因继作二首","dynasty":"清","author":"汪缙","text":"有客乘风去，烦君寄语归。把书犹对坐，二妙实同机。江草烟薰岸，蹊梅月带扉。梦魂通异地，怕我用心非。流浪转增剧，吾生何处归。惯喧南郭籁，难息汉阴机。云懒终衣岫，风勤偶掩扉。交情同脉脉，肯为辨今非。"}
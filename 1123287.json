{"id":"1123287","title":"和徐径坂韵二首","dynasty":"宋","author":"赵汝腾","text":"玉柯仙管频念我，大书束缣浓墨斑。寄情缥渺江海际，匠语惨澹云烟间。燃藜太乙中夜照，垂钓客星清昼閒。观公舒卷皆以道，仁智山静水潺湲。学者山斗吾径坂，杜门养志衣莱斑。孤峰度越青云上，一世失得浮埃间。凤鸣思诚频遗讯，龙卧草庐相对閒。三贤鼎立名师友，衢江万古身潺湲。"}
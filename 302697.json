{"id":"302697","title":"石州慢·遐厂词趣图","dynasty":"现代","author":"黄公渚","text":"芦子城南，流旧自哀，贤佛千劫。平生知己山灵，归载桂林吟箧。故家燕语，黍梦惊断京华，尊前暗换头颅白。飞动八方心，尽消磨轮铁。何物。忏除绮语，一卷维摩，老耽禅悦。圣解桃花，照彻心光如月。楼台幻境，弹指万象苍茫，深灯不暖肠千结。待补荔湾图，隔家山重叠。"}
{"id":"752149","title":"秋怀用昌黎韵 其二","dynasty":"清","author":"李经述","text":"吾宗长爪生，七龄赋《高轩》。云梦吞八九，气势黄河奔。神工运鬼斧，输般噤不言。虬龙喷墨雨，洒落砚池前。逸韵可以佩，奇气可以餐。身摘屈艳，荟为昌谷编，编中惊人语，一可抵百千。始为奉礼郎，索米怜寒酸。玉楼召作记，长向冢中眠。乃知卓荦士，以才夭其年。"}
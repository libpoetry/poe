{"id":"447340","title":"赤甲楼与伟明启宇两兄同赋","dynasty":"当代","author":"陈仁德","text":"赤甲楼上风如旋，赤甲楼下水如烟。白帝孤城云相接，夔门赫然在眼前。我来正是立冬日，枫叶欲红霜满天。脚踏滟滪万顷浪，身临瞿塘千丈渊。雄奇山水手可触，赤甲白盐共比肩。此地由来称诗国，茫茫千古走圣贤。少陵草堂瀼溪上，太白轻舟彩云间。愁听巴东三峡里，猿鸣三声泪涟涟。移向赤甲楼中去，四壁琳琅尽彩笺。再三诵之兴未已，仿佛天籁动乾坤。归来犹作赤甲想，走笔聊赋赤甲篇。"}
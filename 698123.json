{"id":"698123","title":"暮春水仙花","dynasty":"明","author":"钟惺","text":"偶向残冬遇洛神，孤情只道立先春。今从九月过三月，疑是前身与后身。物值同时妒亦宜，梅花今见子离离。相逢洞口千红里，素影当前君不知。万花如燄柳如烟，常??冰绡畏不前。曾在水边衣不湿，可知入火不能然。每笑梅花太畏喧，一身自许历寒温。春风特念冰霜后，邀与春花共慰存。"}
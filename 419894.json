{"id":"419894","title":"念奴娇 其二 藕粉","dynasty":"近现代","author":"邓潜","text":"琼霜细腻，趁碧筒醉后，捣将仙杵。水沸匀调呼小玉，压倒金茎甘露。盏泫云腴，匙翻雪缕，莫点罗衫污。天供食料，满汀开记无数。一自冷落空房，相思滋味，根节凭谁诉。不比木瓜空傅面，秀色餐防人妒。杏酪香分，蔗浆寒沁，口定青莲吐。西家客到，一瓯同泛花乳。"}
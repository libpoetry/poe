{"id":"816165","title":"贺陈毓瑞六十辰二首","dynasty":"清","author":"章诚叔","text":"自识元方近卅年，相知推及季方贤。分途幽兖谋生活，故国河山感变迁。我愧辁材甘退处，君优制锦色常鲜。孝思不匮承遗意，瞻族怜贫仔一肩。解组归来足自娱，春江水暖漾双凫。桃源洞口寻芝草，桃浪溪头酌玉壶。生不逢辰冠早挂，岁临周甲杖堪扶。诘朝上巳同修契，万紫千红并入图。"}
{"id":"452539","title":"望海潮 古雷半岛风光秀丽，海产丰饶，惜新建化工企业即将运行，佳景或恐不再，辛卯九月初特与力夫、新河、高凉、疏影来此作告别游，时值台风来袭，巨浪骇人，遂与诸君相约赋此","dynasty":"当代","author":"吴金水","text":"乱云吞日，狂澜叠壁，崩奔势撼层霄。蓬瀛覆没，琳宫漫灭，戴山失却长鳌。天地尽飘摇。更蜃楼海市，迹匿形销。剩此螺洲，万顷喷沫溅琼瑶。诸敖奋此滔滔。恐蜺妖竭饮，赤魃燋熬。今古已终，沧桑并废，彼苍犹在酕醄。凭吊上陵高。任惊风凛冽，怪石岧峣。雨点穿空似箭，激射透征袍。"}
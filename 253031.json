{"id":"253031","title":"念奴娇·夜登重庆枇杷山","dynasty":"现代","author":"金鉴才","text":"枇杷山上，望山城，已近黄昏时刻。百万人家重叠起，都是灯光堆积。天撒繁星，江浮珠彩，上下俱澄澈。水晶宫里，一声长啸鸣笛。津渡又放轮航，巴山千里，望断秦淮月。回首当年歌舞地，谁问烽烟羽檄。落日滩头，行宫何处，一点无声息。回旋翻覆，从来还仰人力。"}
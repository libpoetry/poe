{"id":"432316","title":"寿江阴王益初老先生八秩华诞二首","dynasty":"近现代","author":"杨民仁","text":"八十遐龄九十添，期颐遥祝寿绵绵。星辉南极春长在，日映扶桑景更妍。酒尽三尊增壮志，诗成几首颂馀年。林泉一对神仙侣，常有孙儿嬉眼前。年登八秩喜连连，易俗移风今日怜。风送红梅香入座，筹添海屋寿齐天。夕阳却比朝阳艳，昔日何如今日甜。火树银花开不夜，蟠桃会上影翩翩。"}
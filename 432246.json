{"id":"432246","title":"落梅和区季谋","dynasty":"近现代","author":"李洸","text":"腊前刚颇满城春，看到繁枝却妒人。昔日横斜空蘸水，一时风韵独惊尘。化身千亿心无碍，着眼寻常境每新。吩咐翠禽休托宿，隔溪桃李倍伤神。不到萝岗负却春，孤山十载有归人。天寒欲傍双栖鹊，境异惟寻一色尘。老我钟情枝爱瘦，多君倾盖事非新。剧惔岁岁催诗去，摇笔真能起百神。荒围又报十分春，枝北枝南最动人。白雪吟残歌变徵，红绒嚼烂唾成尘。未经匝月分咺寂，祗恐芳心异故新。易水荆轲终不返，直须击筑见精神。追寻却忆去年春，苦恨繁霜月下人。渐解风波随短梦，更劳车马逐轻尘。连枝接梗藏身巧，掠影飘香识面新。又是濛濛四月雨，园林尽日尚凝神。"}
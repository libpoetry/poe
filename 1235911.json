{"id":"1235911","title":"台州韩诚之入京赴调教授松江及归取道彰德展省宋丞相魏公之墓绝句三首送之","dynasty":"元","author":"宋褧","text":"巾子峰前□岁盟，观光未久去王城。匆匆又省安阳墓，不负西风万里行。前朝谱牒自流传，陵谷那知有变迁。昼锦英灵俨千古，多应能喜后人贤。金窠大印押班联，剑履缤纷落九天。餐尽万羊成馁鬼，楸梧何处认曾玄。"}
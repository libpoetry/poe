{"id":"467834","title":"杨柳枝 雪花五首","dynasty":"当代","author":"黄绮","text":"莫叹花开顷刻凋。人间最短是春宵。心中乱影呈千事，愿逐精灵风怒号。一使群花失紫红。忍将狂热尽消融。须知春思无拘束，圣洁依然只论空。画我裸身满贴花。梦能合体入仙家。风中自展千形状，玉骨本无半点瑕。花识寒容不入时。更将残瓣洗胭脂。纷纷来诉新逢遇，脱去琼楼帝未知。花似明眸情更温。谁怜泪竭吊忠魂。灵光代日私心许，肯向人间粉碎身。"}
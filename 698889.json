{"id":"698889","title":"唐伯虎画崔氏像因题余次韵","dynasty":"明","author":"徐渭","text":"子建词描洛浦神，唐君色染博陵身。巫云巳散当年梦，吴粉空传半面春。韫玉求沽遭弃置，采蘼多事问新陈。□□□□□□□，□□□□□□□。盘陀江上水仙神，秦缪楼中弄玉身。邂逅一番明月夜，萧条几度杏花春。嫁后形容难不老，画中顪色易成陈。怜侬正是文君辈，不嫁成都渴死人。"}
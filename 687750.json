{"id":"687750","title":"雨宿罗汉寺和荩乡员外","dynasty":"明","author":"庄昶","text":"万壑无杯滥一庄，白云随可借飞觞。行藏梦有平生路，回禹家无各自墙。局促辕驹终日短，扶摇鹏背此天长。好知黄石山中伴，毕又乾坤一子房。天地那容也谬庄，白头还醉我公觞。溪声梦醒偏随枕，山色楼高不得墙。定性无书天我泯，风云有趣古今长。可知漏泄西林意，诗满寒衾月一房。"}
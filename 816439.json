{"id":"816439","title":"东道","dynasty":"清","author":"龚易图","text":"扰扰营营又一回，折冲海上备尊罍。已闻魏绛和戎乐，谁是张骞出使才。博陆负扆当日事，单于款塞有时来。之罘东道供行李，临事从容亦自咍。欲向扶桑早持弓，滔滔海水日仍东。每登广武怜余子，莫遣高阳溷乃公。大海岂容隤蚁穴，荒天真见凿鸿濛。局中惨淡经营日，不信旁观有异同。"}
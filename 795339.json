{"id":"795339","title":"百字令 戊子春暮，寓西湖，坐雨有感","dynasty":"清","author":"吴山","text":"绿肥红瘦，正东风欲转，燕莺声碎。烟锁长堤芳草醉，无那两峰如髻。湿翠粘天，断云贴巘，此际多新态。倚栏凭眺，三径故园荒未。堪怜美景良辰，没来由、只与愁相对。何事天涯蝴蝶梦，流连客舍难退。啼鸟多情，落红不管，领略无滋味。暮春也动，闺思来诗内。"}
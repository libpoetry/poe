{"id":"293461","title":"青玉峡·青玉峡口双厓开","dynasty":"清代","author":"翁方刚","text":"青玉峡口双厓开，层青倒卷作怒雷。马尾东来势一掉，蹴起万壑声喧豗。我初观瀑十里外，银潢远泻高崔嵬。到寺亭午霁色出，珠帘正挂莲花台。云根却踏巨鳌背，日影磨荡神龙颏。仰望珠帘不可见，中盎一碧如平杯。高峰转东又转北，不知拗折从何来。到此万马跃一鼓，飞花喷雪成千堆。大石礌硠剨万古，淋漓元气非莓苔。手扪星辰不敢逼，庚庚眼眩杓衡魁。隔溪啸答响山籁，长风襟袖凌九垓。穿云剔篆不能去，粗沙细砾皆琼瑰。漱玉亭子大如斗，想像坡老真仙才。安得急雨看龙斗，狂呼潋滟于山僧送客忘言说，水自飞流石自横。借问药苗寻径者，定知何处午鸡鸣。"}
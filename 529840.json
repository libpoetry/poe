{"id":"529840","title":"念奴娇 叠韵寿桂洲","dynasty":"明","author":"陆深","text":"天下奇才，算蛟龙、终不是池中物。妙小文章惊海内，秀气降生东璧。八柱擎天，三长冠世，节操逾冰雪。神仙宰相，元来同是人杰。同朝瑞霭茏葱，蓬莱阆苑，青鸟翩翩发。报道桑田还变海，铜狄要看磨灭。赤暑全消，金风初动，进贤冠上发。况堪心事，一片长安秋月。"}
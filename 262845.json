{"id":"262845","title":"庆春泽慢·岁暮寄淑庄","dynasty":"现代","author":"丁宁","text":"急景催年，沈阴作暝，小窗弹指黄昏。满地繁霜，春光不到柴门，酥花粉荔萧条久，负天涯、锦字缤纷。感离群，寂寞空斋，清影重温。凄凉长记临歧语，道休辜后约，莫苦吟身。细雨霏微，青衫难辨啼痕。拈毫欲寄相思句，怕相思都是愁根。暗销魂，尘海苍茫，何日逢君。"}
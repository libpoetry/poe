{"id":"571017","title":"偶阅飞霞子书有感","dynasty":"明","author":"符锡","text":"尝闻飞霞子，几岁朝玉京。至今摄生客，往往传其名。我来不及见，归去成都臧。棘途难久居，世事多纷更。安知炎海戍，行李医通并。糟粕存至理，臭腐□生成。天机各自在，妙道卒难明。会将假白蟾，骑之访长庚。遍览尘外踪，永斥区中情。无思复无为，不怒亦不嗔。神与元化侧，廓然游太清。"}
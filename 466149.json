{"id":"466149","title":"十一月下旬卢招饮醉作九首","dynasty":"当代","author":"卢青山","text":"秋声细细来，似与人耳语。夜深听不得，月色临孤树。苍山斑红紫，水影留风形。垂钓空山里，一禽啧啧鸣。黄茅秃如顶，云溪秋欲深。与子携筇杖，并作山中人。水落石都出，暮景平苍林。濯足深秋水，其寒自在心。斜阳守西侧，疏柳立塘沿。闻有雁声过，偶尔向天看。明月辉一丸，秋空剩一碧。我携一卷书，醉卧溪边石。游鱼久已静，月色撩波光。我自梦中醒，啼鸟时一声。风眠松树端，寒露自垂落。渐听村中鸡，人倚清塘角。日光淩东山，塘雾渐如洗。浮世来繁华，独向深山里。"}
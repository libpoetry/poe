{"id":"290927","title":"满庭芳·游湘永州赛朝岩，在潇水江中一小岛上，有寺","dynasty":"现代","author":"陈逸云","text":"漠漠春阴，关关鸟语，群峰浅绿含烟。寻芳约侣，碧草已芊芊。竹径幽深冷翠，钟声里、古寺萧然。登楼望，楼前流水，细雨卷鸣渊。寻思飘泊苦，山川鼙鼓缺谁填。念此际家乡，烽火弥天。骨月流离何处，感怀泪、游子心酸。千百度，踌蹰搔首，何策起中原。"}
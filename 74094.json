{"id":"74094","title":"喜迁莺·香尘盈箧","dynasty":"元代","author":"朱唏颜","text":"香尘盈箧。是旧日赐来，宫罗叠雪。服艾衣清，浴兰汤暖，输与个人娟洁。性巧戏拈，针蹙得、虎儿狞劣。鬓半＊，贴朱符翠篆，同心双结。愁绝追楚俗。独吊湘累，日映沉菰叶。彩＊浮空，鸣鼍聒昼，十里翠红相接。漫有倚空阑槛，谁把朱帘高揭。归去也，听叩舷儿女，尚传歌阕。"}
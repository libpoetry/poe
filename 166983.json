{"id":"166983","title":"赠别竹西王彦升居士","dynasty":"宋代","author":"李弥逊","text":"参军四壁生秋草，鬓毛不似心先老。终随烟霞学巢由，一室安能事除扫。竹西旧说青云客，诗思长留意无极。尘埃不见癌阳山，赖有斯人道消息。赤心照日青眼明，与君一见输生平。君去摩大学孤凤，我今饮海盘长鲸。云车{乾乙换也}兮风马休，呼儿乞取千金裘。明朝有句道不得，黄叶满庭无限秋。"}
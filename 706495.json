{"id":"706495","title":"瓜圃夕凉 其二","dynasty":"明末清初","author":"王夫之","text":"清士抱夕心，畸人含夜悲。幽羁怨难巳，涤览情自微。雨端趣有定，一致交易亏。今兹何惝恍，摇清慑分歧。绪风惬凉襟，宛转动素帷。披衣视霄汉，弦月流半规。居然无外撄，亘尔捐中疑。还睇天宇高，今兹素节非。万族同毂转，吾生宁依违。戢志受天损，非云怀坐驰。"}
{"id":"826675","title":"湘月·题陈叔同如升绿梅花下填词图","dynasty":"清末近现代初","author":"章钰","text":"万红电谢。问荒山老屋，谁伴高节。唤起逋翁与重认，别后珊瑚贞骨。篁韵怡魂，茶香破梦，咳唾皆清绝。菭阴巡遍，碧天飞上明月。遥共白石词仙，心香一瓣，证天然芳洁。翠羽啁啾似诉说，频岁江湖羁屑。破帽笼头，残镫伴影，独浪烟霞窟。青鸾何处，岁寒长此盟结。"}
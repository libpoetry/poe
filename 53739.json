{"id":"53739","title":"跛乘跛·长涂骑驴人","dynasty":"明代","author":"王跂","text":"长涂骑驴人，行步何坎轲。岂惟驱不进，趷蹶屡欲堕。经过顾语之，自行何不可。策此且乘危，安得足尚裹。其人指足言，畜疾则如我。君知行者蹇，不知蹇者&lt;九左&gt;。吾为笑绝缨，请以小喻大。齐桓中主才，仲父膺衽左。刘禅呆孺子，诸葛延王火。苟能驭骐骥，千里致安坐。君跛无奈何，奈何跛乘跛？"}
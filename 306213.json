{"id":"306213","title":"陶公归来图诗和黄陶庵","dynasty":"现代","author":"黄锡朋","text":"江山寂寥历穷秋，凤为钦鸠兰为莸。天予吾骨不可柔，直者耻随曲者侯。陶公本非石隐俦，自述先德泪欲流。日薄虞渊抱殷忧，翩然解绶藉督邮。归来归来恋故丘，羲皇以上恣所游。尘视轩冕复何求，慨焉伤怀醉便休。今古陆沉此神州，茫茫百端同一愁。林深风高暮飕飗，余亦荷刍凰山头。"}
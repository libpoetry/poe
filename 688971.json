{"id":"688971","title":"答王觉斯见寄二首","dynasty":"明","author":"何吾驺","text":"相去日以远，中怀日以积。浮云满目驰，淡然归兴夕。晨起出门行，苍山酿烟碧。双鲤从东来，好音破岑寂。澄江濯我缨，悠然见颜色。山鸟鸣间关，林风静容与。携将青玉案，行歌少俦侣。古谊日以疏，德毛鲜克举。大道本康庄，斯人独古处。何以报琼瑶，萧萧就汀渚。"}
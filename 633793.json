{"id":"633793","title":"甲寅春二月与蜜在慧均四藏自显超汉铁关洞开瓶出法敌不息漪文始十靖一挂云诸子从燕台南归取道泰安登岱岳所经胜槩矢口咏歌共得五言近体十二章以志一时 其三 万仙楼","dynasty":"明","author":"释今无","text":"众岭群争削，巍楼插独高。自然留鹤驭，从此有松涛。海色浮星汉，天心损羽毛。往来一万里，金骨为谁劳。"}
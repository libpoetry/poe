{"id":"536434","title":"拟古七十首 其四十九 何水部逊示寮","dynasty":"明","author":"王世贞","text":"泬寥澄丁夜，黯■流泓碧。晓月媚独征，清霜凌行色。稍稍曙吐帆，微微风饱席。林辉惊栖乱，波响跳鳞激。喟然川上逝，念此山中客。晨凉在衾裯，昼事馀巾帻。饮食不为人，游梦从所适。抚已能无愧，达生遘隐迹。年事离余往，简书代相迫。寄声夔龙偶，终蹈巢由则。"}
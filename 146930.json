{"id":"146930","title":"老寋行·朔风狂惊岷峨流","dynasty":"宋代","author":"黄大受","text":"朔风狂惊岷峨流，帝敕云螭藩四州。颔珠千载化老寋，一变为回鐍川键。蚕丛簸弄几为翻，欲卷全蜀沦腥膻。瞿塘下连沧海脉，愁积溟涨牵鳌极。臣冰呼天下闻，快斥金翅清江氛。连环不争万古铁，阳侯依旧千江月。紫庭登奏尤其元，西州之功不补愆。清源血食天地久，其於冰兮亦何有。"}
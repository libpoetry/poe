{"id":"813464","title":"病馀杂咏感怀初入永兴二首","dynasty":"清","author":"李寄","text":"破褐空囊竟入秦，南山北渭望中新。澄天柹叶妆成晦，捲地杨花送去春。皂帽管宁非避世，白衣李泌是山人。竦肩袖手行吟日，驰逐纷纷看雁臣。胡家羌笛满春风，百二山河感昔雄。滚滚腥尘烘日黑，炎炎虐焰射云红。钱囊羞涩诗看好，病体登临屐累同。时在苏君言不敢，且将仪舌捲喉中。"}
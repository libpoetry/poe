{"id":"713576","title":"题吴氏一砚斋","dynasty":"明末清初","author":"屈大均","text":"中山王之琢，南京有四园。其东傍青溪，一曲流潺湲。秦淮窈窕通，钓鱼来至尊。至今濯锦塘，御气生朝暾。左右多居人，蒲荷接市门。罂粟与文无，一一含旧恩。我将携妻孥，于此开层轩。为怜有吴君，掌故相讨论。呜咽成春秋，纪亡不纪存。君言有玉砚，吐辞如春温。将输仁爱思，与我同晨昏。"}
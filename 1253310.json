{"id":"1253310","title":"题朱士坚屏山隐居图","dynasty":"元末明初","author":"蓝仁","text":"临川城外隐君子，儿孙满目自绳绳。三世喜闻诗礼学，一门独著孝廉称。上堂綵戏春多酒，满屋书声夜有灯。盛大岂容终隐逸，白眉先起任贤能。翠屏山下卜幽居，秋水荷花十里馀。遁世已甘栖?亩，起家何负读诗书。近闻拔萃游京学，又见求贤拥传车。年少功名方快意，早持恩诰入门庐。"}
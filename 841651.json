{"id":"841651","title":"行路难拟吴均","dynasty":"清末民国初","author":"曹家达","text":"昆山之阳石齿齿，倒落尘埃惰不起。昔日吞咽高天云，今旦弃掷潢污水。洛阳名工名卞和，一日三顾重挲摩。庙堂宝器不终没，手持沙石亲研磨。圭之璧之称厥材，光阶光照千门开。天子曰咨联有庆，一朝携上建章台。建章他年世宝垂，雍容华贵生光仪。沈檀为匮锦为里，岂念生来顽石姿。不学荆台三献璞，惨遭谗毁无人知。"}
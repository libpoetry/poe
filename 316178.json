{"id":"316178","title":"渡江云·宿大千魏塘斋中，晓枕闻布谷赋","dynasty":"现代","author":"谢觐虞","text":"柳长春渐短，未荒农作，啼鸟客先惊。凄迷孤枕，恋窗纸微阳，浅梦似前生。当年已倦看花眼，何况而今。回暖风、蔷薇偷绊，红紫付闲庭。飘零。眉尘梁案，翼只潘诗，占靡芜一径。谁更怜、谈筵湖海，障扇星辰。清游薄倖真无计，便泪枯、肠断何鸠。晴溪草，暗愁一夕如熏。"}
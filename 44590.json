{"id":"44590","title":"鹧鸪天·列炬归来酒未醒","dynasty":"现代","author":"王国维","text":"列炬归来酒未醒，六街人静马蹄轻。月中薄雾漫漫白，桥外渔灯点点青。从醉里，忆平生。可怜心事太峥嵘。更堪此夜西楼梦，摘得星辰满袖行。万项蓬壶，梦中昨夜扁舟去。萦回岛屿，中有舟行路。波上楼台，波底层层俯。何人住，断崖如锯，不见停桡处。"}
{"id":"247048","title":"书斋三咏·我有万卷书","dynasty":"现代","author":"田遨","text":"我有万卷书，现存不及半。没收到发还，好书多失散。整旧兼购新，珍本尚一见。线装与精装，罗列盈几案。老来书伴我，昵于黄昏恋。寝馈于其间，浩如倚银汉。有时抱书眠，似闻书浩叹。自言遭劫时，人书同获谴。堆置破墙角，鼠迹蜗涎乱。不料智慧珠，竟同泥沙贱。主人厚爱我，理应同忧患。请看暴发户，何曾亲笔砚。"}
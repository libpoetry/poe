{"id":"189915","title":"观宝林塔张灯次胡瑗韵","dynasty":"宋代","author":"秦观","text":"飞来峰上塔，然蜜奉慈观。互照三山冢，分辉七宝栏。势擎金界迥，影蘸玉奁寒。次第边烽举，高低祭烛攒。虹旌排阵堞，火伞御灵官。魏乘珠千颗，隋帆锦万端。华敷连藏海，光集匝宫坛。冏冏连青昊，荧荧逼翠峦。月卿秋抒思，星将夜濡翰。继听钧天奏，尤知属和难。"}
{"id":"220356","title":"赠星翁郭若水","dynasty":"宋代","author":"吴泳","text":"月临斗退这惧，宫直南箕苏子忧。片文只字不经世，赤口白知空招尤。我生之初函二气，地则五行天五纬。罗计二宿括半天，太阴一星宅时位。郭生本是郭璞徒，推步太精言转迂。按图只说万言锦，经野未辨天官书。大游正照参井乡，蚩尤不{左佥去尤}旗方张。瞥将巧历莫推算，为我占取峨眉太白何时康。"}
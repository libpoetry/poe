{"id":"224319","title":"送曹叔时归淮东","dynasty":"宋代","author":"陈深","text":"闰农去我远，醇风日以浇。遗经秘幽旨，千载空寥寥。溓洛导其源，百川始东朝。我生性顬蒙，望道弥坚高。鍼砭无良友，穷居困烦嚣。东平曹叔子，妙年振英翅。古心默相契，一语神情超。高堂奏绿绮，长空激商飚。谭玄控要妙，力学砂虚骄。方期拾瑶草，归袂何飘飘。淮水白浩浩，楚山青遥遥。相思意无尽，赠子一长谣。"}
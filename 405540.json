{"id":"405540","title":"秋柳","dynasty":"近现代","author":"李叔同","text":"甚西风吹绿隋堤衰柳，江山依旧。只风景依稀凄闵时候。零星旧梦半沉浮，说阅尽兴亡，遮难回首。昔日珠帘锦幕，有淡烟一缕，纤月盈钩。剩水残山故国秋。知否？眼底离麦秀。说甚无情，情丝踠到心头。杜鹃啼血哭神州，海棠有泪伤秋瘦。深愁浅愁难消受，谁家庭院笙歌又。"}
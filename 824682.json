{"id":"824682","title":"百字令 江亭词并序","dynasty":"清末近现代初","author":"杨度","text":"一亭五羊，剩光宣朝士，重来醉倒。城廓人民今古变，不变西山残照。老憩南湖，壮游瀛海，少把潇湘钓。卅年一梦，江山人物俱老。自古司马文章，卧龙志业，无事寻烦恼。一自庐山看月后，洞彻身心俱了。处处沧桑，人人歌哭，我自随缘好。江亭三叹，人间哀乐多少。"}
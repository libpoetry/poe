{"id":"457519","title":"午梦","dynasty":"当代","author":"姚佳","text":"伾伾紫云车，媞媞萼绿华。行行融碧落，列列粲明霞。梵吏早迎阕，仙官初报衙。进门来点斗，入座惯分茶。待客杯饶觯，充饥枣若瓜。冷然闻筚篥，宛似响琵琶。玉树吟龙凤，银河说龟蛇。流香方我醉，岁月更谁赊。大道文心在，真人礼仪加。清凉同昌瑞，淡雅独亨嘉。如许风光好，奈何欢事差。既而凭水棹，还以趁灵槎。别恨不堪内，归程未可涯。桃花舒烂漫，烟柳舞婆娑。芳草春无主，夕阳红到家。低佪千里梦，身世一尘沙。"}
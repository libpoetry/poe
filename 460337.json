{"id":"460337","title":"贺新郎　时风新纪三首 其二","dynasty":"当代","author":"卢青山","text":"度汝金针玉。倘做官、不须吐哺，不须辨菽。会喝茅台会吃肉，便是人民公仆。从外貌、怎生认读？八字横行后背手，看谁家挺得最高腹。问政策，可背熟？台前讲话连篇牍。是秘书、生花妙笔，能同马鹿。报纸一张茶一盏，暖气空调寒伏。并不算、人间清福。百样资金尽可盗，兀满街私起黄金屋。宽衣坐，如来佛。"}
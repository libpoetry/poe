{"id":"562665","title":"酹江月 题情慰奚原启下第","dynasty":"明","author":"丘浚","text":"佳人薄命，叹红粉、几多黄土。岂是老天浑不管，好恶随人自取。既赋娇容，又全慧性，却逍随凡苦。不平如此，问天天竟无语。可惜国色天香，随缘流落，飘泊今如许。借问繁华何处在，多少楼台歌舞。紫陌春游，绿窗晚绣，过客惊眉妩。人生失意，从来无问今古。"}
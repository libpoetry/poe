{"id":"526631","title":"黔国别号玉冈用喜雨诗韵为赋此诗","dynasty":"明","author":"张羽（凤举","text":"玉峰出南海，郁郁蟠灵氛。逸势驱点苍，金碧那尔群。清华入揽撷，峻极詶前闻。跻攀绝崇阶，仰止徒殷勤。瀛洲足波涛，龟蒙膏雨云。眷兹元化精，太璞殊未分。朝从玉冈游，春风袭兰芬。贞怀良不玼，发容人所忻。古来称嵩高，不让坏壤云。终期覆篑初，竟此为山勋。"}
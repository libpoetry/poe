{"id":"1251353","title":"狡?行","dynasty":"元末明初","author":"王翰","text":"中条山下三尺雪，狡?不出深藏穴。连日不食仍苦饥，偷入林间行蹩躠。林间山麓无丰养，草根木实恣噬齧。岗头猎骑如云来，俛耳缩颈心惙惙。踪迹发露一跃出，健足过眼才一瞥。黄犬脱手疾风飞，苍鹰掣臂翻云抉。窘迫只作婴儿啼，狼藉平原洒毛血。?肉不甘皮不美，徒逞骑射供笑咥。笑者何乐死何苦，更忍搜索倒绝灭。世上只言?性狡，不见人心更险谲。"}
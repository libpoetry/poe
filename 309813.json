{"id":"309813","title":"南浦·得友人消息","dynasty":"现代","author":"邓均吾","text":"三山雾锁，料今生难再觅云踪。底事停云伫望，辗转托鳞鸿。往事已随流水，又谁期飞落梦魂中。似一痕残月，乍窥帘幕，惹得客愁浓。十载分飞劳燕，更天涯两地飘蓬。故国不堪回首，辛苦万方同。为问哀蝉身世，也应知憔悴对西风。共寸心千里，高楼月断雨余虹。"}
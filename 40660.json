{"id":"40660","title":"奉和随王殿下诗","dynasty":"南北朝","author":"谢朓","text":"神心遗魏阙。中想顾汾阳。肃景怀辰豫。捐玦翦山糃。时惟清夏始。云景暧含芳。月阴洞野色。日华丽池光。草含亭皋远。霞生川路长。端坐闻鹤引。静瑟怆复伤。怀哉泉石思。歌咏郁琼相。春塘多迭驾。言从伊与商。衮职眷英览。独善伊何忘。愿辍东都远。弘道侍云梁。"}
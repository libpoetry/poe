{"id":"1215489","title":"别友","dynasty":"元","author":"陈泰","text":"山中兮清猿，涧溜溜兮寒泉。白日忽兮下照，耿将判兮何言。嗟公子兮豹袖，爱我兮掺执子之手。昔河间之阔兮踌躇。又不久曰吾爱子之馆兮阿丘之隅。彼场有藿兮可絷尔驹。眷子佩此盟兮欲停征而返顾。恐飞潜之异趣兮孰将?吾迟暮。望美人兮浩歌，翳明月兮松萝。遐不念兮公子，抚长铗兮蹉跎。"}
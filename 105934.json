{"id":"105934","title":"过李景安论诗为作长句","dynasty":"元代","author":"方回","text":"三百年来工五七，追雅媲骚谁第一。独闻彭城陈正字，向来得法金华伯。终古不朽语言在，以诗教人人不识。善学少陵而不为，殆如孟子不言易。世人往往谈神仙，便欲插翅登青天。邀寻道士学服饵，朝呼暮吸夜炼煎。换骨一语曾未悟，未办黄庭修内丹。俗流无骨但有肉，虾蟆敢竞骊龙先。姚合许浑精俪偶，青必对红花对柳。鹄乃类鹜虎胜狗。由陈入黄据杜坛，当知掬水月在手。后生可畏尝闻之，君友何人师者谁。双井白门浣花脉，实字用正虚用奇。郁轮袍曲异筝笛，藐姑射姿无粉脂。梯危磴绝不可近，"}
{"id":"417864","title":"金缕曲  风雨后有感","dynasty":"近现代","author":"宋词","text":"世事真难测。记当时，名花盛会，满园春色。耿耿忠心歌盛世，遵命才挥词笔。谁料到风狂雨急。一曲《打更》波骤起，更文章成罪难分说。悬如发，身名裂。暗中还为故人惜。虽曾经，当场反目，交情断绝。求取功名心太切，得意一时狂热。竟落得妻离子别。公案一椿今了结，负耕锄且作田园客。路漫漫，心犹怯。"}
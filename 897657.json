{"id":"897657","title":"岁暮闲韵四首 其一","dynasty":"宋","author":"张耒","text":"岁暮柯山客，端居不出门。风烟限僻壤，闾井若荒村。江鸟占寒暑，楼笳报晓昏。风枝吹断蔓，霜叶拥陈根。慷慨看星剑，烦愁泥酒樽。孤烟吹日晏，寸炭语宵分。未肯伤麟泣，还须视舌存。可能天理错，难与俗人论。魑魅徒为尔，枭鸾竟异群。江湖休浩渺，心拱北辰尊。"}
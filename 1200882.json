{"id":"1200882","title":"沁园春","dynasty":"元","author":"无名氏","text":"昨夜南京，今朝北岳，倏焉忽然。遇洞中有酒，渴来好饮，君山作枕，醉后高眤。出入无迹，往来不定，半似痴呆半似颠。随身处，有一襟风月，两袖云烟。人间漂荡多年。又排办东华第二筵。把玉楼推倒，种吾琪树，黄河放浅，栽我金莲。击碎珊瑚，翻身蓬岛，稽首虚皇御座前。无难事，功成八百，行满三千。"}
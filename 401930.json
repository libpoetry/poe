{"id":"401930","title":"绝句四首","dynasty":"民国末当代初","author":"聂绀弩","text":"初逢喜事嫁初初，底以郭郎为女夫。玉叶金枝挨了打，痴聋岳反劝翁姑。喜宴欣开十步成，不知何处许娇藏。时方号召都游水，水上一鸳又一鸯。乍起双眉便画成，春山人似画中情。何因定作春山样，压住秋波莫漫横。性忌阳孤与独阴，连枝比翼始天心。此身差可新婚祝，四十年夫妇至今。"}
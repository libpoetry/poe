{"id":"292210","title":"大酺·留别王子楚","dynasty":"现代","author":"张慎仪","text":"那断鸿声，寒虫语，恼煞萧斋孤客。云山重处，怅年年羁旅，梗蓬踪迹。潘鬓稀疏，沈腰清减，消受桥霜店月。今番归期卜，正梅花夹路，一鞭得得。叹羞涩空囊，苍凉短剑，万般凄恻。征轮前暂歇。便与君、解构同朝夕。还记取、篝灯说鬼，煮茗论花，托新知、浑如旧识。无奈又轻别，别俊侣、情伤今昔。此后鹤枝，借未知。南北驿使，天涯如遇，藤幸通积臆。"}
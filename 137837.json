{"id":"137837","title":"三游洞·漾戢泝清川","dynasty":"宋代","author":"欧阳修","text":"漾戢泝清川，舍舟缘翠岭。探奇冒层嶮，因以穷人境。弄舟终日爱云山，徒见青苍杳霭间。谁知一室烟霞里，乳窦云腴凝石髓。苍崖一径横查渡，翠壁千寻当户起。昔人心赏为谁留，人去山阿迹更幽。青萝绿桂何岑寂，山鸟嘐嘐不。松鸣涧底自生风，月出林间来照席。仙境难寻复易迷，山回路转几人知。惟应洞口春花落，流出岩前百丈溪。"}
{"id":"246107","title":"记长途电话事","dynasty":"现代","author":"王引","text":"明月过东楼，独坐挨清夜。人犬音渐稀，窗影灯相射。辗转待故人，此夜共长话。论剑惜惺惺，他年从嘲骂。论文珍敝帚，同宗得屡借。识君若芝兰，惭我同禾稼。腹内多草草，谬赞不言谢。言多失未多，逸兴称何价。思君令人老，素心岂羞怕。白驹忽过隙，支颐手难罢。凭栏望邕州，清辉已如泻。"}
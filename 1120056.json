{"id":"1120056","title":"丁端叔和九日诗至用韵奉谢恤邻之义且申前请","dynasty":"宋","author":"陈傅良","text":"壮不如人老更迟，可怜赤□□宗余。乡微肤使贤方伯，谁激西江活鲋鱼。生怕遄归趁紫泥，缘危方藉得同跻。交邻谊与春秋并，应许臧孙数告齐。夏畦不病晚穜佳，哿矣将诗补黍华。散百为千吾写似，深山穷谷遍笼纱。不因与国近交欢，冰齿相从发已班。多见长才无肯綮，岂辞一篑竟为山。"}
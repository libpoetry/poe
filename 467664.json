{"id":"467664","title":"感怀五首","dynasty":"当代","author":"崔荣江","text":"弹铗秋声涩不开，羸身无骨市燕台。丛笤遗力除三径，两耳留聪待一雷。但撮乌龙烹落拓，勿教明月照徘徊。年头可待春消息，南望长空有雁回。不识尘情倔且愚，何凭刀剑削胡须。元规尘外曾呵壁，五柳风中未种鱼。老面无凿浑沌穴，霜毛已较白头乌。奚囊检有牢骚句，敢去垆前当一壶。江渚平身仰九嶷，登云伊始瞰山低。阗胸沧海汎三思，入眼桑田垦一畦。才拙楚郊惭舞凤，声嘶陈宝效鸣鸡。百年回首今生事，扫壁犹能看旧题。为阗腹笥月悬灯，一幻高云凫舄乘。意气青衿堪负笈，彷徨白袷悖担簦。徒喷热血洇襟袂，枉执寒锥刺股肱。望见秋山浑似客，愁云正向老眉凝。混沌生涯悟道微，尘情惭促鬓毛稀。少狂赌墅拼豪气，老倦中庸怯阵围。一枕梦经花月醒，五湖船逐水云飞。沧浪瓢取分泾渭，不许横流濯客衣。"}
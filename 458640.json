{"id":"458640","title":"观电影《血战台儿庄》","dynasty":"当代","author":"卢青山","text":"旄头忽尔起天星，狼烟遍地捲苍生。汉家关阙累危卵，岌岌将压泰山倾。倭缨飞莽雨，势走长川奔。沪津开其首，继之以南京。逃师耻韩氏，老蒋亦奸阴。控弦不得不卒发，德公虎符镇万军。列戟陈戈光耀日，兕豹熊鸷舞纷纷。甲斧朽弱虽不敌，慷慨誓与国亡存。射血倒举洗天津，累尸叠骨高于城，乃可疮痍满目定群心。岂识华夏多死士，地下嗟彻有田横。撼柱蚍蜉焉可及，胡儿空啸上东门。呜呼台儿庄下聚勇夫，血土森矛葬尔灵。盘古能化遂不灭，即此江山是尔身。"}
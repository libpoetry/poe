{"id":"821533","title":"雨零铃","dynasty":"清末近现代初","author":"汪东","text":"残灯明灭。况淋铃雨，倍感悽绝。鸳衾凤枕抛亸，无憀赖处，含情凝咽。独把徽容细省，问何事轻别。骤夜半、惊起徘徊，树树秋声散空阔。扁舟径往如超越。叹此生、那复重相匹，鸾鉴秪余孤影，羞指看、几星华发。两地萦牵，难道前盟，总是虚设。料想被、无限风波，误了归时节。"}
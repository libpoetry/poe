{"id":"424104","title":"金缕曲·江队长招宴","dynasty":"近现代","author":"黄光","text":"一朵红云捧。喜新知、陈蕃下榻，快邀侬共。烟隔飞桥帆稳渡，宴集琼台仙众。高会罢、髡留客送。况是酸咸滋味外，叠衾裯、软暖还堪拥。香未爇，酒先中。江湖一觉醒尘梦。莽英雄、吹波叱浪，涤瑕超用。指说烟霞曾相识，还许箫声引凤。也未免、怦怦心动。往事追谈飞逸兴，便欢然、擪笛成三弄。回首处，暮云重。"}
{"id":"697508","title":"琴操十一首 其八 思归引","dynasty":"明","author":"胡应麟","text":"维鹿有由兮。维鸠有仇兮。尔徒余囚。余宁尔留兮。王子乔，玉笙霞佩长飘飖。王子乔，玉笙霞佩长飘飖。下游来，王子乔。缑山万桃花，白日行逍遥。倏忽上浮云，腾身还九霄。足蹑一双凫，虚空以游遨。顾视世间人，勿复劳相招。蓬莱之水清且浅，金银楼殿一何岧峣。三神之山连巨鳌。仙圣亿万计，骖鸾跨凤纷纷而来朝。苍龙为我车，乌鹊为我桥。道逢王方平，拍手弹云璈。麻姑十八九，红颜发垂腰。要我擘麟脯，进药长生瓢。顾视世间人，勿复劳相招。今上神圣，海晏河清，曷不跨双凫，来觐汉家朝。凝图奉箓，寿与天迢遥。下游来，王子乔。"}
{"id":"441093","title":"丁亥杪秋之杭夜集和茶馆分韵得寂明日将赴西溪之会","dynasty":"当代","author":"秦鸿","text":"人生秉性殊，金银铜铁锡。埋没何落寞，岁月缓如滴。会聚乃煌煌，煅炼贯虹霓。此会四海集群贤，奔赴如闻传羽檄。其来一何速，飞飞竞鸣镝。言笑一何晏，云水相冲激。熠熠辉光失星辰，足慰归途咀沈寂。明朝西溪棹清波，高吟散落摇芦荻。"}
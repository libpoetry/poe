{"id":"252415","title":"北固山·北固山写意","dynasty":"现代","author":"林英男","text":"江天洗笔，写一拳北固，皴成苍壁。痕浪暗潮堆卷雪，两点金焦相逼。燕剪氤纱，穿桥断缕，王谢堂前客。飞来何世，六朝风雨堪忆？画里断鼓疏钟，江声千尺，梵呗音幽寂。雪酿长河巴蜀酒，醉煞平湖秋色。带楚襟吴，千江映月，万里春醪碧。扬尘天外，谁驰东海桑陌？"}
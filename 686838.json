{"id":"686838","title":"追赠何嵩玄先生","dynasty":"明","author":"伍瑞隆","text":"当年词赋满中原，回首先生此道尊。书自名山成往事，人从禅草忆文园。西州已愧生前路，北海空怜死后尊。怀古况当逢岳降，感时聊为一招魂。一别人间二十年，泉台漠漠隔苍烟。谁知风雨身前恨，犹及精灵梦里传。缑岭笙归魂化鹤，华阳人去骨成仙。知君总有梅冈石，后死无劳泪并镌。"}
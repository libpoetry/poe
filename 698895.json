{"id":"698895","title":"蝇声","dynasty":"明","author":"徐渭","text":"报赦先来呼外市，含煤欲去败连城。竟窥赵壁穿廷入，公向秦王绕笔鸣。午曲故繁欺蜴睡，夜朝直误与鸡兴。何人巳堕营营?，枉拟蕲州买四灵。时呼绿祫过关内，更挟朱唇乞醉乡。绕座咿嘤群止棘，乘风宛转共吹簧。翻嘶晏麈香徒辟，一乱辰鸡夜正长。愁杀满城簪艾客，兢将双耳抹雄黄。"}
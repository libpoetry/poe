{"id":"702270","title":"灵谷寺梅花坞六首","dynasty":"明","author":"焦竑","text":"山下几家茅屋，村中千树梅花。藉草持壶燕坐，隔林敲石煎茶。檐卜林东短墙，曾开宝地齐梁。初春老树花发，深涧无人水香。一枝初出岩阿，看尽千林未多。天女知空结习，散花不碍维摩。二十四番风信，四百八寺楼台。何似草堂梅燕，同人先探春回。落落半横参月，溶溶尽洗铅华。盈盈湘浦解佩，脉脉萝村浣纱。西湖梦断人寂，东阁妆残月斜。襟解微闻芗泽，钿昏半卸檀霞。"}
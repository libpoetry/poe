{"id":"467482","title":"除夕感怀","dynasty":"当代","author":"姚佳","text":"浮瓯竹叶绿开怀，照壁梅花绝点埃。乙夜閒庭良马对，未年虚室吉羊来。敷时守岁香云盖，饯腊迎春画鼓催。待到高升漫不意，天仙相与列云台。云台一念自躬全，金马留踪暂亸鞭。赵譬齐庐何以解，舜琴牙味不堪怜。为人在在思知命，交友于于觉忘年。年来惯纵钧天梦，信凭世道古来然。"}
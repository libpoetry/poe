{"id":"748864","title":"同游云林吴和甫少宰诗成即步元韵","dynasty":"清","author":"沈丙莹","text":"杨柳满湖堤，掩映篮舆影。登楼待佳客，纵目林亭迥。吏部今斗山，萧然驺从屏。小憩入吾庐，花覆廊茅静。老眼健论文，活火徐添茗。胸次无拘孪，有若树脱瘿。众宾先后至，头衔各清冷。只有孙子荆，坐啸冠慵整。人生贵适意，游息趣各领。遂循菰蒲行，不待山灵请。"}
{"id":"467960","title":"大连纪事六首寄温浩","dynasty":"当代","author":"程滨","text":"明日分携到海门，不堪香泪润离魂。身边何物为君赠，垂笑轻移入小盆。欲寻幽谷主人家，藩篱泄漏半天霞。生憎门外流连客，挼损阶前一瓣花。笙箫镇日斗秦楼，百转千回不肯收。今夜因何殊草草，昨宵端的太悠悠。锦被乱缠我与侬，小蛮柔弱四肢慵。今成刻骨狂生恨，不识深闺小姐容。人间触处诩秦青，一曲喑喑不忍听。皓齿青蛾皆伐性，全将此事赖卿卿。一任丁香吮臂眠，游仙枕上续前缘。人间忽报黄粱熟，惟有红瘀薄似烟。"}
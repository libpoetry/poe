{"id":"701124","title":"梧州幕府偶题二律","dynasty":"明","author":"符锡","text":"山入秦封苍莽开，两江千里合流回。鱼盐水落通新市，鹙鹤天空下古台。分阃自应心膂托，掌书谁是折冲才。英雄事往嗟遗剑，夜夜辉腾烛上台。瀚海铜标第一关，天开雄镇控诸蛮。皇威南暨朱离格，粤壤风清虎帐闲。钲鼓正高新府第，金汤不改汉河山。苍梧漫作妨秋计，东郡乡兵业巳还。"}
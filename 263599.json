{"id":"263599","title":"臣夫表·臣夫在狱十六年","dynasty":"清代","author":"尤侗","text":"臣夫在狱十六年，家有老亲八十九。臣妻置妾未相见，旅舍凄凉誓同守。欲归则弃夫，欲留则违舅。弃夫断饘粥，违舅阙箕帚。臣愿代系狱，放夫暂回首。生当还囹圄，死得瘗陇亩。此疏不忍读，读之血盈斗。弥留始解网，覆盆既已久。呜呼！夫忠臣，妻烈妇，可与苏张三不朽。"}
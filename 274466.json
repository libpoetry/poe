{"id":"274466","title":"迎新春·吴城春节唯园游最盛","dynasty":"现代","author":"汪东","text":"岁首庆春节，共惜朝阳和煦。淋漓喧腾语。逞游乐，携佳侣。接通衢、鱼龙部伍。乍散入、无限园林深处。日晚人更聚。争夸道、升平重睹。渐春光永，艳溢花坞。幽径里、石痕竹影随步。垂杨碧绕阑干亚，记曾来、徙倚吟伫。变豪奢、唯许清欢消闲绪。渐风化南土。蔓草尽争，肯独行多露。"}
{"id":"14161","title":"陆浑山火和皇甫湜用其韵","dynasty":"唐代","author":"韩愈","text":"皇甫补官古贲浑，时当玄冬泽干源。山狂谷很相吐吞，风怒不休何轩轩。摆磨出火以自燔，有声夜中惊莫原。天跳地踔颠乾坤，赫赫上照穷崖垠。截然高周烧四垣，神焦鬼烂无逃门。三光弛隳不复暾，虎熊麋猪逮猴猿。水龙鼍龟鱼与鼋，鸦鸱雕鹰雉鹄鹍。燖炰煨爊孰飞奔，祝融告休酌卑尊，错陈齐玫辟华园，芙蓉披猖塞鲜繁。千钟万鼓咽耳喧。攒杂啾嚄沸篪埙，彤幢绛旃紫纛幡。炎官热属朱冠褌，髹其肉皮通髀臀。颓胸垤腹车掀辕，缇颜靺股豹两鞬。霞车虹靷日毂轓，丹蕤縓盖绯翻fH。红帷赤幕罗脤膰，fI池波风肉陵屯。谽呀钜壑颇黎盆，豆登五山瀛四尊。熙熙釂酬笑语言，雷公擘山海水翻。齿牙嚼啮舌腭反，电光ze磹赪目fu，顼冥收威避玄根，斥弃舆马背厥孙。缩身潜喘拳肩跟，君臣相怜加爱恩。命黑螭侦焚其元，天阙悠悠不可援。梦通上帝血面论，侧身欲进叱于阍。帝赐九河湔涕痕，又诏巫阳反其魂。徐命之前问何冤，火行于冬古所存。我如禁之绝其飧，女丁妇壬传世婚。一朝结雠奈后昆，时行当反慎藏蹲。视桃着花可小骞，月及申酉利复怨。助汝五龙从九鲲，溺厥邑囚之昆仑。皇甫作诗止睡昏，辞夸出真遂上焚。要余和增怪又烦，虽欲悔舌不可扪。"}
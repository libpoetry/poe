{"id":"825823","title":"二月初六日进呈二诗 其一","dynasty":"清末近现代初","author":"郑孝胥","text":"皇清二百七十载，惟以早朝治天下。东周以降谁能及，文武成康此其亚。人存政举更不论，家法百王自陵跨。我皇出狩虽在外，治术精研逮閒暇。一朝复辟贵有备，尝胆卧薪无日夜。苟能求衣仍待旦，锐气已足震华夏。堕慢邪僻期尽除，当使周宣避三舍。"}
{"id":"856378","title":"追和东坡郭熙秋山示王觉民","dynasty":"宋","author":"王之道","text":"平生最爱烟水閒，不知岁月磨江山。干戈七载厌奔走，清霜夜入飞蓬间。我家山水擅平远，未向郭熙见秋晚。惊鸿断处抹微云，野水尽头横翠巘。林塘绿净明拒霜，似与枫叶骄秋阳。东坡山谷妙言语，珠玉倍增山水光。乱离记得承平日，政出多门事如发。伤心北猗归何时，园苑荒凉万年石。"}
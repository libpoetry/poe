{"id":"559545","title":"和东坡聚星堂韵即事 其二","dynasty":"明","author":"王应斗","text":"千?鳞次经于叶，百尺奔涛泼如雪。历落平沙雁影寒，凄凉古岸猿声绝。巳随鸟道入千盘，不信羊肠纡九折。别后征蓬几暮朝，思来乡梦半明灭。中黄夜令肃飙驰，大纛朝移惊电掣。轩盖相仍藉草莱，冠裳那得亲罗缬。帐下凝眸望米珠，道旁委骨如尘屑。悠悠岁月等流波，渺渺用原经过瞥。息肩盻断知何时，点鬼心寒无可说。但愿天风捲乱云，不烦寸兵与尺铁。"}
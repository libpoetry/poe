{"id":"467701","title":"七绝八首","dynasty":"当代","author":"崔荣江","text":"花事明妍待善营，勿将草语作言轻。与人也说留春计，微许青春亦可争。一空晴好燕相争，嫩叶新条也矫情。属意偏怜看草长，酥泥分坼有春声。莫道东君忒吝情，桃枝三月未红生。春尖已破垄头土，胜似花开一树明。春约经年尚未更，两眸念想总盈盈。酥泥但拨寻消息，嫩绿传音已一程。换试春衫不合身，衣宽肩窄差相匀。莫推裁手粗心误，合是相思总瘦人。多舛行藏愿不如，心芜乱漫讵轻锄。趋行合悔无聪耳，未辨荆榛叫鹧鸪。生涯如盏喜悲盛，敲壁犹传厾玉声。合空浊清还本色，肯邀一月落澄明。素蘤根骨秉天然，多许玲珑委客怜。信有清塘生不媚，时人未必敢轻搴。"}
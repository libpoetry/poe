{"id":"322145","title":"烛影摇红·中秋夜同诸姊弟酌月于蠹窗","dynasty":"清代","author":"张令仪","text":"秋色平分，恰天上良宵三五。谁将明镜一轮圆，悬在空青处。幻出琼楼玉宇。漾冰壶、萧萧老树。开樽花底，遏未封胡，群贤咸与。□晚风轻，桂子飘香金粟雨。起持卮酒嘱诸君，不醉卿何苦。忍负清光如许。还共向、天街小步。归来庭院，河汉西斜，阶虫相语。"}
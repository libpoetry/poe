{"id":"467801","title":"鹧鸪天 将晚园中戏作","dynasty":"当代","author":"黄绮","text":"已过黄昏更暗些。休将眼力各矜夸。叶黏蛛网猜痴蝶，枝缀蜂巢认朽花。添笑语，莫喧哗。渐能头上听归鸦。料知老至饶滋味，享有双瞳黑幕遮。山后山前路四分。叩门犬吠问孤村。鸟飞夹谷斜阳道，人坐层峦密树云。南渡口，碧波痕。撑来小艇鸭成群。几声敲竹儿童聚，去傍桑阴看卖馄。半壁屏山掩翠阴。红墙水殿梵钟沉。鸟投花影摇鱼沼，风应泉声入竹林。裁秀句，涤烦襟。莫因酒困怯登临。老龙吹浪成云去，回笑人间尚问寻。"}
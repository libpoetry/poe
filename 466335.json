{"id":"466335","title":"为丘作","dynasty":"当代","author":"卢青山","text":"始我见彼时，正握乒乓拍。展笑如飞雀，振翅荡满室。掩唇双睫颤，顿足勾腰急。初见似故熟，寻思非前识。自此入网虫，挣扎徒费力：如兽困陷阱，如饿齧胃壁；如欲离地飞，亟亟扯己发；如目欲相见，如齿欲咬鼻。辗转徒循回，缥缈不堪觅。求与通一语，如墙隔无隙。盈盈谁家子，纤纤年几何。处室在何许，出入循何坡？偶见惊闪电，倏忽已泯灭；相思病已深，姓名犹未识。思如沧海水，精卫不可填。将以瓢勺汲，转瞬盈如前。"}
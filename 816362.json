{"id":"816362","title":"赠梁任父同年","dynasty":"清","author":"黄遵宪","text":"列国纵横六七帝，斯文兴废五千年。黄人捧日撑空起，要放光明照大千。祛卢左字力横驰，台阁官书贴括诗。守此行锥三寸管，丝柔绵薄谅难支。白马东来更达摩，青牛西去越流沙。君看浮海乘槎语，倘有同文到一家？寸寸河山寸寸金，?离分裂力谁任。杜鹃再拜尤天泪，精卫无穷填海心。又天可汗又天朝，四表光辉颂帝尧。今古方圆等颅趾，如何下首让天骄。青者皇穹黑劫灰，上尤天坠下山隤。三千六百钓鳌客，先看任公出手来。"}
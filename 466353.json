{"id":"466353","title":"醉起共卢往鸡笼山寻六伢，书所见。稿佚只存二首","dynasty":"当代","author":"卢青山","text":"微雨润丛林，村庄静如失。随地系闲牛，终日齧草迹。客来不相惊，扬首偶一瞥。早稻既近黄，新秧亦已立。饱食无稍怠，正须借尔力。四五户相聚，在小山之侧。斜林纷掩映，李枣正茁茁。对面苍然湖，远远送凉息。池塘生微波，时见捶衣石。主妇携篮来，躬身拂琼碧。住手忽一听，禾鸡鸣树隙。"}
{"id":"674608","title":"哭南京吏部郎中华汝和","dynasty":"明","author":"林廷㭿","text":"前年君送我，细雨江城秋。此日我哭君，西风双泪流。离亭一杯酒，翻作生死愁。忍读赠我诗，墨花云锦浮。忍看遗我剑，寒光贯斗牛。世事不可问，岁月空悠悠。君有才用弗，究君有德胡。不寿栖迟郎，署二十年题。墓犹从大夫，后几尺丰碑。太史铭辛苦，平生应不朽。"}
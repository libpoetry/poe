{"id":"431708","title":"踏莎行","dynasty":"近现代","author":"刘凤梧","text":"杏嫁东风，魂消南浦，别离情味莲心苦。梦中相见正依依，无端一阵廉纤雨。睍睆莺声，呢喃燕语，听来都是痴情侣。柳丝欲借系香车，梨花落尽春无主。往事如烟，浓香似雾，梦中犹作哽咽语。醒时池畔看鸳鸯，双栖曾记侬和汝。豆蔻香残，酴醾春暮。当年人面无寻处。桃花有意笑东风，重来往事悲红雨。"}
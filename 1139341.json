{"id":"1139341","title":"扶惫效死清事久废奏院郭公应酉以旧翘馆客自杭来谈江上师溃及京城非才误著极为不平且辱惠书明日又为岭海之行勉强用韵","dynasty":"宋末元初","author":"陈杰","text":"决汉排淮二十春，玉班步武乍骎骎。紧官为饵刚摇手，退处如饴肯动心。宝剑夜鸣犹斗近，貂裘晚出已寒深。当初若听苞桑计，未必江涛许浸淫。"}
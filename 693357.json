{"id":"693357","title":"闻观邸报三边消息二首","dynasty":"明","author":"苏葵","text":"边塞扬尘明主忧，将军谁能除国仇。人才在世足供用，卿相留心旁采求。行伍感藏岳都统，推埋间有舞阳侯。寄声庶到金台上，骏骨如何可尽收。貂蝉人物未知兵，缩首边疆黠虏轻。所养大都非所用，求才须是不求名。驱羊搏虎事堪戒，捕兔择鹰功乃成。殉国捐生恨无地，夜深空梦受降城。"}
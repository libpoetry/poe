{"id":"467638","title":"桂殿秋","dynasty":"当代","author":"袁思古","text":"秋夜月，照银床。离情无奈梦初长。归飞雁度衡阳去，为我书传字几行。秋夜露，芰荷香。疏棂微透水风凉。渔歌遥和鸣榔去，得悟穷通是此乡。秋夜寂，色苍茫。流萤几点乱星光。更深人静浑无语，卧看银河挂屋梁。秋夜静，苦啼螀。愁牵闺思到辽阳。衣裳捣去浑无力，一忆征人一断肠。"}
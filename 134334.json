{"id":"134334","title":"同舍会饮金明沼上书事","dynasty":"宋代","author":"司马光","text":"日华骀荡金明春，波光净绿生鱼鳞。烟深草青游人少，道路苦无车马尘。石渠诸君职事简，载酒撷花车花晚。浮舟逐胜任所之，箕踞狂歌扣舷板。眼化耳热气愈豪，掷杯击案声嗷嗷。惊沙飒飒绕洲渚，鱼龙迁去避找曹。人生大料无百岁，贵贱贤愚同一致。在家肴蔌馀几何，一日风肖不宜弃。"}
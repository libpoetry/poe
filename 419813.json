{"id":"419813","title":"台城路","dynasty":"近现代","author":"姚鹓雏","text":"数星的的疏帘外，闲庭初遇春雨。杏鞯消春，金貂换醉，回首一时羁旅。离怀未苦。但心里憹春，两家同贮。幽梦重温，脂痕粉印数清绪。玉珰椷札枉寄，流红曾不到，梦都无据。衰柳旗亭，早梅门巷，休忆曾逢伊处。霓裳谁舞。只依约当时，偷声入破。一曲瑶琴，峰青江上去。"}
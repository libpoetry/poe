{"id":"1070885","title":"丁卯二月二十七日与客纵步至判官陈师正所居前有花竹后有港浦爱其幽胜退作此诗师正历官九任今年六十有一母年九十二岁杜门养亲不复仕宦盖琼士之安贫守道者也","dynasty":"宋","author":"李光","text":"幽居非是避危机，涩勒遮藏客到稀。白发不传毛义檄，青衫常戏老莱衣。舟行别浦随潮去，燕认低檐带雨归。从此欲寻棋酒社，肯论时节叩柴扉。"}
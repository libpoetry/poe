{"id":"832333","title":"长亭怨慢 谭子端家燕巢复毁再赋","dynasty":"清末民国初","author":"陈洵","text":"正飞絮、人间无主。更听凄凄，碧纱烟语。梦迹空梁，泪痕残照、有今古。托身重省，都莫怨、狂风雨。自别汉宫来，眄故国、平居何处。且住。甚寻常客恨，也到旧家闲宇。天涯又晚，恐犹有、野亭孤露。漫目断、黯黯云樯，付村落、黄昏衰鼓。向暗里销凝，谁念无多桑土。"}
{"id":"691778","title":"徐汊即事四首","dynasty":"明","author":"李梦阳","text":"窑头江水叉江头，捩柁挕纶雨不休。琐屑漫相誇捷手，蛟龙局浅岂渠游。桃花潭前雪美姿，杨柳滩头柳不迟。著心虾蟹章江出，章江只解产颅鹚。北船阻风晴未放，数舸南来却恁飞。扶柁长年频看眼，浪翻江叉赵家围。忽吟水宿淹晨暮，七日窑头行路难。拚美碧波消北雪，岂期苍鬓且南冠。"}
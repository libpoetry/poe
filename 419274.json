{"id":"419274","title":"浣溪沙慢·甲戌暮春，吷庵、众异、公渚、蒙庵、冀野枉过村居，重游张氏园，伤时感旧，相约谱清真此曲，漫成一解","dynasty":"近现代","author":"龙榆生","text":"暖日映翠幕，荒沼飞红雨。展春槛曲，风飐閒沤聚。尘梦待续，一水漂花去。还听流莺语。烟景已无多，感吟魂、悽迷处所。少延伫。又怨宇相呼，怅云罗万叠，氛雾四围，怎障愁来路。颇讶鬓华，尊酒且深诉。弱柳惊飙举。沉醉易悲凉，是酣眠、芳茵半亩。"}
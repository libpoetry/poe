{"id":"826857","title":"绕佛阁·为伯絅题雷峰经卷","dynasty":"清末近现代初","author":"金兆蕃","text":"剩铃系槛。山半竦立，谁记年岁。阑护峰趾。试看岸柳，汀芦病秋意。相轮径坠。吹散贝叶，钤遍宫玺。蟫避椒纸。更谁妙擅，经生旧京体。倦客最无藉，证取前游图画里。还似那时，夕阳孤影倚。罨万古云烟，低映湖水。劫风搥碎。振大海潮音，重现弹指。洒杨枝、暗尘徐洗。"}
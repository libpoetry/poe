{"id":"269500","title":"示松儿·男儿贵自立","dynasty":"清代","author":"郑用锡","text":"男儿贵自立，弧矢昔所悬。相期在千古，不让今人前。我年三十六，一第幸登天。蹉跎犹自悔，兀兀嗟穷年。穷通虽有命，尔志当益坚。譬如登华岱，奋迹陟其巅。且披邺侯架，更著祖生鞭。光阴如过隙，转瞬难久延。桑榆收已晚，时逾境亦迁。门闾吾望子，勿复废钻研！"}
{"id":"185807","title":"车·舟止奔牛堰","dynasty":"宋代","author":"陆文圭","text":"舟止奔牛堰，始识丹阳车。规御殊草草，力不任驰驱。淮安距宿迁，代之牛与以。轩盖乃差大，双轮夹不仅。軧衡輗罗畛，名物与古殊。梓人不知经，多以方言拘。轮载亦稍岂，日行百里馀。御者非王良，陈列不安车。蒲轮召申公，养老宜徐徐。干禄以为荣，愧我非纯儒。小儿间金垠，其制复焉如。与服汉最详，具载班范书。慎勿似韩鹿，间学当动渠。"}
{"id":"1214209","title":"呈虞伯生修撰","dynasty":"元","author":"周权","text":"青城仙人清且都，眸炯岩电胸冰壶。锦裳照耀青霞裾，水玉作佩联明珠。驭风来直承明庐，赞述大道光唐虞。朝阳孤凤鸣高梧，冀北骐骥空群驽。蹇余濩落山泽?，抱瓮汲涧浇畦蔬。远游非涉声利途，愿谒国士开榛芜。顾公磊落世所无，文章价重真璠玙。木天咫尺何时居，家声自是行秘书。"}
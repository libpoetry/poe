{"id":"746715","title":"同盛眉庵携诸童子走湖干看山","dynasty":"清","author":"张海珊","text":"微阳发春妍，生意脱寒缚。万物观其始，即此道妙托。童子携三五，泼泼熊可掬。临水坐不次，得意同一跃。积水何澹澹，众山方莫莫。遥天见斜照，明翠荡无著。一点白鸥来，偶与虚空泊。须臾天风起，鼓舞波涛作。落落写琴声，和我山水乐。冥坐与心融，邈然尘想廊。游尽意不尽，归途亦绰绰。"}
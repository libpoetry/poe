{"id":"696241","title":"庆曾石壁佥宪八十寿","dynasty":"明","author":"罗钦顺","text":"浴沂刚值暮春天，又辟华堂展寿筵。一道笙歌麟趾并，两阶冠屦豸袍先。心清自得延年术，官久曾无负郭田。乡里秖今须表正，愿公长作地行仙。未及稀年勇退藏，年跻大耋更康强。旌旄到处贤声在，杖屦便时野趣长。观物分明惟道眼，传家珍重是书香。平生最切高山仰，献寿深渐药里妨。"}
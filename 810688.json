{"id":"810688","title":"霜天晓角 同丁大声、史宪臣、徐徽之、蔡大敬、来成夫登望京门楼","dynasty":"清","author":"毛奇龄","text":"平沙十里。滚滚江潮水。横下秋鹰如削，短草岸，朔风起。栏杆人共倚。旧关何处是。记得西施，去路残阳外，碧烟里。柳烟如织。病起逢寒食。昨夜东风吹紧，花梢上，雨来急。晓开铜镜立。镜光涵晓色。惊见浓云堆下，梨花月，一轮白。"}
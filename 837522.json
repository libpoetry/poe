{"id":"837522","title":"暗香·至日逢雪，社作二首，用白石咏梅韵","dynasty":"清末民国初","author":"夏孙桐","text":"凤城寒色。正昨宵冻涩，西楼残笛。碾碎玉街，树树冰纹待堪摘。云物今朝倦数，知冷入、郊坛吟笔。笑尽日、熨遍炉熏，清梦滞茸席。香国。万花寂。问早萼怨红，半庭烟积。箭虬漫泣。瞥眼东风动遥忆。销尽羁怀几许，白战斗、尊中春碧。便九九、图遍也，绮寮伴得。"}
{"id":"199670","title":"凌云寺·问途出青郊","dynasty":"宋代","author":"晁公溯","text":"问途出青郊，践胜得绀园。始登十寻阁，敬礼两足尊。仰观碧玉螺，瑞光发面门。飞霞在指瑞，甘泉生耳根。屹为江山壮，高揭日月存。念此未云夸大，法身满乾坤。东望乌牛峰，突起如伏鼋。少休白云亭，远见苍烟村。晴波溢清辉，午树增重昏。方袍无平叔，佳处莫与论。"}
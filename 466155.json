{"id":"466155","title":"无题四章","dynasty":"当代","author":"卢青山","text":"衡门寂寂与谁邻，唯有秋花偶到庭。窗里幽箫窗外雨，不携君手不能听。进退徘徊两可伤，悲欢自检亦茫茫。未谋相见先相别，怅似流云过月光。已是萍飘梗泛身，犹将纠葛累伊人。情怀自顾犹堪忍，怎忍伊人啜泣音。自招风力捲残云，冷冷相看破碎魂。日课从今无别事，将禅将酒补斯心。"}
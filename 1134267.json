{"id":"1134267","title":"鄱阳汤仲材以其家息庵存斋东涧三大老鄂州黄龙寺僧惠璋入石诗装为一轴求士大夫赞颂紫阳山下方回之先人字元章嘉定甲戌与晦静先生同年为下偈言而不及此意可乎仲材能作祇夜回作伽佗可也 其四","dynasty":"宋末元初","author":"方回","text":"水绕芝山过紫阳，倒流不解上南昌。两家俱有传灯子，始信真源气脉长。"}
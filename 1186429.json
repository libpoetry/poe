{"id":"1186429","title":"玛瑙杯歌","dynasty":"唐","author":"钱起","text":"瑶溪碧岸生奇宝，剖质披心出文藻。良工雕饰明且鲜，得成珍器入芳筵。含华炳丽金尊侧，翠斝琼觞忽无色。繁弦急管催献酬，倏若飞空生羽翼。??兰英照豹斑，满堂词客尽朱颜。花光来去传香袖，霞影高低傍玉山。王孙彩笔题新咏，碎锦连珠复辉映。世情贵耳不贵奇，谩说海底珊瑚枝。宁及琢磨当妙用，燕歌楚舞长相随。"}
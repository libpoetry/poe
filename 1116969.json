{"id":"1116969","title":"江州五咏 其二 浪井","dynasty":"宋","author":"苏辙","text":"江波浮阵云，岸壁立青铁。胡为井中泉，涌浪时惊发。水性本无定，得止自澄澈。谁为女娲手，补此天地裂。读书庐山中，作郡庐山下。平湖浸山脚，云峰对虚榭。红蕖纷欲落，白鸟时来下。犹思隐居胜，乱石惊湍泻。湓江莫雨晴，孤舟暝将发。夜闻胡琴语，展转不成别。草堂寄东林，雅意存北阙。潸然涕泗下，安用无生说。"}
{"id":"466125","title":"十二月二十七淩晨《女儿曲》二稿成随题其末","dynasty":"当代","author":"卢青山","text":"亦誇两足诩无毛，细究天人意也消。链上獒驰悲局蹐，梦中鹏击笑逍遥。精神絮影飘无定，生活松根立自牢。侧帽休听女儿曲，一杯冷淡酹坟蒿。穷年兀兀付针刀，密脚昏灯怯眼劳。新服材成才已尽，补丁心费色难肖。有生计画人无尾，千古声名马一毛。从此挂冠管城去，虚舟容与海微涛。"}
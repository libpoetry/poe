{"id":"466704","title":"五月京城诗会诸师友佳作叠出予则诗思全无唯艳羡而已今日偷閒试赋三章以记","dynasty":"当代","author":"吴金水","text":"大雅沉沦久，何方觅正声。清怀天浩邈，前路雨纵横。廊庙诚无具，江湖自有盟。京华高会处，晓色上危旌。徒拥河山阔，高城竟自摧。洋风侵阆苑，野马暗兰台。宝鼎归何日，昆池只见灰。百年多少事，回首不胜哀。凤阙今无夜，群星灿碧穹。缘何云欲立，高唱起天风。笔下千秋气，樽前百丈虹。休言春已尽，此兴夺春工。"}
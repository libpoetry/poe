{"id":"845086","title":"将进酒二首","dynasty":"清末民国初","author":"曹家达","text":"浮云从长风，东西南北各自驰。人心类朝阳，倏忽阴晦安可知。金樽美酒且为乐，焉能郁郁伤鬓丝。川中校书才望多，昔时红粉今则那。星河耿耿涤残暑，碧月向人如欲语。夜光代烛撤莲炬，美人如花歌白纻。玉箫四上竞激楚，明日明年在何处，劝君更尽中山醑。"}
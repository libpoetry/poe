{"id":"375437","title":"念奴娇·官街斜日","dynasty":"清代","author":"蒋士铨","text":"官街斜日，向城南、访汝枣花堂里。紫凤天吴，团绣袄、亲见小茶帘底。问我谁何，杨花孔雀，戏答前言耳。柴关书掩，文箫四壁如此。那须写韵吴娘，针神采线，剩馥黏图史。泼闷漫劳，沽酒伴、烂嚼残绒而已。眉妩风流，一般疏懒，贫病何年始。人生失意，琅琊当为情死。"}
{"id":"839861","title":"消寒九集陶社诗人合庆八百岁公宴纪事十四首 其十二","dynasty":"清末民国初","author":"祝廷华","text":"河间两章君，社友既为寿。翌日复称觞，答礼未肯后。余怀若有思，忽觉双眉皱。检取昨开单，年岁细支配。数目整八百，遐龄讶天授。佳话出林泉，奇事惊宇宙。吾侪十四人，岂真得天厚。兹事供品题，奚止诗千首。"}
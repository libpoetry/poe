{"id":"433586","title":"荷叶杯 感旧，次韦端巳韵","dynasty":"近现代","author":"温树校","text":"粉黛知音难得。南国。灯下暗相期。百般娇态上双眉。隐约可思维。回首钿蝉钗凤。如梦。颦笑总成空。灵犀何处更相通。风雨闭帘栊。记得乔松阴下。初夜。浓话并肩时。只今空有泪双垂。谈笑两无期。同是碧天圆月。离别。鸾镜染轻尘。不知谁是薄情人。絮果与兰因。"}
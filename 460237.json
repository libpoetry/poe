{"id":"460237","title":"贺新郎　中秋午饮醉作","dynasty":"当代","author":"卢青山","text":"我亦酒中霸。算频年、和杯和泪，半真半假。傲岸枫山和冷菊，看得秋风剑剐。留一我、何为也者？道上欺尘翻白日，只单衫瘦骨呼无价。饮不尽，卒挥泻。万感茫茫交集也。说中秋、团圆两字，百年歌骂。未到泠泠嗟古月，破壁苔门闭下。作一句、孤声长咤。已是家身无可忆，忆家身其次朋侪罢。算亦是，赌潇洒。"}
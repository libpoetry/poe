{"id":"758083","title":"木兰花慢 秋兴","dynasty":"清","author":"周贻繁","text":"叹春回暑往，惯留得、此中愁。看远岫微云，清溪落日，人在高楼。挥毫。待吟短句，听喃喃燕语不禁秋。无计除烦遣闷，碧沉聊试茶瓯。蕉心。层叠含忧。魂不返、泪空流。恨罡风、无信玉钗声折，素发盈头。人生。几曾梦醒，问沧波何处是瀛洲。虽信风霜易老，哪能杯渡如舟。"}
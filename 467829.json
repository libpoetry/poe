{"id":"467829","title":"虞美人 雨中初别","dynasty":"当代","author":"黄绮","text":"聪明惯趁佳时候。此去愁来骤。临溪匀泪悄无声。只见一枝垂柳定蜻蜓。几多料理今堪贺。车走雷声过。不禁秋雨湿云鬟。索是为伊伫立欲分寒。苍天定我多情分。自是情难吝。算来消息竟何如。怕惹一番羞涩背开书。眼前往事如惊觉。欢乐凭年少。离人总被夜灯欺。欲画花间形影慰相思。"}
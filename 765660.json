{"id":"765660","title":"解连环 题斜倚熏笼卷子","dynasty":"清","author":"黄钧宰","text":"铜壶静数，正霜浓鸳瓦，花停羯鼓。倦星眸，轻拨沈香，愿娜双烟，化成一缕，脉脉春融。晕玉体，红侵眉妩。待蒙又怕，梦里这情，露与鹦鹉。平阳有人歌舞，觉鬟低袖亸，纤手慵举。天付与，绝世花颜。便倚玉无人，冰心自许，甚事低徊。尽一晌，温香领取，莫思量，隔楼弦管，遥天笑语。"}
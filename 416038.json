{"id":"416038","title":"杨挺生移家松筠庵诗以柬之","dynasty":"近现代","author":"王再咸","text":"一寓辄租数百椽，一食辄费十万钱。一饮辄倾三百斗，一挥辄书九万笺。宾客团团多于屋，请人大啖花猪肉。曾是船山旧草庐，自诩乡人殊不恶。丈夫意气须如虹，赁庑安得来梁鸿。丘壑动欲专万古，争墩敢笑王荆公。君不见，靖恭里，夕阳亭，椒山自有蚺蛇胆，袁江安用孔雀文。似此屋主人，百代同清芬，张南周北安足云。"}
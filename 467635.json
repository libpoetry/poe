{"id":"467635","title":"浪淘沙","dynasty":"当代","author":"莫德光","text":"昨夜细思量。别后江乡。春波争与柳丝长。苦忆宵深频剪烛，一夜西窗。惆怅引离觞。踠地垂杨。数声风笛断人肠。从此天涯明月夜，各自凄凉。细雨湿芳丛。天地迷濛。一周一聚散匆匆。行到花间还小立，且待东风。心事似重重。愁上眉峰。须防憔悴损青葱。戏向腮边抹笑靥，还你冲融。"}
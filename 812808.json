{"id":"812808","title":"雁峰山上酒送子去江东彭禹峰先生朱陵送别家君子诗也直上五丈以其韵见赠奉答","dynasty":"清","author":"吴铭道","text":"往事真如梦，心伤大小东。青烟埋战马，冷土蚀遗弓。复壁犹藏赵，冰天莫荐洪。年年明月里，乌子咽吴宫。骂坐非因酒，无须怨魏其。何来甫也贱，独就挺之儿。别忆朱陵后，人今白发垂。通家重先世，泣涕雁峰诗。"}
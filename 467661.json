{"id":"467661","title":"无题二首","dynasty":"当代","author":"崔荣江","text":"蹒跚董道斗星稀，桑海轮番啜恨归。轩翥心狂强逐日，支机骨老忝撑衣。时风不古蛇吞象，世事糊涂是也非。便借秋刀频砥砺，廉颇余力破城围。生涯醒梦两纠缠，廿四番风吹不眠。秋重花殇三径雨，更深心泛五湖船。烛红新滴凝如泪，往事陈灰散若烟。忽起埘鸡悲似我，将声啼到晓窗前。"}
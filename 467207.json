{"id":"467207","title":"山居杂咏六首","dynasty":"当代","author":"陈振家","text":"沐浴饮烹皆矿泉，珍肴野味不花钱。逛山逛水开门至，观竹观花就舍前。且牧黄牛青蔚处，还依白石黑甜眠。俗夫未识个中乐，却为逢人说可怜。天生林壑诚佳景，万物欣欣各自蕃。抱石老榕伸百足，凌云秀竹舞千幡。细流澄澈鱼虾动，软草纤绵鹿兔奔。潦倒南来翻不赖，诚知天意属骚魂。荷锄携桶向偏荒，弄素搜荤治瘪肠。掏罢沟坑收水族，遍寻岭麓觅桃娘。窥人山笋供添菜，凑手草蛇堪作汤。有食有诗文且野，苏公当日岂曾尝。野果山肴次第尝，周遭风物别寻常。欣逢猎户围逃兽，笑看苗家拧嫁娘。噤口讶观吞蚱蜢，缩身未敢试槟榔。多经异地增闻见，未枉蛮荒走一场。乱棘修芒绕谷边，洼坑遍地荟芊芊。脚行浮草如船动，蚁筑危巢似堡连。蜥蜴避人慌窜穴，蛮蜂绕耳乱弹弦。世间万物各相适，尽得生机合自然。放闲便到谷中行，随蝶看花意兴生。怕痒含羞偏有刺，粘衣牛膝漫多情。方奇笼草噬虫术，复怪山蕉爆果声。造化神工雕万物，森罗万象各经营。"}
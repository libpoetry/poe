{"id":"466180","title":"西湖书景四首","dynasty":"当代","author":"卢青山","text":"荷花色色照天红，塔影山形掩映中。杨柳不贪光景异，自伸长袖捉斜风。淡日微光偶透云，半湖微暖半湖阴。谁家艇子拖馀浪，画出阴阳两界痕。拍岸涛波作队排，乌云回合不能开。青山久被烟岚了，静立湖边待雨来。时时风过润堪尝，浪起人空势已张。平湖对岸山之背，似有乌云曳雨翔。"}
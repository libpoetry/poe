{"id":"466366","title":"贺新郎　和嘘堂兄南京大屠杀二首","dynasty":"当代","author":"卢青山","text":"一水盈盈隔。有伊人、登高慕望，立乎日出。脉脉此情安可忍，跨海舶船如织。乍相见、心如炭炽。助汝文明和律令，更假名汉字二而一。长执手，感而泣。依然一水盈盈隔。尚依然、登高长望，立乎日出。依然此情不可忍，跨海船来如织。来屠我、人民与国。屠此文明坍天尽，剩狰狞巨笑荡天末。剩不下，当年泣。笑抚长刀吷。笑一挥、头三十万，不堪一割。笑数囊中原子弹，掷向长崎一粒。再笑展、地图闲阅。科索沃好世贸好？阿富汗似亦值一瞥。刀入鞘，笑未歇。史书信手翻一页。陡书中、浩然泻出，奔天狂血。大地苍苍淹不见，今古茫茫不别。听血里、幽箫呜咽：似诉和平与博爱，诉此言未尽倏已绝。倏已被、血淹灭。"}
{"id":"466903","title":"新编系列剧《天龙八部》 第十九卷八首","dynasty":"当代","author":"杨启宇","text":"花铺锦绣酒喷泉，妆点冰城不夜天。谁恤打工农妇语：田家丰岁有饥寒。昭昭明镜自高悬，峻法严刑识吏贤。无端死妇生魂返，民命真怜似草菅。白昼杀人闹市中，公安局长是元凶。新翻港版无间道，情节迷离杂异同。鼠窃猫馋结伴行，相投臭味自相亲。怜他黠鼠饶花样，按月给猫发奖金。网络风流噪井蛙，争炫富贵斗奢华。乌衣巷陌重回首，乔木都无况故家。十载夫妻信有恩，一朝反目各无情。怀胎分娩亲曾见，却说螟蛉是寄生。天花能证菩提心，集腋成裘为济贫。金碧楼船浮海去，慈航普渡又何人。一念之差铸错成，使君声誉本廉能。难堪最是登贪榜，末座叼陪算好人。"}
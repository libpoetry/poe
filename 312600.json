{"id":"312600","title":"迈陂塘·漾湘天","dynasty":"现代","author":"刘鹏年","text":"漾湘天、一篙新碧，春寒二月犹重。东风遥带丝丝雨，吹入小楼帘缝。幽鸟弄。渐唤醒花魂，啼破杨枝梦。登临目纵。看拂岸风帆，隔江烟嶂，无语互迎送。凭栏久，勾起閒情万种。良时清赏谁共。天涯芳草无消息，况是风尘澒洞。怀屈宋。写岳色江声，腕底龙蛇动。浮名安用。算适意为佳，榆枋莺舞，翻笑入筱凤。"}
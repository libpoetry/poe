{"id":"440708","title":"次韵虎公见寄之作","dynasty":"当代","author":"李达","text":"鸟剪其羽翎，譬囚钳衣赭。昔老鹤万里，今尘埃野马。心未脱桁杨，求耕宽閒野。犹人欲出门，而扃其庐舍。倦壳食蛤蜊，汗漫游非假。皆由心放旷，寒江秋清泻。而我多所惑，所悲难取舍。所餐求玉馔，所居求云厦。所求苟不得，有甚吞炭哑。种种未勘破，岂异拘墟者？"}
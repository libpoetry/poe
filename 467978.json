{"id":"467978","title":"浣溪沙  添雪斋来津六首","dynasty":"当代","author":"程滨","text":"恰是长空夜影青。一帘神雨护娉婷。老夫隔雨认精灵。收拾情怀成一梦，氤氲变相破三更。床前古佛尚燃灯。结得今生半日缘。大千世界岂三千。鹪鹩依旧一枝眠。不觉书亲张黑女，可能身是李青莲。几丝春雨润枯禅。滑稽如观太史书。丝丝琴上转空无。只堪相赠美人图。序我倚声真姊姊，笑她暗夜乱呜呜。如闻海角一声吁。二月海棠初放芽。云间依约识飞槎。海风生处是吾家。率尔新词曾记梦，依然故我不知茶。伊人去后海棠花。长在清风明月潭。小鱼唇角有龙髯。想来笑我太廉纤。文字之交如白水，布衣相对只蓝衫。何时南下试春帆。锁住眉峰万象残。误人将信只儒冠。海云深处有风抟。苦雨天醅能醉骨，孤桐地僻不栖鸾。一生长是怯春寒。"}
{"id":"465976","title":"癸未杂感二十首","dynasty":"当代","author":"添雪斋","text":"不复精神听此句，不唯放眼看浓雾。沧浪说到古今时，瀚海乃从风雨暮。袖手荒凉白日里，我观天地因愁起。悲侬花树例成空，知是千年如梦矣。人间之锁天之欲，解释自由如戏曲。夜雨淋漓行复行，纷扬笔底海潮绿。名花风起散诸天，因果生生五百年。未有星光翻鬼界，如何快意到依然。十年毁我少年心，无记惊天于夜森。苟死苟生如利刃，斫磨诗骨到沈喑。我之无泪不知时，人后人前假面痴。曷故闻君撕裂语，剜心一夜失声悲。剥我伤痕示意人，人之惘惘冷然嗔。有风竟起魂低语：污血残阳红与真。今有怒潮随大黑，倾城迷雾幻南北。一灯辛苦示人前，风外虚空犹默默。大道梦梦定未谙，聊聊雅士爱清谈。人间越是临中夜，月下长空越湛蓝。莫测天心不必知，无端又看死生时。我来寄意秋风里，我去馀香结作诗。怎说一生多梦孽，残馀大地深寒切。痴怀寥落到梨花，纷起恸然如乱雪。无忌人间不太平，长听雷火滚天声。梦中多少沦亡事，鬼气人心一例狞。晨中雾起暗灰天，魑魅争随霏雨前。强有霓虹灯茜色，绝无一点可燎燃。不辨星源在哪方，天河窥久转空茫。连绵异代人间道，一例虚寒与汝亡。忽因旧曲忆风斜，吹绝幽寒多一些。何夜识渠清隽梦，苍苔落起白梨花。某年萧寺野花深，某日花飞落满襟。晚汲斜阳残血色，谁人一笑幻其心。生之记忆梦之光，传说声音渐渺茫。百万年前星火色，游离今夜我身旁。梦兮梦兮深复深，泬寥换取梦声音。龙蛇不发风云合，大地苍然写我心。此间依旧曲弦新，告我王声真不真。幻海烟沈自由鸟，寒原月下滚青磷。晨色灵光结于露，冷烟痕迹渺然驻。青青一院泪零丁，我识天真多谬误。"}
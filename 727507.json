{"id":"727507","title":"赋得敦俗劝农桑学院取博学鸿词试帖","dynasty":"清","author":"吴敬梓","text":"淑景尧封丽，仁恩禹甸长。辛勤看士女，劝祼重农桑。绿野春如绣，青郊草正芳。畻边挥黛耜，陌上执懿筐。兰泽高低遍，蘋花远近香。和风来密树，甘雨溢方塘。戴胜飞何急，仓庚语转忙。定将收茧税，纻待莠苞稂。喜见趋耕织，欣瞻裕盖藏。豳诗堪入咏，朋酒祝无疆。"}
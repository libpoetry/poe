{"id":"813607","title":"就藏上人乞花木栽草堂前戏效少陵体","dynasty":"清","author":"李锴","text":"茅斋敞开丘壑拱，石径曲绕芳菲稀。熟知野兴几人得，忍使春风转眼归。鹅儿艳艳轻黄吐，凤子茸茸浅碧开。不信石屏南麓畔，杂花小卉独栽培。闻道红香属对桃，攲斜留影照溪毛。肯怜仅落萧条剧，敢惮春锄树艺劳。海棠更倚断坪西，带雨凌风一向低。莫止留连众香国，也应点染浣花溪。"}
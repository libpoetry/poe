{"id":"269374","title":"大江东去·叶遐庵丈七十寿，次苏东坡韵，庚寅在京","dynasty":"现代","author":"吴湖帆","text":"水流云在，看历劫、多幻鱼龙游物。磈礧胸中浇不尽，曾立吴山题壁。骥伏江城，鸳栖香岛，蝶梦罗浮雪。长安车骑，旧踪犹认灵杰。遥指南极星移，倚楼回北望，荧光交发。老壮襟怀齐墨论，慷慨匈奴谁灭。和鼎调羹，新量易米，富贵轻豪发。花秾人寿，十分圆照明月。"}
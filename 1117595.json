{"id":"1117595","title":"诫子弟词","dynasty":"宋","author":"陆九韶","text":"听听听听听听听，劳我以生天理定。若还惰懒必饥寒，莫到饥寒方怨命。虚空自有神明听。听听听听听听听，衣食生身天付定。酒肉贪多折人寿，经营太甚违天命。定定定定定定定。听听听听听听听，好将孝弟酬身命。更将勤俭答天心，莫把妄思损真性。定定定定定定定，早猛省。凡闻声，须有省。照自心，察前境。若方驰骛速回光，悟得昨非由一顷。昔人五观一时领。"}
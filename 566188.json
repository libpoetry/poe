{"id":"566188","title":"宴王绳武玉峰草堂一首","dynasty":"明","author":"黄省曾","text":"爱尔金门彦，为家倚玉峰。旷区真特涌，百里此维宗。在昔传名岫，于今擅美封。气灵园羽异，山秀苑华秾。作沼通崖液，开堂写嶂容。旭春卿霭积，霞晚紫辉重。梵塔标池影，仙楼表宅踪。台疑登凤鸟，城似入芙蓉。卧榻成游具，閒居足眺供。平生泉石兴，于以策云筇。"}
{"id":"130857","title":"沁园春·吾菊坡兄","dynasty":"宋代","author":"陈著","text":"吾菊坡兄，细观花□，元来一般。是鄮山佳气，胚腪长茂，鄞江润脉，滋养清妍。移傍云霄，浓沾雨露，曾亚百花头上班。谁知道，待芬香透了，收敛东边。笑他红紫纷然。算眼底何曾长久看。这秋芳自韵，不争春艳，霜根难老，偏耐风寒。占得清名，尊为寿客，晚节谁能如此全。千千岁，把黄金正色，照映人间。"}
{"id":"466868","title":"姑苏绝句五首","dynasty":"当代","author":"李映斌","text":"名园重过意绵绵，春到蔷薇瘦可怜。十二年来如幻海，愧将霜鬓负莺边。东园邀客共残春，一角亭阴隔煖尘。坐到人声归寂寂，竹寒波碧始为邻。藤萝覆瓦碧氤氲，四壁刀工摹右军。千载唯留风故旧，些些绕指拂碑文。浓荫重檐只碍天，閒将吟绪绿成烟。深庭窄巷春归晚，微雨落花人并肩。送春扶醉过松庵，雨后朱黄尚可探。偕坐幽丛浑似梦，花光云影落幽潭。"}
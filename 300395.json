{"id":"300395","title":"话旧行·秋涛捲大江","dynasty":"现代","author":"单人耘","text":"秋涛捲大江，轫发车站后。夜黑山浓腻，雨细风辐辏。画意未须萌，诗锋忽暗斗。暂忘案牍劳，却话童年旧。江村春方滋，汀柳拂清昼。矫健随师履，咿唔亲句读。稚拙情多违，虔敬胸无垢。夜半风啸竹，草堂雨垂柚。味得诗书腴，学共金石镂。孰知堕尘纲，迢递逐声臭。嗟当而立年，运厄类舟覆。浦镇春芜绿，抱儿惭喙咮。煤城电厂明，执铎为学究。情爱在何许，帝阍高难叩。偶访矿工家，野篱老红皱。其人多朴讷，终岁凿坤轴。煤屑沾衣归，就食不遑漱。妻孥喜远客，盘案堆饤饾。别时月坠野，平林灯似绣。笔触寓烟煤，粗豪在肘袖。投诗&ldquo;快哉亭，&rdquo;此意稍泄漏。始知方寸外，乃有大宇宙。既隔三十年，记忆时一透。往揖彭城雨，或可贾汪逗。念彼温粹颜，返我花甲幼。矿工与画师，皆有真诠授。真诠不可泯，愿向朋侪售。诗成三步内，逸思每驰骤。师德传江浦，要言铭座右。千帆黑压云，片日红熏岫。一悟得虚灵，魔道两无咎。痴咏有至东，不啻银瓮富。敢信郑子言，读我诗者寿。"}
{"id":"556237","title":"题夏中书画竹","dynasty":"明","author":"唐顺之","text":"古来画竹多少人，叶叶枝枝辏成幅。独有中书似老文，解道胸中有成竹。辛苦欲得此君意，屡岁清斋断□肉。偶然兴到始一洒，万壑寒声忽满屋。秋杀春生□一时，几株抽叶几株秃。披纷蛇蠖争屈伸，数寸巳□千寻足。中书醉墨满人间，此幅风神更不俗。劝君□雨好收拾，葛陂恐与蛟龙逐。"}
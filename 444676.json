{"id":"444676","title":"高阳台·早发海棠","dynasty":"当代","author":"谷海鹰","text":"巧试青裙，娇匀粉黛，经冬宿醉还留。长忆枫边，流霜酿尽清愁。离怀饮罢残妆卸，倩冻云、寒梦牵勾。雪怜香、片刻欢娱，难付绸缪。邻家姊妹咸贪睡，任杨丝织翠，庭燕争讴。恋恋东风，重来寻遍枝头。前盟未肯轻相负，叩芳心、倍许情柔。暗相偎、笑靥频遮，无语含羞。"}
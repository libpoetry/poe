{"id":"611236","title":"余濒行金陵诸词客分赋都下名胜兼傅之丹青壮我行色舟中无事披册展读忽然技痒赋寄酬之共得二十八景诗如其数 其十一 献花","dynasty":"明","author":"邓云霄","text":"石磴疏松夹道斜，白云长护懒融家。不闻高足能传钵，谁见幽禽再献花。浮世几回悲劫火，闲僧还解说恒沙。何时共理登山屐，同坐空岩转法华。"}
{"id":"467560","title":"少年游","dynasty":"当代","author":"赵文漪","text":"梅枝吐蕊，柔情胜赏，芳意自缤纷。蛮腰杨柳，樱桃樊口，花下晚妆新。春葱低撚，琵琶掩面，一曲谱阳春。曲中幽恨二三分。娇怨诉谁人。越江水碧，越罗浪绉，轻䑲采芙蓉。烟痕似洗，山痕迷黛，湖上泛花风。深情浅意，新愁旧恨，付与酒杯中。彩鸾云雾想娇容。妒尽夕阳红。胭脂红谢海棠枝。春色去如飞。眉山叠翠，纤腰无力，娇怯下珠帷。何人解道伤心语，消恨借金卮。紫燕低飞，樱桃花落，凝睇倚阑时。柳绵无力惹轻尘。又是落花辰。酒醒梦散，流莺枝上，往事付浮云。玉笙吹彻西楼月，肠断可怜春。香残罗袖，红笺芳字，泪和酒痕新。"}
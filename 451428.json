{"id":"451428","title":"双红豆 壬申十月初八日燮良生日","dynasty":"当代","author":"刘季高","text":"一夜霜风，满地黄叶，杪秋已变初冬。流年似水，往事如烟，白驹何太匆匆。欢乐顽童，经寒窗廿载，万卷撑胸。怀抱枉纵横。一回头、华发成翁。记初见云英，丰姿淡雅，有若旧识重逢。家风寒素久，喜庭前、兰玉葱葱。浪駴涛崩，只当作、暮鼓晨钟。云霞曙、乾坤无恙，生气蓬勃寰中。"}
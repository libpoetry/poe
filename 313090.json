{"id":"313090","title":"贺新郎·代拟贺江某续娶","dynasty":"现代","author":"潘榕","text":"重谱凤鸾阕。喜两番、牡丹滴露，海棠睡月。香雾粉云浓胜酒，得意又逢今夕。轻手把、红巾高揭。魄夺魂销情不禁，这心窝、先到衾窝热。肩并坐，互偷睫。良宵要算春时节。正被池、初翻锦浪，暖融艳雪。分付鸳鸯交颈卧，莫负千金一刻。珊枕畔、偎腮低说。商画眉痕深与浅，是君家、惯有生花笔。缘美满，百年结。"}
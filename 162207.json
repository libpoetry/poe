{"id":"162207","title":"小春词·玉霜斜舞桐枝湿","dynasty":"宋代","author":"顾禧","text":"玉霜斜舞桐枝湿，析木荧荧石鲸泣。芙蓉子夜卸穠妆，药雨纷糅琼饮急。琼楼玉宇微寒生，氤氲暖气出元英。白鹿观中香粉散，灵女祠前箫鼓鸣。木奴千树绽浓绿，太液粼粼黑鸟浴。真腊灯光射紫薇，汉宫齐唱凤来曲。彩虹不逐天驷流，公子初成狐腋裘。尚衣日日颁红锦，挟纩犹深边士愁。五凤习习起兰泽，龙篆新盘大府历。黍臛松醪次第陈，野老欣然爱冬日。暖炉高会乐未央，鸿雁南飞百草黄。东君欲逗春消息，独遣桃花斗橘阳。"}
{"id":"264659","title":"木兰花慢·万感凭虚谁问","dynasty":"现代","author":"王易","text":"万感凭虚谁问，悄惊风候急。记紫陌淡柳浓花，轻阴转、尽送油壁。消魂长亭旧绿，飘零处、过客应共惜。向夜深败叶低窗，竛竮影、待月当户立。更念贯槎路寂，寻仙事杳，空江雾翳难觅。象笔传情，梦犹在、景非昔。年年背阶蛩语，且伴我、竟三十。愁尘漫拂，秋来尚自笑，头未白。"}
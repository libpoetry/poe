{"id":"163389","title":"重阳后一日亲友会饮於沧洲以初九未成旬重阳","dynasty":"宋代","author":"程公许","text":"风露澹秋容，汀洲肃秋气。吾庐倚高寒，游目周品彙。既空买山资，恨欠除堂费。醪觞漾篱菊，浅酌殊有味。密饵杂园蔬，何妨食之即。兴酣一凭眺，情感忽累忾。裔夷恃天骄，边关犹鼎沸。杀气缠惨澹，将材乏沈毅。吁嗟楚芡荒，遑恤顷筐暨。腐儒拙料事，积忧漫如蝟。伊是昔哲人，用智奔流未。驷隙讵容追，蚁溃可不畏。索裘已较晚，寒机密经续。"}
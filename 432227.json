{"id":"432227","title":"奉慰民任老先生悼亡四首","dynasty":"近现代","author":"李西庚","text":"悼亡白首最伤神，谁与凄凉话苦辛。遗挂空留肠欲断，鹿车共挽已无人。鸿案相亲五十年，持家共仰谢庭贤。如何跨鹤争先去，忍使诗翁涕泪悬。卧病经年赴夜台，回春无术事堪哀。情深莫为蚕丝缚，泪尽徒伤蜡炬灰。且倚南窗引满杯，承欢爱女已归来。珍重努力加餐饭，更看飞鸿万里回。"}
{"id":"814571","title":"悲愤之作","dynasty":"清","author":"范当世","text":"十五逢延卿，十六知名字，十九通书识乡里。少小无猜长无忌，乐群怨别真欢喜。疾痛呼吾亲，哀悲念吾子。季直堂堂貌城府，而我相视皆婴儿。婴儿不相遇，啼笑谁能知？要尔于途告尔慎，人生得罪非所期。明月照窗户，夫妇连床语。焉知吾与汝，所向亦已古。吾欲食贫汝作苦，出门一步知何处。"}
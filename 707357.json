{"id":"707357","title":"二郎神 咏镜","dynasty":"明末清初","author":"王夫之","text":"碧潭清浅，又早被、蘋风吹动。惊鬓影参差，归来欲倦，试向菱铜閒弄。何处相逢似曾相，识一面、閒愁偷送。多情甚白祫，朱颜直至，而今相共。还恐。尘生碧海，元云暗涌。也似我年来，桃花春水，咫尺烟迷秦洞。总不分明，犹应记得，笑语当时恩重。谁忍见、半规流落人间，别邀新宠。"}
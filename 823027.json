{"id":"823027","title":"高山流水 寄彊村侍郎","dynasty":"清末近现代初","author":"赵熙","text":"冻春十雨九兼风。酿晴乡、千树青葱。归雁渺南天，皋桥赁宅梁鸿。横塘路、酒绿灯红。秋风起，携去铜仙汉月，泪落房栊。浸冬青十二，叶叶露华浓。花中。群莺乱飞了，生活计、半化秦宫。芳草古荣州，野鹿自养香茸。海山心、写断琴工。六年梦，空绕香湾小屧，老去情钟。唱金荃苦怨，当日美人慵。"}
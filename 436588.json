{"id":"436588","title":"题张子正运使所藏杨德懋山居老闲图仍次元韵四首","dynasty":"金末元初","author":"王寂","text":"山崦人家落照閒，笑携儿辈语柴关。应怜乌帽红尘客，有底功名不肯闲。竹屋松窗水石閒，野人门户不曾关。官租了却迎神罢，社酒鸡豚日日闲。世路风波俯仰閒，趑趄行恐堕机关。岂知野鹿便丰草，金络从渠十二闲。张侯诗敏落黄閒，杨丈规摹逼老关。二妙通灵恐仙去，夜窗风雨要防闲。"}
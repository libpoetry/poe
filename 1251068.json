{"id":"1251068","title":"读五贤传偶成五首 其五 咏潘岳","dynasty":"元末明初","author":"陈谟","text":"阁道东，有大牛。王济鞅，裴楷鞧，和峤刺促不得休。宁知投分寄石友，白首同归俱被收。牧羊酤酪俟伏腊，灌园舂税何所求。夫人轻轩儿戏綵，天下乐，复有否。九卿司马安，通人和长舆。巧宦信有之，用拙宁非诬。我思陶徵君，养素傲樊圃。黄菊绕柴桑，清风满窗户。"}
{"id":"467191","title":"彊支腰疾加班转剧难寐听雨待旦爰成四绝句","dynasty":"当代","author":"陈忠平","text":"翻雨翻烟羡柳娇，随人心意短长条。书生不擅逢迎事，偶一垂肩便折腰。直既不能弯不能，键敲单手尚兢兢。会当布谷勤农日，肯许文山压案崩。困极欲眠眠未曾，侧身僵卧类枯僧。隔帘听得零零雨，滴向心尖似有棱。断续晨钟烟外敲，檐牙数遍又通宵。扶床慢起窗前问，可藉东风倚沈腰。"}
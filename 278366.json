{"id":"278366","title":"定风波·辛丑二月廿三日感事","dynasty":"现代","author":"沈轶刘","text":"往迹鸿泥，去后苦留影。燕语寂、昨夕清明，细雨酿愁，尽铸半生凄哽。好春阳、付与啼鸪，南风未竞。正九野，寒食无烟，消得江天几番暝。何幸。锢疾重牵，积晦三年，冱阴犹凝。听蚩蚩李郭，沿街唱打，是非谁管，过时光景。恁姗姗、放阙书迟，河清醉等。笑故园常熟归久，尚觉工诗病。"}
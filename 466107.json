{"id":"466107","title":"工厂戏咏六首 塔","dynasty":"当代","author":"卢青山","text":"排天谁种千林笋，铁甲钢盔熠熠明。任晒老皮当日月，独留空腹转乾坤。原油罐是支援队，重沸器为实战军。听下车间飞电报：降兵已在集中营。人孔说钻人各恐，开螺短褐强弓身。休仇小子刀锋恶，为剜先生肺腑尘。两眼昏花何独我，万家衣食尚祈君。临封一语须长记，自洁方能更洁人。此翁大腹何便尔，弥勒居天第几重？巧者人前常示拙，平时海底最藏龙。不辞弹压轻浮气，为见回流实在功。羽也长刀嵩岳立，看君走不走华容。喘喘阿香应愧煞，雷车早任电为龙。将军小钮居帷幄，阵势长蛇突北东。几个堪称天下士？一轮捲上日边峰。安将置汝人人腹，使振颓心起聩聋。平时岳立威如舵，倘转环轮快若风。凭样入门千士窘，当关铸铁一夫雄。尝闻福祸皆由渐，岂以些微便放松。只有无私包拯面，后门烟酒尔何庸。此味消魂孰不知，早上黄昏得空时。撕布环螺拉左右，探头如蝶绕高低。黄油白漆新君笑，黑面青眸滞我归。无有可人如汝者，江淹才笔似煤灰。"}
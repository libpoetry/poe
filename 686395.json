{"id":"686395","title":"金陵寄内","dynasty":"明","author":"叶春及","text":"畏途牢落己忘机，旧学荒凉叹昨非。览胜欲寻白鹿洞，题缄寄与乐羊妻。田耕沥脚天常旱，粟尽瓶中我未疲。正赖宿瘤将历齿，莫教岁暮泣牛衣。金陵怅望才烹鲤，玉帐遥闻已梦蛇。翟令无钱犹养女，刘公有约好为家。乾坤委蜕人何与，缓急由天我未嗟。不学向平毕婚嫁，浪游聊御白羊车。"}
{"id":"467712","title":"菩萨蛮八首 蒹葭","dynasty":"当代","author":"崔荣江","text":"蒹葭已老秋江雨，西风白发吹千缕。底事又相侵，寂寥揪我心。孑然南浦渡，唯共空舟语。人去剩无眠，青衫伫薄寒。怜花镇夜无眠意，平明急看花开地。花泪落如珠，怜之侬久吁。纤心多眷顾，为拭花腮露。侬亦泪沾巾，何无拭泪人。卷帘乍见飞红雨，伤心最是春归去。相对过篱风，幽幽长叹中。回头山一脉，黛色接天碧。何处了怜怜？迢遥问杜鹃。羌城胡地沙无歇，狂飙欲噬山头月。春胆也惊风，教花不敢红。我行穿野陌，衣著黄沙色。身经卅年风，生涯类转蓬。梧桐有荫堪遮日，炎炎不透枝头碧。枰趣等杯凉，嘬唇品茗香。扇摇风缕缕，与我凉些许。又看夕阳边，悠悠一远山。轻霜一径无人扫，枝头寒怯秋时鸟。荷瘦半池塘，篱前瘦菊黄。卷帘人寂寞，嗔道西风恶。知我易伤悲，偏朝两鬓吹。佪风漫舞冬时雪，翩翩还似花间蝶。几片我轻拈，往伊鬓上簪。一霎成清露，被骂两三句：是否若君心，化来无处寻？空庭阒寂蛩声促，新钩初嵌弯弯玉。人坐夜阑珊，拥琴两不眠。琴心明若烛，婉软犹堪触。几拍入东风，春流一曲中。"}
{"id":"292181","title":"台城路·感秋词","dynasty":"现代","author":"张慎仪","text":"待凉小立秋千外，争如旧年秋态。怕说秋来，还说秋去，可是秋心无赖。赏秋至在。费忙里秋吟，枉婴秋痗。好迭秋笺，和他秋露写余嘅。问秋今尚余几。又重番秋雨，把秋揉碎。花诧秋魔，月嗟秋蚀，酝酿秋情如醉。秋虫苦吠。似对我悲秋，凄然秋籁。秋梦支离，恨秋宵无睡。"}
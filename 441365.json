{"id":"441365","title":"水调歌头 将之海上子锋赋此调赠别步韵奉和","dynasty":"当代","author":"秦鸿","text":"臣有镆铘剑，千里不留行。偶然弹铗长啸，三尺冷光青。梦蹋山空路杳，唱彻寒烟荒草，垂柳自无情。且进杯中酒，扶醉揖山灵。抱朴子，谷梁传，太玄经。此生何似？高举云外一毛轻。临去仰天大笑，漫指无穷远道，班马自悲鸣。如雾又如电，碧落接玄冥。"}
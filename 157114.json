{"id":"157114","title":"题自写苏黄像","dynasty":"宋代","author":"龚开","text":"海风吹发如短蓬，精魄弄成秃鬓翁。归来已觉阳羡邻里喜，不似雪堂概江空。六年岁月幪尊中。何况如今一螺墨，安能及公目如初生犊。细观此画尤崛奇，两观巉岩无剩肉。百年光景春梦婆，人閒遂少天上多。一炷清香留永日，柰此堂堂不语何。譬如宝鼎沦洄水，万夫之力那能起。后来博古彼谁子，犹写雄深吞簠簋。不然岂徒有三足两耳□□，天地中閒泣神鬼。□□人之龙，文之虎，人言海内四学士，又云苏门之六子。洪崖肩高万丈余，谈笑拍摩何轩渠。当为谁作前者王，当为谁作前者王，当为谁作后者卢。诗到圣时不读书，高处岂独煮汤坐团蒲。岂非迢迢百世下，好事亦写苏黄图。又非中郎虎贲之有身，又非叔敖身后之□死。典刑摩诘劣少须，一丈精神三尺素，光芒射人数百步。布袍便是山谷褐，可能其中有菜肚。"}
{"id":"722727","title":"将赴洞庭故里诸公赠别次韵奉酬二首","dynasty":"明末清初","author":"朱用纯","text":"少壮相依老更亲，几回屈指不多人。情知晤对原稀少，话到分携便苦辛。岁首平添花下约，更残难乞醉中身。逝将好友殷勤意，散作包山笠水春。□□自分一畸人，旧好寻思转怆神。雨里话深闻雁夜，风前坐久看花晨。帆蒲尚挂娄江雪，杯蚁先浮震泽春。魂梦不愁波浪阔，故山常自接音尘。"}
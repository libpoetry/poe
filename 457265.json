{"id":"457265","title":"驯犬行二章 其一","dynasty":"当代","author":"胡云飞","text":"犬之初，性本狼，草原之上自徜徉。质也壮，心也狂，逐鹿嗥月野茫茫。何人收之入彀中，靡以骨肉羁以缰。服以鞭策驯以道，梦以传说之大荒。一年而后狼性减，三年而后狼性亡。欣然能备主人驱，立耳睥睨乎猎场。雄心虽泯牙爪利，威武犹堪擒兔羊。狮吼鹰击亦无惧，竞与主人示忠良。于戏，汝与主人示忠良，焉知一朝烹之与弓藏，犬非犬兮狼非狼。"}
{"id":"71673","title":"酹江月·吾门三祖","dynasty":"元代","author":"谭处端","text":"吾门三祖，是钟吕海蟾，相传玄奥。师父重阳传妙语，提挈同超三岛。慢慢搜真，灵根固养，渐吐黄芽草。无中还有，慧风时送嘉耗。一点莹彻无穷，周游沙界，物物圆明好。种种皆空归本有，内外般般颠倒。此理幽深，清虚缥缈，行者人须到。昏昏默默，暗中贤圣知道。"}
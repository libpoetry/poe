{"id":"120194","title":"食晚菘新笋·化儿出奇安此腹","dynasty":"宋代","author":"陈造","text":"化儿出奇安此腹，下称智囊不盛肉。饥雷收声才脱粟，荐以藻芹仍杞菊。园丁可是监河侯，供我朝昏三亩绿。即今春菘晚不衰，况复桂笋森可束。含烟带露不相下，拄腹撑肠未云足。食单一日得一隽，回首常嗜真舆仆。殿春日月官上速，日撷芝茎录音纤玉。风排雨浥犹须下，卧作枯荄起成竹。"}
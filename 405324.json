{"id":"405324","title":"春分后一日与诸公登万松岭，经周漈村至佛山石壁寺共饭","dynasty":"近现代末当代初","author":"徐震堮","text":"一条筇竹杖，扶我上层颠。磴道无几里，高松皆百年。崖开深见屋，春半已闻蝉。斗绝中峰影，寺门峰影边。石壁何年凿，岩花閟古春。客来飞鸟外，寺与白云邻。煮茗寒潭水，衔杯佛座尘。萧萧数竿竹，相对坐忘身。"}
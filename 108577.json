{"id":"108577","title":"昼夜乐·夜深记得临歧语","dynasty":"宋代","author":"黄庭坚","text":"夜深记得临歧语。说花时、归来去。教人每日思量，到处与谁分付。其奈冤家无定据。约云朝、又还雨暮。将泪入鸳衾，总不成行步。元来也解知思虑。一封书、深相许。情知玉帐堪欢，为向金门进取。直待腰金拖紫後，有夫人、县君相与。争奈会分疏，没嫌伊门路。"}
{"id":"471107","title":"和饮酒二十首初夏天气微热方不欲饮偶龚仲和邀看园中新绿出所藏名酒意甚乐之次日捉笔和渊明先生饮酒诗数篇与索一樽独酌会雨窗无事遂尽和其韵（录十五首） 其十","dynasty":"明","author":"唐时升","text":"避焚于水涘，避溺于山隅。此计未必然，忧患实多途。前为荣贵引，后有贫贱驱。所以达者心，止足不愿余。仲蔚今何归，吾欲从之居。"}
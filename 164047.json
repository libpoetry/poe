{"id":"164047","title":"喜雨歌·去年堰决秋雨霪","dynasty":"宋代","author":"程公许","text":"去年堰决秋雨霪，南亩粒米如黄金。县只道岁中熟，轮租归家雷隐腹。老翁戒儿力锄耰，忍饥少待明年秋。那知六月又不雨，二江之流几龃龉。揵石震撼渠欲枯天远不闻人号呼。皇华使者民司命，肠日九回恐民病。斋居蔬食勤笺天，灌口牲幣加明蠲。燎烟升空忽黮{上雨下对}，须臾六合泽滂沛。连宵簷响未渠休，沟胜泫泫膏孔流。疲氓弹指拜公刚，枵肠便觉有生意。边城十年戢干戈，邻焰逼我将奈何。可忪十室九垂罄，仓卒军需何以应。人情但知东苟偷，便须熟为根本谋。察公忧民意恳恳，定知忧国虑深远。"}
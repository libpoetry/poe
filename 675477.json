{"id":"675477","title":"同年安彦臣黄门水心亭","dynasty":"明","author":"田登","text":"涂方山㟪?，泯涪江沧漭。达人纵大观，疏凿成俯仰。茅茨结中间，源泉?分党。环柱斗栖檐，连楹础跃□。月牖开通明，风帘障虚敞。瀑布淙铮鸣，水镜浸淫滉。博岸缭郛廓，修竹排筼簜。驯鸟呼友朋，游鱼忘罦网。怪石欹无名，蔫花秀而爽。万绿茁春颜，霜红振秋响。未拟三台公，试作一亭长。黄卷拟圣贤，大义发深想。体验重身心，弘深事咨访。经纶发机杼，扃钥归指掌。所以君子心，未达穷先养。君今养巳充，世纷适魍魉。愿酌水心清，谈笑浥尘壤。"}
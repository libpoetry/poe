{"id":"109307","title":"辛卯上是刑平寇歌","dynasty":"宋代","author":"邢凯","text":"陈公筹策子房采，衣绣持斧征南方。亲督貔貅效深入，悉孛狗鼠无留藏。二帅宣威既电击，群校贾勇争奋扬。束身来降三百寨，所余一二犹陆梁。平固恃险连百丈，僭拟官号熊与张。一朝骈首俱就缚，是谓擒贼无擒王。捷书夜至连清书，不闻传箭赤白囊。侵侵良民皆安堵，憧憧道路我行商。妖氛顿发卖刀剑，祥风初扇从耕桑。绍定四年调玉烛，薰蒸六合为金穰。第功行封指授醒，凌青逆紫将翱翔。元戎煌煌赐紫轴，裨将一一露龙光。振旅归来神螺冈，笳鼓竞飞声洋洋。橐弓载戢绿沈钥，旄头星灭汉道昌。雅宜饮至满池觞，细柳烟笼春书长。"}
{"id":"453417","title":"扬州慢 瘦西湖怀古","dynasty":"当代","author":"熊盛元","text":"垂柳笼烟，落霞牵梦，几多往事萦怀。对亭亭塔影，念旧日裙钗。甚轻舸、空教载恨，万千尘劫，都付昏霾。自销凝、长笛泠然，声绕歌台。冶春翠冷，问红桥、谁更重来。叹乱絮飘残，琼花谢了，幽恨难排。怕说胜朝骚雅，琴心敛、鸟莫惊猜。笑伶俜词客，榛丛犹唱韶陔。"}
{"id":"494722","title":"丁千兵忍庵七十寿诗","dynasty":"明","author":"湛若水","text":"淮水出自桐柏山，黄河沧海汇勾连。异人义士生其间，不然往往多长年，刘安鸡犬皆成仙。又闻丁家有高士，令威野鹤相后先。只今共爨过五世，宅里已表兴让仁。今年阳月跻古稀，天高海阔闻华筵，高士高义不谢年。无疆万寿无穷传，我歌寿歌歌寿筵。"}
{"id":"318923","title":"水龙吟·立春日自西郊入城","dynasty":"现代","author":"顾随","text":"正嫌郊外荒凉，车行又入牢笼内。黄昏时候，暮寒乍作，阴沈沈地。尘起如云，烟飞成雾。行人似水。更万家灯火，星星点点，都包在，昏黄里。林下荒坟栉比。九衢中、尘嚣未已。春来春去，花开花落，有谁理会。不道人生，者般艰苦，者般容易。算不须赞美，何容诅咒，是人间世。"}
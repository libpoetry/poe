{"id":"1105262","title":"劝耕","dynasty":"宋","author":"方岳","text":"郡如斗大亦何堪，耕雨锄烟亦饱谙。共话桑麻真有味，久抛蓑笠得无惭。野田春水自深浅，晴日鸟声时两三。安得一牛横短笛，南山之北北山南。归欤我亦耦耕人，麦陇桑畦意自亲。才出郭收连日雨，已拚花负一年春。农安用劝村村急，文不须工字字真。自是非材头白尽，不缘方寸在吾民。"}
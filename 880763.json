{"id":"880763","title":"题平远轩呈竹溪玉堂","dynasty":"宋","author":"刘翼","text":"溪堂辟小轩，此景绝可爱。蔡松道东边，千载典刑在。高低万顷田，面势溪向背。生绡一幅宽，晴雨不尽态。中有谪仙人，来寻莘野耒。畎亩虽不忘，知进不如退。乾坤入醉眼，风月出吟喙。我非人境游，亭在人境内。心平水不波，见远山无碍。时携琰石游，间以刘白辈。仆忝老诸生，来扣佛三昧。"}
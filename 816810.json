{"id":"816810","title":"十二时慢二首","dynasty":"清","author":"蒋士铨","text":"六花堆上黄茅屋，显出风神清皎。有玉树、琼枝围绕。端不让戴安道。蹇背冲寒，船唇忍冻，冰雪年年饱。倘相过、不厌狂奴，愿作飞鸿，一试去来泥爪。算百岁、浮名草草，低唱浅斟差好。糁径萦帘，随车逐马，放眼成缥缈。赖遮藏阙陷，儿童何必多扫。触热者、本堪绝倒，不龟手药难讨。竹挺高风，梅删俗艳，便是山翁照。问如何不乐，潘郎鬓点华了。人生不幸无过此，才子美人，为最在孝女。者般狼狈，真不解个，中意柳絮。沾泥杨花落溷。竟作苏台妓。抱浣尘、一卷新诗，小小银钩，泣写秋蓉名字。恰待得、扫眉人至。翠竹碧梧相对。镜里红妆，月中素影，笑问非耶是。料三生石上，因缘岂但今世。险做出、香消玉碎，自题小照憔悴。钗脚频敲，烛灰将烬，总是伤心泪。把断肠花叶，教郎一一私记。"}
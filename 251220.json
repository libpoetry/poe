{"id":"251220","title":"孟夏日诵九章怀沙篇兼怀屈子","dynasty":"现代","author":"李映斌","text":"君不见紫陌红尘飘万屑，残芳斗艳心未灭。君不见骚吟歌吹成绝响，幽人沉恨何莽莽。瑶章漫抚叹重华，去国徘徊实堪嗟。高情猛志何所奉，空剩草木赋烟霞。薰风争知四海共，上林屡邀华胥梦。其奈红紫高树辞，哀绝春履倩谁送。谩道怀沙事久移，底事千秋尚馀痛。此日倚江挽沉沦，一乡善士期有人。滔滔孟夏兮烈日灼，浊杯掷罢助精神。"}
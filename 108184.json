{"id":"108184","title":"送前·吏方居官时","dynasty":"元代","author":"方回","text":"吏方居官时，美誉无不有。及乎恶声出，乃在解官后。有势易为好，无势易为丑。万事要诸终，公论翻覆手。诸看楚大夫，得代数年久。两邑父老言，至今不改口。予决未始私，{饭反换鬼}献无所受。不为病留此，热官已唾取。鼎贵何足云，人当论贤否。黟歙君桐乡，此亦足不朽。"}
{"id":"816982","title":"夕阳","dynasty":"清","author":"鲍廷博","text":"一匝人间夕又朝，晚来依旧满间寮。疏分霜叶秋容淡，细点征帆别思遥。澹澹欲随城角尽，明明还带酒旗飘。迷藏惯匿西楼影，不似春愁不肯销。底事人间重晚晴，当楼残照最关情。百年身世霜鸿影，万里江山画角声。征马云边驱转急，归舟天际望偏明。倚阑无阴苍凉意，费尽间心写得成。"}
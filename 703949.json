{"id":"703949","title":"再会邃谷观潮阁二首 其二","dynasty":"明","author":"韩邦奇","text":"落日招提上，西风越海边。浩歌闻野牧，长笛隔离筵。庾岭千山瘴，蓝关万里天。北归吾未卜，相对一潸然。万山落木望萧萧，久客殊乡倍寂寥。对景益增离思苦，望云空有梦魂遥。蒹葭淩乱江风白，岛屿微茫海气消。尊酒明朝与君别，相思何处独闻箫。"}
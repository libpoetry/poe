{"id":"466972","title":"读安知兄《知青沉浮录》四首","dynasty":"当代","author":"陈仁德","text":"悠悠往事太艰难，看似荒唐却苦酸。正是翩翩年少日，可怜一一入深山。忽然狂热忽凄凉，寒夜孤灯泪几行。二十年来人易老，偶惊旧梦亦彷徨。当时我亦个中人，云岭柴门寂寞身。坐看盛年虚掷尽，一思前路一伤神。凭将椽笔写真容，百态纷然一卷中。说到当年肠断处，白云苍狗转朦胧。"}
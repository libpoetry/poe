{"id":"120685","title":"邵伯阻风小泊赠送行诸公","dynasty":"宋代","author":"陈造","text":"长征每爱日，小泊未遻意。阴风自南北，客子咱轩轾。召棠望吾乡，不作秦越异。船阁雁鹜洲，人穿鱼暇市。相逢各吴语，知识十三四。水实不自买，海错有佳馈。饯行余十客，超俗见友义。笑谭寒谷春，为我洗羁思。相与卧玉瓶，跋烛得微醉。老怀易作恶，别语毋动喙。"}
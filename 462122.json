{"id":"462122","title":"乙未冬末值公历元旦应山谷邀酌与冰水墨诸兄同赴固安席上忆十年前事分韵流水十年间得水字","dynasty":"当代","author":"李映斌","text":"见招酒如渑，饮事何曾止。况复连天霾，迎风丈旧履。重逢幸何其，新年今伊始。大块炙羊排，逸唱助吟事。刀弓壁高悬，汤沸炉烟起。劝尝杯复杯，挥手日已坠。恍忆十年前，九衢人归醉。意气犹千寻，相从二三子。浮生若参商，繁华成流水。"}
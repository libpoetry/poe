{"id":"1201809","title":"满庭芳 师父画骷髅相诱引稍悟","dynasty":"元","author":"马钰","text":"风仙化我，无限词章。仍怀犹豫心肠。儿画骷髅省悟，断制从长。欲待来年学道，恐今年、不测无常。欲来日，恐今宵身死，失却佳祥。管甚儿孙不了，脱家缘街上，恣意猖狂。遣兴云游水历，别是风光。经过无穷腾景，更那堪、得到金方。专一志，炼丹阳，须继重阳。"}
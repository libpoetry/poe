{"id":"696854","title":"水调歌头 为友人赠别","dynasty":"明","author":"俞彦","text":"有意凭谁省，把酒对东风。不知泪痕多少，昨夜梦魂中。记取闲亭别馆，谢却舞裙歌扇，璧影挂疏桐。灯暗衣潜解，香冷被初笼。晚妆却，残粉褪，醉眸慵。两情各诉，相偎常恨不相逢。及见何曾几许，依旧华胥梦断，岐路苦匆匆。马上频回首，此恨有千重。简点王正历，大吉丑到从魁。已过开岁旬满，香漏尚残灰。元旦椒花献颂，人日金花剪胜，都作庆新杯。为滞东皇驾，还待土牛催。稽典礼，戒农事，谨三推。老夫无用，只管问柳与寻梅。梅向阶前破萼，柳在陌头舒眼，如见故人回。定把春婪取，轻肯放伊归。"}
{"id":"548958","title":"考亭恭谒朱夫子","dynasty":"明","author":"高攀龙","text":"束发自龟勉，所志非浮荣。辨涂慎所之，择术居其贞。魏魏云谷翁，绍孔明六经。群书万卷破，奇功一原并。自从子舆来，倬绝莫与京。如何取径子，繁弦乱中声。计身亦诚便，畔道非所宁。我来拜阙里，斋心矢其诚。归轸探神奥，发轨谨门庭。董道而不豫，聊以拙自成。"}
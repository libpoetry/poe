{"id":"464007","title":"木兰花慢 赋落花","dynasty":"当代","author":"杨雪窗","text":"抱寒枝几日，更风雨，簸花魂。趁数点胭脂，不教春去，舞困苔茵。轻颦，问谁爱惜，绕芳庭、树底倚孤身。一片飞红掌上，斯须为挽残春。殷勤，故坠金樽，谁把酒，慰羁人？叹空遏飘零，眼穿仍尽，分付黄昏。逡巡，暂留醉赏，拚明朝、陌上逐轻尘。拗得空枝自去，梦回凝想芳痕。"}
{"id":"721344","title":"佟声远招同王紫诠使君樊昆来翰检赵秋谷宫赞梁药亭吉士胡□□雅集粟园看新梅分赋二首 五律得八庚","dynasty":"明末清初","author":"陈恭尹","text":"户外青丝骑，林中白玉英。此时天未会，一片岁寒情。老脚闻香住，方塘倚酒行。念君趋省侍，非久寓三城。积水清泠照小斋，深冬云物尚能佳。峰峰黛色眉谁画，阵阵鸿声字不差。南郭子綦风激謞，东方曼倩语诙谐。酒阑更绕池边树，笑指新梅似玉钗。"}
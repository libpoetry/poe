{"id":"665883","title":"铅山书事十二韵","dynasty":"明","author":"郑善夫","text":"闻道坎山里，群豪挠信州。仇家县胆在，死士散金收。赵厕机关重，秦庭报复稠。执言修大怼，负固震诸侯。落日闾阎恐，悲风井径愁。抚绥须早计，变乱未干休。赤子元无罪，红巾揆所由。至诚驯虎豹，极处动貔貅。六邑疲供应，三农讼咎尤。风尘将不靖，土地尔何求。即鉴前车覆，母贻后事忧。朝廷讳首恶，贤相合深筹。"}
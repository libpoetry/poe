{"id":"459381","title":"杂诗 其七","dynasty":"当代","author":"卢青山","text":"翳翳堂前树，盘盘荫我椽。七载无一语，淡淡自宁安。树下青春人，背脊渐弓弯。将欲寻相语，昂首已入天。共此昼夜回，同在一庭住。我日读蠹书，子饮天雨露；书使我心老，雨使子态好。造物岂私嬖，偏令我枯槁？今生任天化，旦夕莫可知。我无一亲旧，唯子曾相依。蜕然委土日，可为我一悲？"}
{"id":"466095","title":"汉武点将 卫青","dynasty":"当代","author":"卢青山","text":"甲骑淳维横北漠，汉家天子好玩兵。但求樵牧无笞骂，岂意王侯在妇人。七出成功思校尉，五侯到底误家身。祁连冢望茂陵冢，谁复营营托后名。高皇已逝边烽在，再起风流属底人？自爱盘弓穿白额，不妨无爵慰青鳞。旧闻飞将先寒胆，老向惊沙更请缨。百役单于无一面，李将军是败将军。"}
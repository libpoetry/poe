{"id":"1194946","title":"德宗皇帝挽歌词三首","dynasty":"唐","author":"武元衡","text":"道启轩皇圣，威扬夏禹功。讴歌亭育外，文武盛明中。日月光连璧，烟尘屏大风。为人祈福处，台树与天通。圣历囗勤政，瑶图庆运长。寿宫开此地，仙驾缈何乡。风断清笳调，云愁绿旆扬。上升知不恨，弘济任城王。尝闻阊阖前，星拱北辰箓。今来大明祖，辇驾桥山曲。松柏韵幽音，鱼龙焰寒烛。岁岁秋风辞，兆人歌不足。"}
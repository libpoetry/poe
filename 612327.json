{"id":"612327","title":"冯无文重访镜园班荆道故交情弥笃忆昔曾与邝湛若偕来计三换历矣湛若待秋试今弗克偕念旧伤离对酒惆怅赋赠无文兼寄湛若","dynasty":"明","author":"邓云霄","text":"重逢转觉故情深，把臂欢呼共入林。联璧昔曾留下榻，孤琴今更恋知音。墨池涛浪驱雄笔，镜水□鱼识素心。怅望伊人天上客，秋香遥坐桂花阴。"}
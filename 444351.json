{"id":"444351","title":"琵琶仙 题姜毅老玉堂春色图","dynasty":"当代","author":"王蛰堪","text":"宫样妆成，茜云著、漫拾唐昌遗迹。粉白还间脂红，馀香度瑶席。风处舞、阶前影动，误多少、蜂魂蝶魄。雨妒添娇，烟愁助媚，能不相忆。纵当日、吴苑移栽，问谁是、多情殢香客。堪恼半庭狂绿，掩一堂春色。空便有、当年燕子，算玳梁、梦里曾识。忍道红萼无言，醉时消得。"}
{"id":"400225","title":"齐天乐 寄题贺文略所作溪山红叶图卷","dynasty":"民国末当代初","author":"朱庸斋","text":"殊乡才入新霜候，萧萧顿饶秋胜。坠叶翻霞，惊鸿掠晚，谁伴濯妆留影。馀醺未醒。叹借酒衰颜，尚堪临镜。换翠移红，故山还许杖藜领。重阳轻易过却，黄花虽误了，欢事犹剩。綵彻楼台，浓堆锦绣，愁向马鞍归暝。游踪漫省。记醉眼迷花，绛都春水。断句难缄，玉人天际迥。"}
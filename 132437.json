{"id":"132437","title":"次韵答胡委履","dynasty":"宋代","author":"项安世","text":"君不见大胡公，春秋一笔诛群雄，要与排鸿驱家争无功。素王吾无间然矣，命世虽云无有尔。至今可望不可前，海山云气蓝田烟。后无终极前无始，定以一元而已矣。又不见小胡公，沈潜探索要且亲，傅心嫡派非礽云。善根生圣圣生神，此理即元元即人。至今汲汲随甖瓶，涸者得濡狂者醒。濂溪已远州还，此事往往归衡山。大儿如祖洪涛翻，捎摋地怪麾天奸。小儿如父勤鑽攀，深观博取为其难。二公有蕴行未了，可惜光阴如过鸟。二儿今日又霜毛，若要及人毋太高。"}
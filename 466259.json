{"id":"466259","title":"十一月二十一寻肖不遇，其家有华容酒，孤饮遂醉，笔墨在案，随而写之","dynasty":"当代","author":"卢青山","text":"菊间败蕊尚微黄，小试华容曲麦香。故国正同故人远，停杯独立顾苍茫。暖暖冬阳敌薄衣，群山枫影与春迷。不须哀彻江南赋，即是人间便是归。腓草连天接地荒，蜚廉高兴并高阳。秋中尚有枯馀果，冷落冬长春更长。"}
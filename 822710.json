{"id":"822710","title":"剑器近 和袁宣卿","dynasty":"清末近现代初","author":"周岸登","text":"梦疑雨。醒乍歇、才飘还住。枕边梦游仙处。待寻取。叩岩户。若有人、泠冷笑语。朦胧尚无端绪。又轻去。庭树。弄睛阴正午。抛书坐起，见露网、轣辘牵风絮。凭将幽恨寄瑶京，奈书成更开，雁翎知向何许。好春无数。乱落飞红，似有伤心证据。凭阑目极江天暮。"}
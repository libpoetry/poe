{"id":"720494","title":"花犯　出胥口作","dynasty":"明末清初","author":"屈大均","text":"是夷光、忙忙直向，三江五湖处。大夫相与任白鹭鸳鸯，烟外毛羽。洞庭七十峰如许。芙蓉能见汝。林屋月、白云相逐，飞过天际树。胥魂不返愧教他，银涛十万顷，随潮东注。香采后，梧宫覆。苧萝无女。应相劝，子皮竟遁，莫漫把、千金仍废着。正好用，计然遗策，飘然辞相去。"}
{"id":"687775","title":"挽","dynasty":"明","author":"庄昶","text":"尽却名公下士心，秋官难弟更言深。偶谁如此看吾辈，可见先生教子箴。雁塔慈恩前进士，浙江民瘼旧棠阴。薤歌欲补伤心泪，哀血能无下满襟。岳伯老妻贞淑配，侍郎贤母太夫人。下机断发言虽切，赠典封恩报亦频。史传古人收列女，路碑贤行点麒麟。落花亦任斜阳里，不管东风片片春。"}
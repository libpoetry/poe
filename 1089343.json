{"id":"1089343","title":"德友惠竹栽甚富而又得佳篇既种复喜雨次韵谢之","dynasty":"宋","author":"许及之","text":"嗜酒爱风竹，种竹涓日醉。小园窘边幅，杂芳纷位置。此君何可无，野卉辟之易。亩许得滋旷，千个栽不翅。故人虽借居，爱竹有幽致。肯割钟山青，分植容成地。移来天亦喜，凉生雨兼值。既免躬抱瓮，何惜亲阅视。飒爽已可人，能同听秋思。"}
{"id":"249330","title":"金缕曲·黄山游","dynasty":"现代","author":"何永沂","text":"我又闲游矣。借黄山，三分仙骨，七分灵气。直上莲花峰顶啸，拔地危崖欲紫。消残雪，飞流映翠。我见黄山松古怪，愧山松询我何方士。君裂石，吾居市。荡胸目送云舒势。问天都，女娲炼石，几时临此？石石中流堪砥柱，凡嶂安能比拟。多半是，庸夫俗子。今际登峰谁造极，笔生花，剌向天如纸。休送客，思观海。"}
{"id":"429372","title":"戊午元夕得畏庐先生书云世局岌岌长日都无好怀只合饮酒闻歌自呼负负而已重慨斯言翌夜为招畹华翰卿诸郎置酒昆三寓中先生与樊山老人先至次日冒鹤亭首成长句相示赋此记之","dynasty":"近现代","author":"黄浚","text":"年年观弈厌长安，看到春灯局又阑。二老肯来图小集，诸郎相对足清欢。便赊圆月供嚬笑，正藉新声洗肺肝。愧我哀时过于一，明河篇句步应难。"}
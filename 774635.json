{"id":"774635","title":"东征逾载整棹言归巡使黄玉圃先生索台湾近咏知其留心海国志在经纶非徒广览土风娱词翰已也赋此奉教 其一","dynasty":"清","author":"蓝鼎元","text":"盛夏我将去，先生绣斧来。欲观君子化，以兹暂徘徊。邂逅若畴昔，雄谈何快哉。清风弥岛屿，百辟式丰裁。其如困羽檄，不待日追陪。我今整归棹，过从无嫌猜。所念经营者，先事去祸胎。愿言一为别，幸无忽草莱。"}
{"id":"823729","title":"八声甘州 绿化上海","dynasty":"清末近现代初","author":"吴湖帆","text":"展春江花月碧葱茏，物华许争迎。料千般琪树，十年乔木，百年阴成。自是垂杨深处，友爱送鹂声。传语谁家好，相道光荣。还望楼台翠耸，映帘栊鹦鹉，憨态生生。想芳菲满院，香草也多情。问何如、神仙眷属，度良辰美景眼长青。欢歌里，仗东风暖，万象和平。"}
{"id":"404712","title":"西河·乙丑秋日书怀","dynasty":"近现代末当代初","author":"袁荣法","text":"今古事。思量大抵如此。中原烽火未曾收，鼓鼙又起。汉家版籍旧丹青，才余残剩山水。谁会我、凝望里。空弹几许清泪。冷风扑面入危楼，夕阳万里。醉中起舞发悲歌，吴钩光照衣袂。凭高漫把断槛倚。仗元龙、湖海豪气。恨不熊貔千骑。尽杀胡奴死。一快平生心头意。"}
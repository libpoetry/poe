{"id":"1205114","title":"沁园春 送赵彦伯御史","dynasty":"元","author":"张之翰","text":"君按西秦，我走东秦，一尊共开。恨匆匆行色，无多款曲，区区别语，未易安排。百二关河，三千道路，前岁如今曾往回。但休问，过潼关北去，都是诗材。公余应见青崖。怕念我、兹游无好怀。□也知巧宦，常居要地，其如公论，不用非才。北渚光中，华峰影里，放得婆娑亦快哉。三年里，尽平分烟景，抖擞尘埃。"}
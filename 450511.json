{"id":"450511","title":"齐天乐丁香语","dynasty":"当代","author":"崔荣江","text":"缠绵不过丁香语，呢喃暗将心许。瘦了些时，闲愁许久，一夜风吹云去。恁多情绪，付柳上黄莺，唱成词句。叠叠红飞，任君笑往鬓边取。凝香还问几缕？惜春时苦短，难了情愫。怕谢花容，还皴粉靥，寂寞红尘烟雨。君能记否，那一脉心思，为君长驻。莫让青春，老来无寄处。"}
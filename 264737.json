{"id":"264737","title":"满江红·李子范学长制此赠余五九初度，次酬","dynasty":"现代","author":"王用宾","text":"同学少年，试轮指、健存无几。心腐是、闲曹枯坐，折磨豪气。老泪新亭愁见管，笨车大阪怜同李。把一生、事业半抛残，东流水。息烽火，须早计。问戈马，伊谁事。恁开关轻敌，祸贻安史。鼓角摧颜嗟子美，月霜行色伤延巳。尽吾人、长寿看河清，争如醉。"}
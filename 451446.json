{"id":"451446","title":"百字令 寄怀陈君克明。","dynasty":"当代","author":"陈述元","text":"昆明湖水，映西山螺黛，浮青漂白。好景同观疑缩地，人在天南天北。宜水烹鳙，湘江载酒，往事何堪说。相逢难再，逐流吾自投浊。最是我去君来，我来君去，避面同瓯脱。旧梦惊心天黪黩，云掩长空如墨。师友凋零，李僵闻仆，碧血斑犹昨。归魂应讶，朅来新换中国。"}
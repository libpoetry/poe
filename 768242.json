{"id":"768242","title":"金浮图 同独醉先生谢青登长干浮图","dynasty":"清","author":"龚翔麟","text":"城南寺。长干旧里。百尺浮圆，金琅珰启。乍凭栏、指点江城里。绝顶攀跻，渐觉众山低翠。渺渺水光天际。斜阳影向，燕子矶头坠。最喜是。东风乍起。积雪半消，一番新霁。酒瓶悔不携来此。官舍归时，午夜君须记。试坐小山石磴，林梢塔火，一望消残醉。"}
{"id":"571002","title":"东岩清隐","dynasty":"明","author":"符锡","text":"栖真剖灵异，崭绝无与对。山水流音徽，岩花竟谁待。徐君颇清真，俗流自殊队。縳屋兹山阳，芝采灵岩背。薄游逢野仙，至道伐其槩。朝餐赤城霞，夕揽匡庐霭。浩荡畴能羁，潇洒可人爱。予亦浩荡人，寄怀蒙颖同。粒松巢两鹤，勺水横双龙。何时骑访君，遨翔云海东。八埏遂周览，灭迹劫网中。"}
{"id":"46418","title":"秋兴八首用杜甫原韵","dynasty":"现代","author":"朱德","text":"重光祖国借余晖，万众同心用力微。毳幕腥膻终寂寞，汉家子弟尽雄飞。喜当年富兼身壮，时正秋高又马肥。戎马少年半同学，倾心为国志无违。博得勋名万古垂，轰轰烈烈不逶迤。雄飞志在五洲外，烈战功存四海陂。信有霜寒堪寄傲，肯因苦雨便离枝。岁寒劲节矜松柏，正直撑天永不移。"}
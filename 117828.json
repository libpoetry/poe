{"id":"117828","title":"李邦直见邀终日对卧南城亭上","dynasty":"宋代","author":"苏辙","text":"一径坡陁草木间，孤亭胜绝俯川原。青天图画四山合，白画雷霆百步喧。烟柳萧条渔市远，汀洲苍莽白鸥翻。客舟何事来匆草，逆上波涛吐复吞。东来无事得遨游，会使清闲亦自由。拨弃簿书成一饱，留连语笑失千忧。旧书半卷都如梦，清簟横眠似欲秋。闻说归朝今不久，尘埃还有此亭不？"}
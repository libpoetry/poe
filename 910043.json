{"id":"910043","title":"故谏议大夫鲜于公欲作新堂以传世谱名曰卓绝内相先生题其名曰蜀鲜于氏卓绝之堂某以此八字为韵作八诗盖鲜于公顷尝俾某赋之而三子以求其诗故原其古而美其今以颂美之 其一","dynasty":"宋","author":"李廌","text":"商朝有仁人，为奴耻荣禄。九畴传帝秘，八教清濊俗。苗裔散诸华，庆泽钟左蜀。峥嵘多望人，冠冕称盛族。"}
{"id":"459288","title":"临湘醉起作","dynasty":"当代","author":"卢青山","text":"酒醒与岁暮，貌异心实同。皆如笙笛籁，使我中心空。推枕欲起睡，夜黑盘乌瞳。岂知身所在，唯识强纵横。隔墙麻将劲，声壮撞宏钟。颇疑彻夜织，吾华勤勉风。邻床酣卧者，微鼾啼秋虫。善睡即清福，安减至人功。诸法如电梦，是语闻诸佛；智固能达此，嗟心不能木。两战阋墙急，时光去何速；颇如渔翁利，蚌鹬唯欲哭。去年吾无成，今年已莫逐。明年死灰起，吾知有水扑。祈诗与事反，莫当预言读。"}
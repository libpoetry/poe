{"id":"748143","title":"过楞伽峡","dynasty":"清","author":"尚镕","text":"楞伽峡口山嵌空，斧凿痕留神鬼工。又如赤壁经猛火，天荒地老湟江中。山形万变相对出，荆关欲画难为功。横看侧看各有熊，山灵面目真无穷。两道飞泉落天半，谷吞岩吐鸣雷风。珠帘高挂不可卷，随风散作烟濛濛。下有滩声竞相应，浪花飞雪寒咣融。磐石遏水水逾驶，篙眼万窍穿玲珑。或云仙人抱云卧，遗迹未许春渐鸿。或云贞女取螺化，万古不受尘埃蒙。石不能言任题品，弹压百怪无词雄。岭南洵有奇绝处，但恨径险舟难通。峡名楞伽义何取，江赋叶记皆梦梦。我来峡中偶击汰，鱼龙逃避玻璃宫。"}
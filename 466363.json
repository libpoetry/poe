{"id":"466363","title":"蝶恋花　秋夜三章","dynasty":"当代","author":"卢青山","text":"大黑茫茫秋种种，正有森寒，著体如锥痛。短烛孤摇墙古缝，残萤的的游荒冢。皓齿明眸光四涌，一笑嫣然，入骨春潮动。携汝温柔如火拥，翩翩来舞坟前空。地狱熊熊油沸水，冷焰烧天，上帝寒毛猬。青面獠牙排地跪，有人狞叫鞭千鬼。饱醉沉鼾如死睡，离体生魂，抚体心如毁。万感言君君不会，怆然独泣腰支背。我有魂兮离体起，独舞清秋，明月光华里。明月为裳光洗洗，江河为奏弦千里。地狱天堂皆幻拟，嗟我魂兮，毕竟归何地？生死山川长袖底，茫茫明月光无已。"}
{"id":"459064","title":"争水歌","dynasty":"当代","author":"卢青山","text":"田为躯身水为血，吾民生息赖水恤。夜半披衣户户起，淘沟塞坝趁凉黑。渠接水库绕山环，到我田时泥半乾。搭棚卧露非所苦，守水入田岁所瞻。龙骨鸦尾翻鹘鹘，汗与酷日相煎热。半午来看仍踽踽，田中水薄不及虱。忆昔未分责任田，队里水泵日腾喧。泻水如龙吐银白，使我怿怿开心颜。田下户时竟如此，队有其名实空悬。卖尽家当谁鼠目，浅见望分三五钱。艰辛来诉队之长，摇头摆手非其权。车水得及犹可说，急时守田相争夺。小者对户列弟兄，耙棍入手目眦决；大者统村集浩荡，祠堂歃血誓存灭。吾嗟此事不治本，临时警察解纠结。政府拨款民醵助，队置一泵何难有。当日东坡荐水车，千年用之无改加，对此汝将喜与嗟。"}
{"id":"813842","title":"洮州即事叠韵四首","dynasty":"清","author":"苏履吉","text":"六月炎威尚著绵，终年多半是寒天。山城不愧官司马，十日才收税马钱。民情莫道软如绵，满纸虚辞辄叩天。堪笑问来无别事，相争数百是釐钱。惯撚羊毛不纺绵，褐衫堪护雨淋天。一番冰雹匆匆过，便望官租免纳钱。柳花随处□成绵，讵料洮城别有天。二麦不收民鲜食，买时先自计囊钱。"}
{"id":"196716","title":"杨南仲寓湖","dynasty":"宋代","author":"陈元晋","text":"纷纷市道交，翻覆云雨手。不如清风明月请，情分却於人耐久。夫君不受尘土污，湖上结茅谁与处。坐中只着风月我，有客敲门卿且去。凉生几席影沉杯，困眠醉舞相追陪。此时一笑真莫逆，中边洞彻无织埃。须知个里非久计，时来携手云里去。蓬莱山顶广寒宫，放出清光满天地。"}
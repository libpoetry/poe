{"id":"686366","title":"过伏波祠二首","dynasty":"明","author":"叶汉","text":"乌岩江上树离离，汉代楼船此驻麾。呵叱烟岚开地轴，指挥草木尽王师。城连银瓮千山壮，天过铜关一角垂。谁道交人今款塞，镇南空竖受降旂。先王经略安南日，文武元臣仗节来。铜柱千秋标汉塞，越裳万里到燕台。弃珠误引捐之策，屯粟曾无充国才。空使陆沉怜士女，冥冥氛祲几时开。"}
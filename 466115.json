{"id":"466115","title":"忆少时所读书，皆重精神，今此美已凋，少年不再，日记中顺笔作此。按昔日书多粉饰于意识形态，未免誇假，予故知之，而此心终犹有眷眷者。时值读《资本论》","dynasty":"当代","author":"卢青山","text":"年头冷落山间屋，屋外繁华世上人。犹读过时《资本论》，竟编追梦《少年行》。精神久谢秋中藕，孑孓将飞溷里蚊。我有扁舟移不得，洼池路断五湖云。感君如乳滋吾骨，愧我真非胯下人。有二三子离都尽，虽千万人独亦行。皆嗤懵懂螳横辙，岂敢逡巡佛饲蚊。路短今生天所限，长歌谁为遏行云。"}
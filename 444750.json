{"id":"444750","title":"忆旧游·咏白蜀葵次晦窗先生韵","dynasty":"当代","author":"谷海鹰","text":"趁斜阳未晚，细雨初晴，来叩芳魂。冷艳欺霜素，甚双蛾不扫，半掩啼痕。倚蒿似叹微贱，庭角但凝神。怅鹤背风柔，星槎浪稳，欲證无因。疑真。怕回首，恁梦里缠绵，都逐轻尘。蝶影依稀远，羡情根消尽，抟露拘云。隔邻紫约红召，争忍负钗裙。奈一霎相倾，何时俊客重问津。"}
{"id":"165020","title":"尹馆作此觅酒召李顺之饮","dynasty":"宋代","author":"陈东","text":"今日天色恶，酒壶恰已空。何来进童子，挈榼问主翁。主翁正对客，兀坐书堂中。诸生功课毕，鼓瑟歌醉翁。爱酒欲出门，杖头无青铜。春衣典又尽，搜索计已穷。酒兴不可遏，不免作诗呼。进童空壶挈，将纳宅库为。我却致{上雨下隻}灰，红得酒须寻。爱酒伴更烦，与召陇西翁。"}
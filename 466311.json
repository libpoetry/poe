{"id":"466311","title":"楼小农故家外独寻","dynasty":"当代","author":"卢青山","text":"维农稻已获，路侧晒秋谷。畴中丛枯株，泥蛙自蹲扑。积杆焚作肥，馀烟正断续。茸茸泥隙草，已作明年绿。塘陂不名树，逢秋疏枝叶。有风推轮波，过塘如拭抹。谁家姑与嫂，两坐砧石滑。短衫泛青水，棰击声拙拙。时或交私语，耳鬓俯相接。咿喁不可闻，脆笑忽一发。小鱼不畏人，水面聚唼喋。莲花开已穷，莲子摘已去。从此闲身躯，来听残秋雨。"}
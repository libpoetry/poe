{"id":"794612","title":"潇湘夜雨 李宁圃太守属题“管夫人画竹”","dynasty":"清","author":"张玉珍","text":"松雪斋前，鸥波亭畔，倚吟绿净无尘。休将芳草怨王孙。珠腕写、千枝碧玉，鹅绢剪、一幅寒云。还应有、潇潇雨意，细卷秋痕。文湖州派想，看随承旨，徵谱闲论。任吾家私印，倒押朱文。最好烟梢凤尾，吟不到、月夜湘魂。犹赢得、香凝燕寝，珍护墨长新。"}
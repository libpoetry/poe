{"id":"1221725","title":"美人折花图","dynasty":"元","author":"凌云翰","text":"深宫细雨流光湿，蔷薇吐花红欲涪。美人梳洗出帘迟，云拥髻鬟高一尺。爱花呼婢折来看，一枝疑荐黄金盘。却嫌绿剌暗伤人，整顿玉织肩黛攒。笑语追随真有意，绣罗衣裳照珠翠。长安水畔若相逢，不是杜陵心亦醉。胎阳燕子尾延延，皱裙无计留飞仙。春风人面解传得，始信丹青非偶然。"}
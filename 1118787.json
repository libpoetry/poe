{"id":"1118787","title":"柳梢青 故蜀燕王宫海棠之盛，为成都第一，今属张氏","dynasty":"宋","author":"陆游","text":"锦里繁华。环宫故邸，叠萼奇花。俊客妖姬，争飞金勒，齐驻香车。何须幕障帏遮。宝杯浸、红云瑞霞。银烛光中，清歌声里，休恨天涯。十载江湖，行歌沽酒，不到京华。底事翩然，长亭烟草，衰鬓风沙。凭高目断天涯。细雨外、楼台万家。只恐明朝，一时不见，人共梅花。"}
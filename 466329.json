{"id":"466329","title":"和陶《移居》二首","dynasty":"当代","author":"卢青山","text":"长夏苦炎蒸，山林聊可宅。杯酒颇能衔，微欢卒此夕。荡怀闲无羁，明月有驱役。怜渠千年心，庭间张竹席。相对两清真，此景不异昔。流萤亦飞飞，草蓬略可析。读书耽颦笑，久不赋新诗。山水怪吾懒，夜阑背避之。一杯揖相语：我亦有所思。才如长流水，曲折有涸时；此情固如山，千秋永在兹。些微辄反目，旧盟岂非欺？"}
{"id":"826905","title":"暗香·敬懿皇太妃画梅，和白石道人自度咏梅二曲","dynasty":"清末近现代初","author":"金兆蕃","text":"冻筠碧色。幻梦华剩影，声声悽笛。苑树雪深，拂尽琼瑰再三摘。瓶水炉烟供奉，飏缕缕、香云萦笔。黯泪湿、独守天寒，无复鹤分席。仙国。太阒寂。讯海水浅深，万斛愁积。素娥伫泣。有限残春忍追忆。凉夜仙禽舞翠，留旧迹、荒陂凝碧。问此恨孤屿月，倘能省得。"}
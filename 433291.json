{"id":"433291","title":"浣溪沙　　春感八章","dynasty":"近现代","author":"梁三苏","text":"一线春痕共酒痕，春才浅笑脸微薰。朦胧未晓近黄昏。漫道夕阳无限好，但怜芳草更无垠。花前小饮莫辞频。风暖清波鸭自知，一帘春梦五更鸡。梦回何处绿杨堤。甚事垂丝千缕乱，何其残月半边迷。情关何处水之湄。春自来时且自珍，春归何处本无痕。殷勤惜取眼前人。巧笑自怜无媚眼，仿颦犹厌是东邻。可怜人对可怜春。红豆春来发几枝，底须采撷惹相思。蜂愁蝶怨雨霏霏。雨本无心花溅泪，春还有意月为媒。个中情味两家知。己觉庭梅渐著青，一春无那自娉婷。隔年心事夜灯明。忽有微凉摇烛影，却于何处探春程。且从柳底听春声。纸醉霓虹拥翠归，崎歌迪舞小蛮衣。春宵罗曼好奔驰。养眼盘珠西太后，薰兰浴乳摩登儿。六朝金粉逊今时。底用东风染白髭，惜春行乐莫嫌迟。花当叶对酒中诗。不信春华都属少，更无花信不沾耆。人间春色共襟期。息影城南未种瓜，也凭书剑走年华。遣怀鸥鹭更清嘉。诗酒情长八六子，生涯路漫一丛花。未忘春树那人家。"}
{"id":"71455","title":"绿头鸭·貌幽玄","dynasty":"元代","author":"王吉昌","text":"貌幽玄。混成法像无边。悟真常、灵明妙用，越骊珠、独耀深渊。＊真圣、穿山透壁，展威风、入地升天。变化多方，神通挥霍，一轮炳耀头孤圆。净洒洒、难握难把，朗朗湛如然。无为相、高低莫测，远近难诠。非空色、亦无二体，显本来、清净因缘。大千界、浑无＊碍，证方寸、拍塞坤乾。究竟圆通，不离不即，堂堂恢廓体然。括慧灼、天真至理，悟入奋威权。妙中妙、腾今跨古，无像功全。"}
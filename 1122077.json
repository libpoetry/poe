{"id":"1122077","title":"樵歌三首","dynasty":"宋","author":"郑起","text":"上山斸山山丁登，下山嵌山山棱层。秋残日暮归来晚，茅檐洗脚月又明，明朝早入芙蓉城。入城不识公与卿，行歌道上旁无人。衣衫蓝缕鹑百结，与妻索笑妻生嗔，那知不是朱买臣。山坳筑著牧牛儿，白石凿凿蒙茸披。缪公无人宁戚死，独吹觱栗谁得知，不如采樵同路归。"}
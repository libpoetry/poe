{"id":"1114316","title":"次韵待制兄题孔园芍药","dynasty":"宋","author":"李弥逊","text":"红药开时春可怜，烂云明锦破晴烟。雍容近侍千花右，绰约翻阶四户前。不分柳条开白眼，直愁榆叶散青钱。我来偶落东风后，只有鲛绡处处传。绝胜河阳满县香，淡妆浓抺巧相望。七言远逼能诗谢，万朵今闻好事黄。绣幕罗帏云冉冉，风裳水佩日央央。紫薇花底根株在，寂寞山城亦自芳。"}
{"id":"1114105","title":"阻风泊慈湖夹焚香默祷有长鱼跃波而江豚出没舟人大惊抵暮风便因命解舟乘月泛禁江一夕至金陵盖数百里作二绝以纪其事","dynasty":"宋","author":"李纲","text":"江豚出没白波中，十丈神鱼跃晚空。知是阳侯怜我拙，故教来助一帆风。露气漫漫欲结霜，扁舟夜下秣陵江。烟波如席月如昼，快意倒尽黄金缸。"}
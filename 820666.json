{"id":"820666","title":"红情 忆汪涤芸","dynasty":"清末近现代初","author":"王易","text":"春风又至，念故人此日，心怀何似，案牍劳劳，为底双鱼便慵寄。一别于今隔岁，问诗卷、添来还未。怪近日、藕孔刀兵，变幻竟如此。尘世，寄庐耳。纵栖息晏游，有甚滋味。不如归是，拚饮中山博沉醉。知否吾侪拙甚，风月外、更无长技。但举首、南望也，故园芜矣。"}
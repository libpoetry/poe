{"id":"830963","title":"应天长  明费宫人故里","dynasty":"清末民国初","author":"陈宝琛","text":"生男莫重，生女莫轻，忠贞或在巾帼。刬尽析津城郭，过闾为凭轼。惜幺么，非闯贼。误利匕、刺仇偏失。恁纤弱，侠烈如斯，一何雄特。闻说寇深时，邂逅中官，频问外消息。处死寸心坚决，谁能犯完璧。从先后，归毅魄。附传尾、藉扶人极。旧门巷，正对宫墙，阅年三百。"}
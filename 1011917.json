{"id":"1011917","title":"题经楼语","dynasty":"宋","author":"释印肃","text":"般若贯华严，涅槃通宝积。迷则龙宫海藏，悟则一字不识。教演三伯馀会，度人无数百亿。如今满目放光明，十二部经诠不及。崔田彭族祖坟林，无欠无馀楼独立。大千沙界纳其中，无说无闻真利益。远祖近宗无不超，得意生身乘此力。现存一族福绵绵，世出世间福何极。"}
{"id":"694186","title":"宝安八景 市桥春涨","dynasty":"明","author":"陈琏","text":"石梁跨河岸，百尺犹垂虹。夜来春□□，□□□□洪。滔滔势莫遏，滚滚声何雄。□□□□□，□□□海通。飞翔集鹅鹳，变化多鱼龙。□□□□□，□□兴何穷。峨峨道家山，神仙有楼阁。灵鸟久不来，□□□□昨。霜寒竹实老，露重桃花落。遥空净氛翳，万□□神岳。几回候仙骖，缥缈闻仙鹤。日暮天风高，□□动寥廓。灵源发山麓，湛湛澄寒辉。素不污泥滓，时能起沦漪。沿涧泻瑶琴，触石成珠玑。来寻惬幽趣，同酌欲忘机。政喜清热恼，无烦浣尘衣。何当酿春酒，再拜奉亲闱。伊谁凿山骨，开作石瓮圆。不假陶冶工，可拟金石坚。终日泻飞淙，积岁成重渊。山灵为呵护，神物常蜿蜒。有时起风电，白昼生云烟。黎民沐嘉泽，胜迹垂千年。群峰敛苍蔼，石壁凝寒辉。如何乳泉下，化作水帘垂。光荧耀水晶，的皪明珠玑。月钩谩高挂，云额空自披。曾闻乘鸾女，浣弄湿仙衣。信知出天造，不假人力为。瀰漫合澜海，南与沧溟通。蜃气起蛟室，珠光出龙宫。楼台纷隐见，墟市见空濛。谩将化城比，还与幻境同。天风忽吹荡，人物归虚空。登州景相类，赋咏怀坡翁。何年役神工，凿破苍崖石。幽□□□□，□□□□壁。涛声撼禅关，岚气满空室。□□□□□，□□□一色。风来客帆归，月出潮□□。□□□□□，□□开虚碧。芳洲启兰若，沧江自环互。终日风雨来，长林翳烟雾。香凝薝卜花，翠湿菩提树。高僧悟禅秘，妙断往来趣。时闻独鹤鸣，莫辨孤鸾去。薄暮动疏钟，空濛不知处。"}
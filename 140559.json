{"id":"140559","title":"马当山水府庙","dynasty":"宋代","author":"张镃","text":"江长九月秋气豪，霜明岸老天愈高。群真下集水仙府，丁东佩玉闻云璈。修涂随处惬奇观，况此楼殿临烟皋。割牲酾酒祝祷灵贶，顺风挂席轻狂涛。褊褼数鹤摩空舞，戛然长鸣更凄楚。飞来木末独移时，不逐昏鸦乱洲屿。人言马当船过难，我喜浩偿超然间。便须击楫自此去，指呼万骑恢河关。"}
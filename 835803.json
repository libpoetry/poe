{"id":"835803","title":"满江红 其三 题张云簃大令冬夜捍菆画册","dynasty":"清末民国初","author":"吴重憙","text":"灯火矾楼，已早上、重门管钥。趁此际、六街如水，一鞭先著。马滑霜浓归路远，鸡鸣月落征裘薄。比昔日、磨盾作军书，情何若。千睥睨，夷门郭。几屈曲，金梁脚。一任我、红衫乌帽，据鞍踊跃。鹈刀横随从队，虾蟆更紧严城柝。庶万户、安枕驻华胥，春台乐。"}
{"id":"428407","title":"摸鱼儿 题《红楼梦》","dynasty":"近现代","author":"冯其庸","text":"最伤心，百年家世，惊风急雨归去。荣华富贵寻常事，谁道转眸飞絮。君听取，老耄矣，冰天雪地还须度。余生最苦。看插市飘零。凄凉百口，一夜散无据。平生事，历历闺中无数。姻缘木石前许。牡丹虽好终富贵，何况人生殊路。休凝伫。心底血、哀哀夜夜无人诉。岁华欲暮，快把笔挑灯，村言假话，泪写一生遇。"}
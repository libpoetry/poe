{"id":"1193683","title":"鱼山神女祠歌 其二 送神","dynasty":"唐","author":"王维","text":"纷进舞兮堂前，目眷眷兮琼筵。来不言兮意不传，作暮雨兮愁空山。悲急管兮思繁弦，神之驾兮俨欲旋。倏云收兮雨歇，山青青兮水潺湲。坎坎击鼓，鱼山之下。吹洞箫，望极浦。女巫进，纷屡舞。陈瑶席，湛清酤，风凄凄兮夜雨。不知神之来兮不来，使我心兮苦复苦。"}
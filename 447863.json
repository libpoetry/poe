{"id":"447863","title":"鹧鸪天   甫至成都，偕王蛰公，吴金水、邱登成、张青云、高凉、梅疏影、吴文洁诸友宴集川大何峥先生十二梅花吟馆，约别后共赋此调","dynasty":"当代","author":"潘乐乐","text":"记吸吟樽夜未阑，珊珊仙影老梅边。梦温石外成千朵，香酝枝头共一栏。秋叶散，暮云连。沉冥人海激冰弦。孤帆天末知何处，疏雨江湖作意寒。"}
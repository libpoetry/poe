{"id":"1215364","title":"近仁台郎见示樊左司在南台时忆昨五首柯博士苏徵君既为和之天台丁复侨居金陵草莽之臣也不能悉细奎章故事钦睹□皇潜飞之盛犹能记之僣用元韵以寓鼎湖之思云尔 其五","dynasty":"元","author":"丁复","text":"犹记华亭驾绿渠，市人还许与欢虞。后来尽备公车选，前识皆知帝者图。相府带围从病沈，酒家祠部属狂俞。邻僧有发惟须醉，夜立霜畦望北枢。"}
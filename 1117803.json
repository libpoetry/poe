{"id":"1117803","title":"夏日杂咏四首","dynasty":"宋","author":"陆游","text":"闲居自无客，况复暑如焚。百折赴溪水，数峰当户云。幽寻穷鹿径，静钓杂鸥群。旧爱南华语，今方践所闻。兀兀从谁语，??寄一床。不嗟头似葆，但苦汗如浆。攲枕风生竹，钩帘日转廊。非由静胜热，本体自清凉。蒲苇萧萧晚，楸梧肃肃阴。山童惊大鼾，林鸟伴微吟。蛮砚深潴墨，吴笺熟捣砧。新诗与醉帖，自笑尚童心。省事心君静，忘情眼界平。食便餐酪美，浴试葛衣轻。鹤整千年驾，鸥寻万里盟。秋风即在眼，作意上青城。"}
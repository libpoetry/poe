{"id":"1121341","title":"予顷得宛陵葛生所茹笔十馀筒其中复得精妙者二三焉每用之如麾百胜之师横行于纸墨间所向无不如意惜其日久且弊作诗二篇以录其功","dynasty":"宋","author":"林逋","text":"江南秋兔老毫疏，数字钟王尚贾馀。因读退之毛颖传，可怜今日不中书。神锋虽缺力终存，架琢珊瑚欠策勋。日暮闲窗何所似，灞陵憔悴故将军。"}
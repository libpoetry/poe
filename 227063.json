{"id":"227063","title":"蛟龙歌·生物具角齿","dynasty":"宋代","author":"何梦桂","text":"生物具角齿，每每与物抗。蹈阱虎以刚，触籓羊以壮。世间怪物有蛟龙，三百六十虫之长。神灵出嘘吸，变化互来往。布抓层云兴，鼓鬐欻电放。无欲不受刘累驯，假形岂被叶公诳。时飞则潜则潜，所以随时知得丧。莫道鱼暇性不灵，相依喣沫岂敢嗔。江濆鳣鲸久失水，闻此鼓舞咸相亲。世无刑醢受，时非法纲秦。然匪藉余荫，安能逃世人。亡象齿与革，亡猩血与脣。有身即有患，谁能无其身。安得此身化为云，随龙上下云无心。"}
{"id":"318727","title":"高阳台·彩缕绳松","dynasty":"现代","author":"顾宪融","text":"彩缕绳松，银彄匣紧，红酥细透春香。药裹文箫，问谁携与琼浆。殷勤如玉煎茶手，料呵寒一晌忽忙。要安排渴病文园，馋病刘郎。食单亲检翻新制，道调脂糁粉，总费商量。巧样玲珑，可怜红比斜阳。天涯难辨愁滋味，盼云厨甘苦同尝。甚时间双劝霞觞。共醉柔乡。"}
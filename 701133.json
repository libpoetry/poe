{"id":"701133","title":"前韵奉答李慱厅二首","dynasty":"明","author":"符锡","text":"斋坛古杏半欲折，院柳庭花他自春。岂有桃蟠千岁实，只同枝作武陵薪。生荑忽复缘何事，逸态频临畏损神。只尺天阶多雨露，可能抛掷任风尘。锦树逡巡老故台，花时端的候春来。那知有客空延伫，怪问多年巳不开。绰约崇朝蜂蝶乱，瞻依中夜斗星回。荣枯自是难窥测，谁向朋簪靳酒杯。"}
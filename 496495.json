{"id":"496495","title":"一七令 舟中阅唐诗纪事王起李绅张籍令孤楚于白乐天席上各赋一字至七字诗以题为韵遂效其体为花风月雪四首宋人名 其二","dynasty":"明","author":"杨慎","text":"风。偃草，飘蓬。过竹院，拂兰丛。柳提摇绿，花径飞红。青缸残燄灭，碧幌嫩凉通。漆园篇中竽籁，兰台赋里雌雄。无影迥随仙客御，有情还与故人同。"}
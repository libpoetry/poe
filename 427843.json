{"id":"427843","title":"清平乐二首·往闻沈尹默丈云，苏联艾德林教授译白居易诗，既风行被土，复从事陶潜诗之移译，心仪其人久矣。顷诵夏瞿禅兄赠彼二词，悠然神往，爰次原韵示瞿禅托为转致艾君。文化交流，要当著眼于此尔 其一","dynasty":"近现代","author":"龙榆生","text":"何当把袂。细领西来意。一脉香山连栗里。寻得灵源个里。任它风雨翻江。小舟摇兀何妨。今日一家兄弟，高原好共栽桑。"}
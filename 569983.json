{"id":"569983","title":"杜翁少时葬亲夜归大雪几殆若有神人送之得免文太史图之矣而又属蜀人毛太史诗之久失复得诸贤异其事倚韵和赠成卷余亦嗣焉","dynasty":"明","author":"王世贞","text":"死孝仍?攀柏身，生还刚及启关辰。雪深踪迹唯狐兔，夜久扶携有鬼神。万里璧完诗不偶，百年珠陨画如真。莫言弧矢男儿志，惆怅谁为扫墓人。"}
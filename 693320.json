{"id":"693320","title":"胡仰山倭播功成上绩","dynasty":"明","author":"苏胤适","text":"扬帆东下海氛消，马度岷山气转骄。云阵三千横太乙，将军十八数嫖姚。功书大幕劳分虎，技折中原惯落雕。万里威名寒漠朔，望悬双帜倚天摇。将军胆气万人豪，百战功成建节旄。心壮铁衣层马革，符分玉帐展龙韬。南飞剑戟星河动，北望风云嶂塞高。一自登坛消拊髀，边愁无使至尊劳。"}
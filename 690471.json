{"id":"690471","title":"宝安王幼度明府以戈船见迎为灯夕之会喜而从之得八十字并贻宝安同社诸君子","dynasty":"明","author":"张萱","text":"仙令不遗旧，王春已献新。黄头戒途卒，白首出疆人。为忆论文酒，今逢赐福辰。乐郊饶乐事，灯火共烧春。客棹忽远适，江天殊放晴。盟寻赠带好，老作踏歌行。坐满平原客，琴鸣单父城。烧灯十万户，应让福星明。"}
{"id":"823043","title":"六幺 辛子被困乱军，卜云死矣，一书告存，喜订荣州之游，并问诸遗老","dynasty":"清末近现代初","author":"赵熙","text":"杜鹃声苦，叫得春如客。相思美人天外，十日鱼书歇。险说渔阳揭鼓，踢到鹦洲色。六朝六夕。千花百草，一片腥风万燐碧。故人天幸无恙，个个城西北。秪恨血染髑髅，不向崔家掷。大渡河边一哭，世比唐年黑。秧歌满陌。一肩行李，请踏青阳旧封国。"}
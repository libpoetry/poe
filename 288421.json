{"id":"288421","title":"薄倖·淡星窥户","dynasty":"现代","author":"袁克文","text":"淡星窥户。更的皪、沈月飞露。绕画阁、枝横草叠，付与海天空雾。正断肠、听彻琼箫，珠帏玉镜何处记？鸭鼎香温，鸳屏影颤，弹指春归欢去。更迤逦、重阳近，依旧是、一年轻度。几回看钩褪，朱帘纱落，碧棂都被西风误。有嫦娥妒。到秋深梦冷，巫山十二云无路。閒未了，还向花庭凝伫。"}
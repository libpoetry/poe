{"id":"828094","title":"洗心阁中菊花开时复园来住一月将别为诗四首 其二","dynasty":"清末近现代初","author":"陈曾寿","text":"飘香经几秋，托根暂尺地。我花如日月，历劫食不既。深明洗心阁，瓶巾在水次。朝帘捲秋妆，欲夺西子媚。下榻来幽人，一月同寤寐。花魂忽入腕，雪壁书奇字。开御绝代芬，别有经天泪。菊固不易知，知菊良不易。"}
{"id":"831486","title":"将往晋江，先有此作","dynasty":"清末民国初","author":"林朝崧","text":"蹩躠登高山，失身落泥滓。豺虎游道旁，耽耽向人视。却行归故居，已非旧邑里。昔日桑麻田，强半成海水。无数蛟与蜺，率族来踞此。眼看平地上，浩荡风波起。我欲施钓纶，惜哉无钓饵。谁能逐狂澜，走入鱼腹死。近者陶元亮，招我桃源里。芦中呼扁舟，萍浮长往矣。"}
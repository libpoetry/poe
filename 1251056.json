{"id":"1251056","title":"游天庆观登众妙堂兴叹堂有玄元像奇古而苏公小大二碑及居士泉皆废盖戎卒居之","dynasty":"元末明初","author":"陈谟","text":"琳宫宅兜牟，亵污众妙门。试窥捣衣砧，上有眉山文。上堂罗儿妇，下堂饲鸡豚。塑像古且奇，稽首玄元君。端居燕穆清，谁使居人群。亦有居士泉，澄源为之昏。那无一寸胶，可洗千丈浑。"}
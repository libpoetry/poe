{"id":"301818","title":"金缕曲·原调赠老渔翁","dynasty":"现代","author":"冯明权","text":"何处惊人语。莫非是溪上渔翁，放歌前去。唱一声天涯芳草，不尽桃源仙路。太苍茫伊谁伴侣。唤起黄莺枝上啼，叫夕阳挂住堤边絮。且勾留，行将暮。止舫端的饮酒处。胡为乎骚客词人，茶烟云树。走遍名园无是好，好与联吟话雨。此间乐正堪小住。饱啖馒头行复止，恨那时却少留春句。呼明月，添诗具。"}
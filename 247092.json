{"id":"247092","title":"水调歌头·访霜桐野屋听野翁话近况","dynasty":"现代","author":"田遨","text":"老友不相见，一见话滔滔。说到横塘泛棹，作画不辞劳。兴至解衣盘礴，忘却寒风砭骨，一病又连朝。相见堪起病，又似少年豪。论园艺，谈画理，说风骚。多少名山事业，心力未轻抛。数到英雄三五，正是兴酣时节。忽已晚钟敲。回首楼窗影，挥手欲魂消。"}
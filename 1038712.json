{"id":"1038712","title":"相国杜公旧里钱唐有别野在华下既得谢留寓睢阳因家焉某近赴益部过三峰闻华人之望公舍而不还又顾吾乡之独幸国老处焉因道西人之意成长句四韵奉寄杜公","dynasty":"宋","author":"张方平","text":"谋国有劳新史在，挂车无第旧乡遥。睢阳图记光耆彦，华下风烟遂寂寥。紫气尚劳关吏思，甘棠犹播陜民谣。莲花峰下仙人掌，高出云端若奉招。"}
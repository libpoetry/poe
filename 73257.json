{"id":"73257","title":"沁园春·赠春谷清禅师","dynasty":"元代","author":"李道纯","text":"智断坚刚，奋心决烈，便透玄关。把杀人手段，轻轾拈出，活人刀子，慢慢教看。一剑当空，万缘俱扫，方信道瞿昙即老聃。玄夙播，看春生寒谷，觌面慈颜。从他雪覆千山。那突兀孤峰青似蓝。况击竹拈花，都成骨董，扬眉瞬目，也是＊顸。劫处风光，日前荐取，擘破面皮方罢参。如何是，那祖师的意，合掌和南。"}
{"id":"691493","title":"又和韵","dynasty":"明","author":"李贤（原德","text":"懒将薄命市头占，才到中年便白髯。绿蚁酒斟?一醉，玉浆瓜剖嗜多甜。凉声在户风敲竹，疏影当轩月照帘。可奈夜深浑不寐，小窗灯火究羲炎。安分何劳把命占，渐看白发间苍髯。蝉依晚树吟中乱，蜂采秋花酿后甜。霜径菊香凝绿酒，月庭竹影上疏帘。醉来高卧南窗下，不恋人间势位炎。"}
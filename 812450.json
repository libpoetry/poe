{"id":"812450","title":"题杨浣芬忆蓉室诗草四章","dynasty":"清","author":"许咏仁","text":"绮岁能为咏诗史，衰荣斧辱出蛾眉。宫闱淑蕙经彰瘅，口吻生花绝妙词。夫婿述闽署宰官，驰书敦勉到南安。遂教陌上依依柳，当作甘棠一样看。生儿原自异凡儿，双璧双珠瑰玮姿。出入常闻诗礼训，悬知不限过庭时。伯兄作序示南针，定卜流传遍艺林。独怪左芬才藻丽，太冲惜墨却如金。"}
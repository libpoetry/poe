{"id":"546917","title":"燕歌行七解 其五 艳歌何尝行","dynasty":"明","author":"于慎行","text":"何为侘傺长吁。但当饮旨酒，吹笙竽。二十为侍中郎，三十执金吾。四十虽不大贵，车马骎骎往来，公卿长者居。但当在五陵，陌上快独呼。鸡走狗被服襜褕。男儿堕地，横绝四海，皇皇日夜，心一何愚。畴昔相追随，斗酒从游盘。一日不相及，中道与君成间关。束发奉明主，忠诚夙所殚。上有公家三尺，下为众庶所观。彼美人子，何为营营，日夜诚足叹。"}
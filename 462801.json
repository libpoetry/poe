{"id":"462801","title":"梅岭雷公尖老四坡山道","dynasty":"当代","author":"幻庐","text":"四坡力跻之，以秋冠四时。一坡狎斑鸠，见我扶杖助钩辀，冶苌难通秘语稠。二坡蜩螗沸，变徵商音疾鼓吹，此中无暇论晋魏。三坡鬼面石，险仄其膺癃其脊，距爪攫人莫容白。四坡木荷阴，岩隙日色漏森森，阒寂复萌惶恐心。雷公觜尖才逾半，风爽茆亭歇脚汉，俯涧振衣殊可玩。好入名山千百次，御风梯云何止四。屐齿前后效谢公，上山元比下山易。"}
{"id":"839185","title":"五綵结同心 为友人题女伶张兰卿造象，兰卿有嘉号曰海棠仙子燕赵好女儿也。","dynasty":"清末民国初","author":"严既澄","text":"仙云妆簇，笑电冥迷，秾春特地愔愔。人在风花里，斜阳外、丝絮尽日沈沈。燕窥莺逗销魂地，东风倦、谁缔同心。还珍重、通明奏笔，画成一片春阴。画屏不传芳讯，憔悴而今。香掾凭肩惯，芳菲地、辜负此日登临。内家妆束矜严甚，无人会、捐佩情深。薰香久、真真姚冶，慰人夜夜零衾。"}
{"id":"461381","title":"腊八粥歌","dynasty":"当代","author":"添雪斋","text":"腊八复腊八，骨削但畏风镐杀。供佛需供粥，粥水一钵腻甜滑。初一榛与栗，碎玉研金屑。初二下碧糯，指间微青雪。初三添火枣，日影深紫泄。初四建莲子，清圆苦心缀。初五入葡萄，汉家月华洌。初六赤豆红，合握苌弘血。七日点龙眼，鳞甲寒光灭。八日落花生，落者是谁歌诀绝。集此腊八粮，度此腊八节。求粮当求谁？此日当噎噎？灶前粥复粥，缙云之徒谓饕餮。釜下燬复燬，赠食之人污于涅。龛前经复经，日昃之离嗟耄耋。一之日觱发，大地寒气坼云裂。二之日栗烈，有人决眦饮冰雪。星瞳破碎失血色，血色淹留朝阳侧。北风惊飘谁所雇，攫悯缚口天之敕。长河千波但冲冲，是夜北方天幕如铅黑。"}
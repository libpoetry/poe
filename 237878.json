{"id":"237878","title":"和十二兄·伯也今代豪华","dynasty":"宋代","author":"晃冲之","text":"伯也今代豪华，嗜诗如嗜酒。赋多转遒劲，语老愈深厚。尘言删不存，妙句元自有。白华忽补亡，关雎不为首。埚篪起兄弟，珠玉到朋友。吟咏九日菊，沈酣八月酎。搜剔发清新，联翩杂奇丑。详味主动谟章，用思过杨柳。但使身愈穷，未信名可朽。不知造物意，令作清庙不。"}
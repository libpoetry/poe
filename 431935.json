{"id":"431935","title":"和聂公自寿依原韵","dynasty":"近现代","author":"何满子","text":"从来民可使由之，乐得省心诈作痴。老树著花真有趣，杂文做骨漫吟诗。恰逢梁灏登科岁，也是周婆祝寿时。须谢天公降大任，酸甜苦辣已全知。乱著衣衫春夏交，滕文公乃大文豪。孔夫子语真奇句，邓丽君歌作舜韶。混沌生涯恋曲檗，涅槃道路是焚烧。可怜杨志逢牛二，天汉桥边卖宝刀。"}
{"id":"467163","title":"仙居 其六 李宅民居","dynasty":"当代","author":"陈忠平","text":"峡口寻车道，幽深别有村。烟炊起青碧，篱落走鸡豚。花簇眠牛地，溪流御史门。糖茶待客好，尚古民风存。一径扶云十八盘，摩肩拭目对跳峦。春风初拂梯田绿，寺竹犹沾宿雨寒。作态渊崖俱妙相，不名花草亦奇观。最怜往哲读书处，石壁松灯烟未乾。水陆通衢旧埠头，五溪汇接海东流。千家牙匮俱颓剥，九折龙街自曲幽。劫换仍存读书院，客来争睹买春楼。繁华莫道今难再，盛世人閒好冶游。谷口黄云结梦真，绝清奥处蛰仙人。将军石峭威如历，玉女峰横妙毕陈。壁挂翠萝濆瀑响，林蒸紫气遏花新。临风秀木多情趣，连理枝生万古春。"}
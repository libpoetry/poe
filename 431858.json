{"id":"431858","title":"游仙五首（录二）","dynasty":"近现代","author":"江庸","text":"久摒云敖不耐哗，洞门容易认桃花。天孙未嫁犹闻杼，月姊无名岂为茶。鸡犬飞升曾舐鼎，凤鸾铩羽莫还家。龙文秘笈何由辨，辜负提携范雪华。霓裳一咏众仙哗，将萎谁怜阆苑花。未索葛翁蓬岛药，试尝枯叟草堂茶。绡衣典尽鲛人宅，绣户长扃凤女家。漫语弥天云锦手，戋戋独茧岂能华。"}
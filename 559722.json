{"id":"559722","title":"圣德瑞应诗","dynasty":"明","author":"曹义","text":"圣主建皇极，垂衣统万邦。仁恩被蛮貊，奉贽皆来王。麒麟昭上瑞，福鹿呈嘉祥。五采绚朝中，云霞焕天章。狻猊超物类，马哈尤非常。双眸电光掣，两角三尺强。驼鸡异鸾鹤，和鸣偕凤凰。慈乌钟粹质，玉羽明秋霜。猿资欺雪白，驯狎誇神羊。瑶阶献天子，扑舞何跄跄。重瞳屡回顾，喜色生春阳。盛世瑞骈集，□□□□□。"}
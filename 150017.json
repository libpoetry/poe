{"id":"150017","title":"再和资道·佳山陪四绝","dynasty":"宋代","author":"晁说之","text":"佳山陪四绝，名士出三齐。芬馥生兰茞，荒芜去菉藜。光华深北斗，气象到西奎。挥毫若吐霓。美求鲜鲤鱠，珍访辟尘犀。出众青钱士，翻经白玉篦。高张射鵰手，稳步上天梯。吾友由斯道，狂生不识蹊。淮南书有作，商隐赋无题。慷慨簪频击，吟哦手屡携。寒厅帘帟浅，深夜笑言低。慎莫嘲雕虎，从来学木鸡。"}
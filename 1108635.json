{"id":"1108635","title":"送山甫铨试二首并寄强甫","dynasty":"宋","author":"刘克庄","text":"二昆南北各驱驰，季复随群试有司。蕃衍皆因先世积，荒嬉端为乃翁慈。争名古有笞儿语，任运吾无责子诗。万一原夫能末缀，采蒲裹粽待归期。家事如今亦尽传，此冠未挂待何年。忍抛老汉□□畔，去傍渠侬水镜边。逆旅我能几时客，自家□□□人怜。归鸿数寄平安字，莫遣衰翁望眼穿。"}
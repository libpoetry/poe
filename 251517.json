{"id":"251517","title":"念奴娇·古城松密","dynasty":"现代","author":"汪洋","text":"古城松密，又银蟾悄近，人声稀少。冷簟成舟光似被，鹤梦而今江表。秋水摇芦，荷衣泻露，疑有淩波到。苍茫谁见，但闻渔唱飘渺。笑我瘦客清狂，经年载酒，也拟苏门啸。百感随潮难并理，一任西风吹老。玉管空移，枯桐已去，四面山低小。梦回幽巷，碧空星散如岛。"}
{"id":"115683","title":"春雨·浪浪檐前雨","dynasty":"宋代","author":"张耒","text":"浪浪檐前雨，昼夜来不极。青苔生空廊，蜗涎被四壁。出门无所往，端居守笼翮。鸣呼林中鸠，聒聒方自得。林花扫余姿，高柳沐佳色。悠悠三月残，春物行欲息。感之欲何奈，取醉遣朝夕。穿泥得新笋，紫箨裹新白。从容妇子语，草草田野食。明日还复然，慵顽已成癖。"}
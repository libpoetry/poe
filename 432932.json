{"id":"432932","title":"赠秉亚礼二首","dynasty":"近现代","author":"洪传经","text":"船随金浪依芦转，鸦负残阳绕树回。异国名湖堪极目，远山如画展高台。十年风雨深怀冷，竟日欢娱百念开。多谢殷勤兼熟约，虎丘邓尉共寻梅。子是欧西奇男子，交游半是远东朋。弃医偷习中华语，佞佛旁搜梵国能。新会高文通觉路，曼殊妙谛耻凡僧。钟疏响竹摇千个，静證波涛千万乘。"}
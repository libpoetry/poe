{"id":"958458","title":"宣和壬寅十月余游江南二十五日道出月岩方崇宁甲申先子休官长沙挈家人宿岩下此后二十年间哭父母失姊妹祸患百端今日虽使余富贵过此尚当悲感不自已况复羁孤无聊为万里旅人耶欲作一诗梗切未能就止以二十八字叙其事翌日得四韵 其一","dynasty":"宋","author":"郑刚中","text":"先亲膝下共游人，孤影飘零只我身。今日再来如隔世，泫然衰泪落江滨。"}
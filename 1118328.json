{"id":"1118328","title":"纵笔四首","dynasty":"宋","author":"陆游","text":"文叔一人知此翁，洛阳城里又东风。让他绿发好年少，二十四岁作三公。一纸除书到海边，紫皇赐号武夷仙。功名敢道浑无意，暂作闲人五百年。背上嵯峨两肉山，明驼有债自须还。玉霄峰头雪色鹿，清晓一声烟雨间。素月徘徊牛斗间，天风吹鹤度函关。一年似此佳时少，唤起陈抟醉华山。"}
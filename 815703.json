{"id":"815703","title":"湘灵侄见示十月杂感，依韵和答","dynasty":"清","author":"钱龙惕","text":"年华已是劫灰残，欲觅逃名七里滩。谁篡鸿飞高冥冥，休歌牛角夜漫漫。骑驴自称襄阳帽，漉酒长欹栗里冠。千树芦花数行雁，天涯寒月许同看。仲容高旷有闲身，曳耒分明已绝尘。一月别来将小雪，八篇传到尽阳春。烟波西塞摇双桨，风雨桐江挂一伦。我亦途穷须恸哭，竹林携手敢逡巡。"}
{"id":"459628","title":"止酒","dynasty":"当代","author":"卢青山","text":"止酒，止酒，此时不止，噬脐后丑。浮生自有万端忧，百斛空醅安能掊。竭力以食，尺榻可偶，浮梦往返，醉欤何有？拘者斥汝为狂，亲戚哀汝不寿。止酒，止酒，岂愚之及此，掷此身于樽卣？百年倏若一醉回，嗟余同草木而不同天地朽。杯汝勿前，曲生且后，俗其来之，吾与子友。磬折备腰，诺唯守口，随人而发，快若指嗾。非良民欤，洋洋耆耇。止酒，止酒，此时止子，子无我咎，悲思子时，子亟来佑。止酒，吾止酒。"}
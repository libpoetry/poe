{"id":"281534","title":"贺新郎·本意，赠鹓雏，与楚伧联句","dynasty":"现代","author":"林庚白","text":"春到松陵路。怪无端、天涯芳草，送君归去。锦帐青庐人似玉，宠柳娇花共妒（浚南）。便添对、鸳鸯护汝。凤女传闻通典籍，好锦笺、玉版相依和（楚伧）。休漫遣，芳时误。美人自古伤迟暮。问谁家、倾城名士，玉台双赋（浚南）。新妇才华原绝代，合嫁无双夫婿。作天上、人间仙侣（楚伧）。我见犹怜卿应惜，倩青鸾、传与灵箫语。藏娇屋，问何处（浚南）。"}
{"id":"181612","title":"盗焚浦江龙德寺经藏与卷轴化为玉诸葛亮公谈","dynasty":"宋代","author":"郑刚中","text":"盗火陈兰若，一燎无馀屋。独此龙宫书，入火变为玉。琤然断甓中，幖帙犹可目。众谓有哲匠，秘愿发心腹。提斧入昆山，雕镌作奇福。不然纸墨灰，委地安可触。或谓刻楮者，一叶尚难速。谁能俄顷间，就此千万轴。事无产阶级一切法，万物皆具足。法存形岂忘，法坏形乃覆。彼既自断坏，智者莫能续。是书佛所传，法性妙含蓄。无尽如虚空，生灭自兴伏。贞尝无动摇，坚固莫摧辱。文字遂因依，清凉逼炎酷。吾文稽儒书，如彼庄周属。亦谓忠信人，水火不能毒。矧此微妙语，天人共归宿。岂容轻破坏，一概随土木。想当妖焰燃，人惊鬼神哭。烟消火力寒，拨灰开韫匵。告尔缁衣流，营个愈宜笃。"}
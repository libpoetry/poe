{"id":"1252736","title":"四月二日林自■城归写呈迁居诗四首因以述怀并记时事","dynasty":"元末明初","author":"谢应芳","text":"鹤长凫短世难齐，满眼风尘客路迷。灶突未黔居未徙，儿曹况在两湖西。六幅蒲帆带雨开，■城艇子过湖来。老妻正倚门前树，雪色杨花覆绿苔。僦得山居凿井新，客来不厌煮茶频。屋头蓦地颠风起，狼藉桃花满树春。鬓丝垂领白毵毵，老我身如作茧蚕。午梦忽惊飞炮响，狼烟只在淀湖南。"}
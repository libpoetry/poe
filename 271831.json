{"id":"271831","title":"台城路·为余素盦题词砚斋品砚图","dynasty":"现代","author":"李宣龚","text":"松窗涵蓄澄泥影，帘栊顿收凉意。石骨镌苔，溪腴范雪，昼锦犹生苍翠。商量位置。费月斧云斤，百船娟媚。坦腹安排，田田一点照心地。霜红头白老去，向汀茫自写，肘方奇字。枕畔琴丝，灯前笛谱，并入蟾蜍残泪。女天无计。叹袖手人间，鼠肝虫臂。若问前身，玉皇香案吏。"}
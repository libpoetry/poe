{"id":"494205","title":"送屠侍御之南都","dynasty":"明","author":"湛若水","text":"司寇东湖公，文学饰吏治。凤毛两翀霄，乘骢乃仲氏。从予拜乞言，服之为砭剂。予久拙言词，感君故来义。请从文厚言，静重如厚地。卓哉万仞冈，壁立不可比。青天何昭昭，白日靡霞翳。雷霆迅奋击，去来复何意。流水与行云，浩荡行无事。物情有常则，君行为君记。"}
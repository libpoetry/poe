{"id":"224313","title":"寿元俞治中","dynasty":"宋代","author":"陈深","text":"凯风荡清淑，秦溪钟妙英。世德裕后远，盛年振清声。余昔客君家，君甫十二龄。期君世济美，事业知甘卿。微言副深望，荣涂践修程。东吴大藩地，政繁任匪轻。剸裁得终卖，游刃新发硎。勉奉竞竞武，毋著赫赫称。临下必以庄，事上必以诚。勤劳慎细事，惠爱甦疲氓。制动由静一，养心贵和平。尝闻公转量，允矣王休徵。"}
{"id":"252692","title":"疏影·梅花","dynasty":"现代","author":"林修竹","text":"月明林静。恰浮动暗香，梅弄清影。江北江南，春晓嫩寒，正好一枝投赠。自从唤醒罗浮梦，嘈翠羽、淡妆冰莹。黄昏后，小蕊疏干，竹外斜枝更胜。诗成恰宜天雪，想寒映草堂，花放庾岭。古意高风，竹屋疏离，观赏尤添情兴。百花头上开偏早，凝玉骨、那嫌冰冷。最爱是，风雪孤山，处士伴侬和靖。"}
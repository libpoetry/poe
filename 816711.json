{"id":"816711","title":"应天长 秋闺，集唐词","dynasty":"清","author":"董元恺","text":"玉京人去秋萧索。愁眉敛翠春烟薄。倚兰桡，捲珠箔。前事岂堪重想着。酒醒情怀恶。灯背小窗高阁。离魂何处飘泊。柳阴烟漠漠。水精帘捲东风院。枝上流莺声百啭。绿窗轻，香梦软。清泪朝朝曾洗面。砌痕深，花样浅。出水芙蕖波溅。绣到鸳鸯偏倦。恼乱针和线。"}
{"id":"436775","title":"秋日和张温仲韵二首","dynasty":"金末元初","author":"蔡圭","text":"琴里忘忧尽日弹，百忧俱息夜初阑。青灯把卷逢真味，绿酒倾尊破薄寒。月色半留梧影上，露华应到菊花团。在家须信贫犹好，梦想人间行路难。照水疏林万木苍，迎轩爽气一襟凉。有时独听溪舂坐，无事方惊昼景长。云薄西山聊隐见，烟横白鸟去微茫。可怜骑省多秋思，拘士安能识大方。"}
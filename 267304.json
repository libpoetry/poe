{"id":"267304","title":"高阳台·除夕和韵","dynasty":"现代","author":"朱祖谋","text":"红冷籸盆，墨枯彩帖，年涯消尽谁催。一寸春心，等閒都著寒灰。今宵才信东风懒，负冷吟、残醉情怀。问关山、笛里梅花，几度吹开。声声不分邻家鼓，把朦胧台榭，残梦惊回。马影鸡声，天边消息还猜。虚堂冰雪凌兢甚，怕过时、春不归来。最无聊、照取吴霜，婪尾深杯。"}
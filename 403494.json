{"id":"403494","title":"百字令 题岚屏师母临帖宋幛子","dynasty":"近现代末当代初","author":"刘蘅","text":"名闺柔翰，爱临池、也具前贤风格。纯是人间清淑气，真草皆非凡笔。双井馀姿，一窗晴旭，古意生斋壁。绛纱都讲，几回来就传习。微艺笑我过时，兰亭摹久，累神磨人墨。如会晦明烟雨意，弱腕应添遒力。廿载师门，频翻书谱，与母谭钩勒。追随晨课，小园多种蕉叶。"}
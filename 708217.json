{"id":"708217","title":"满江红 其十七 春夜集淡心斋和韵","dynasty":"明末清初","author":"尤侗","text":"乘兴而来，冒雨过、徵君之宅。相对者、诗家三老，酒徒八伯。秉烛夜游行乐耳，一生能着千双屐。看胜为可喜败欣然，如予弈。痛饮也，肠千石。剧谈也，唇三尺。算樽前只少，红儿催拍。便唱鹧鸪休听好，坐中半老江南客。问阮公、醉后眼如何，全飞白。"}
{"id":"308134","title":"如此江山·如此江山无人管","dynasty":"现代","author":"蒋士超","text":"如此江山无人管，神州陆沉重见。祖脉昆仑，长流扬子，延得文明一线。天涯目断。看地尽尧封，疆分禹甸。一发中原，黄权濩落手谁援。古今豪杰何限。那二十四朝，底事龙战。莽莽欧风，沉沉墨雨，何似蓬莱清浅。茫茫震旦。概前代沧桑，几经天演。民族潮流，一声声拍岸。"}
{"id":"574505","title":"正月三日小饯施克和于惠山酒间克和诵刘后村元日诗为令因用其韵再致别意是日予奉老母观新精舍故别设于知微山房云","dynasty":"明","author":"邵宝","text":"精舍初成近惠泉，几回辰至起僧眠。新正屈指今三日，旧约惊心又一年。慈母板舆应偶尔，佳宾草饭乃居然。凭君莫问山中事，万里青云彩鹢前。"}
{"id":"426848","title":"仲瑛自香港携家来访迁者踵接余数语解之置酒知白斋咏雩亦以同日不约而至出名瓷相慨赏盖忧乐集于俄顷感愤形于楮墨故末语及之也","dynasty":"近现代","author":"李洸","text":"乡关庾信托清哀，剥啄惊呼二妙来。鲑菜晚供园小摘，越瓷秋静酒初醅。浮湛薄宦真吾党，聚散浮生老布才。风雨鸡鸣一相见，九阍豹虎漫疑猜。"}
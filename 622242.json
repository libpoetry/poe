{"id":"622242","title":"别曹允大后便邮复寄言　有引","dynasty":"明","author":"郭之奇","text":"官閒人不识，有友忽相求。陡晤须眉旧，久要意气周。为期詹五日，寄语入三秋。同济情无让，平原义复修。溯游从水在，载酒向舟谋。指点千泓静，低徊一叶浮。湖光随意放，秋色敛情收。孤月怡清赏，诸峰悦远投。无端家绪迫，有恨岭云悠。信美非吾土，谁能三宿留。"}
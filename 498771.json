{"id":"498771","title":"武夷有茶灶石酒杯洞大藏峰翰墨峰仙机岩棋盘石天壶峰大小廪石幔亭峰仙迹石水帘洞投龙洞汉祀坛大隐峰升真洞一线天灵岩石晚对峰虹桥金鸡洞钟峰玉女峰妆镜台铁笛岩天游峰钓矶石偶即景写怀馀未尽书也 其一","dynasty":"明","author":"黄廷用","text":"谁道虹桥路不通，犹传仙蜕锦函中。金鸡故乱钟声早，玉女遥悬镜影空。九曲棹歌嘘夜月，一横铁笛起秋风。石门烟雨天游晚，合与疏灯钓□□。"}
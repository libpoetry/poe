{"id":"251559","title":"陌上花·燕市送演堂演公失路京尘吾亦飘零如公也","dynasty":"现代","author":"汪洋","text":"空庭积月，夜寒添又，枫铺荒径。楼角疏钟，并入断鸿声冷。浮云身世烟波枕，人海远观空醒。抚霜琴自有，风生千古，一星长炳。满青裳欲褪，枯香犹在，草草秋容犹耿。山影垂江，惯听打礁潮迸。虚檐何碍桂华近，梧上银蟾重整。忘宵残或见，零星灯火，引曦和乘。"}
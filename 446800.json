{"id":"446800","title":"水调歌头    游颐和园观昆明湖","dynasty":"当代","author":"蔡淑萍","text":"果是帝王苑，况复值承平。望中地阔天宽，爽气正秋清。一样湖光山色，一样亭台楼宇，唯此势恢宏。几度海田变，乔木自青青。想当年，东海沸，苦鏖兵。可怜石舫如磐，歌扇舞衣轻。屈辱风云一页，此处遗痕犹在，来者愿长醒。日暖波如镜，伫听有涛声。"}
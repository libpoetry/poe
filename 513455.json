{"id":"513455","title":"桃源图诗","dynasty":"明","author":"程敏政","text":"冬青之木郁葱葱，日落水流西复东。岁岁年年人不同，桃花依旧笑春风。百年废兴增叹嘅，落红万点愁如海。今年花胜去年红，明年花开复谁在。可惜落花君莫扫，孤芳转盼同衰草。对此如何不泪垂，十年花送佳人老。志士幽人莫怨嗟，看到子孙能几家。寸根千里不易到，留种河阳一县花。"}
{"id":"1035742","title":"吾友山阳蹇子韫尝游颍上言彼之居人有许氏者富不因贪学非求进于郡之西手植众木郁然成林林下搆亭壮而不丽郡倅黄公宗旦皇宋有名之士也常造焉上阙歌诗以旌其美故俾予请诗于子吾以子韫之请诗于予八十言以寄题","dynasty":"宋","author":"魏野","text":"道胜富如贫，亭临颍水滨。一瓢思祖德，三径与僧邻。虚白虽同性，丹青不似身。趋庭知有子，下榻岂无人。纫佩兰多老，成蹊李尽珍。开筵回雪少，联句聚星频。家谱书难备，州图画不真。遥题应未的，莫把刻贞珉。"}
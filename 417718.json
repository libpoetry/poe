{"id":"417718","title":"金缕曲 十年浩劫，故人多有被遣送回原籍者今皆归矣，歌以迎之","dynasty":"近现代","author":"朱帆","text":"往事何堪说。记当年、枯花萎草，断鸿啼鴃。六月炎风吹溽暑，底事长空飞雪。甚桃李、无端摧折。霹雳一声君去也，怅年年、孤影鹅潭月。珠江水，空呜咽。今朝相对俱华发。是人间、星移物换，几番寒热。翘首彩虹明灭处，满目经霜红叶。莫轻负清秋时节。天际夕阳无限好，且舒展青史从头阅。长安路，飞蝴蝶。"}
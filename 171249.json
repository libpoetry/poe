{"id":"171249","title":"简林公似·穷猿不择木","dynasty":"宋代","author":"五迈","text":"穷猿不择木，祥凤宜棲竹。高门结驷荣，陋巷一瓢足。仕有时为贫，贫乃急於禄。夫君何所欠，百事尽从欲。新谐种玉婚，大敞堆金屋。镜里颜尚朱，庭前萱正绿。中州不徜徉，炎海甘驰遂。遂令君子心，度以小人腹。我贫甚去年，全家久食粥。独醒妒人醉，议诮那免俗。名节千载光，富贵一炊熟。朋友严简书，敢以石玫玉。"}
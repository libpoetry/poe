{"id":"466084","title":"代札寄张建辉老师二首","dynasty":"当代","author":"卢青山","text":"平生自笑半非人，倒著泥冠倒作文。奇字龙蛇盘壁走，孤诗牛鬼压床吟。新为冢石招山魅，老化秋蝉堕棘榛。未醉山公乘病马，哄然一市笑斜行。平生自笑半非人，仿佛千年谪客身。吟啸生涯差可比，屠沽小子讵为邻。挂松衣袂如悬帜，卧石杯壶胜列兵。待有长言和兽语，低低莫与世人听。"}
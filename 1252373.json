{"id":"1252373","title":"次韵偶成二首 其一","dynasty":"元末明初","author":"张昱","text":"杂然异味出宾盘，老觉樽前更有欢。清夜可人歌板倦，小楼细雨烛花寒。狂情肯为诸公吝，酒量方知到处宽。醉后玉山从倒却，试将时果掷潘安。程家兄弟合情亲，霁月光风满座生。乐事笙箫相间发，酒怀江海欲同倾。自怜绿发朱颜改，尚觉千金一笑轻。夜半酒醒孤枕上，不将归思忆江城。"}
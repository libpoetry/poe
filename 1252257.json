{"id":"1252257","title":"弘道见和复次前韵","dynasty":"元末明初","author":"叶颙","text":"羡君诗格类唐人，胸次冰霜月一襟。句律老成前辈语，衣冠新样昔贤心。岂无青眼观良璞，争奈黄尘袭敝簪。早晚南山坐云石，邀君来听绝弦琴。自许馀生不问天，樵夫渔叟得齐肩。岂期鼙鼓轰天日，犹有篇诗慰暮年。白发满头惊老矣，黄金掷地喜铿然。袜才敢共元龙并，何但高楼上下眠。"}
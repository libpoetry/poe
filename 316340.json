{"id":"316340","title":"木兰花慢·重九","dynasty":"现代","author":"聂树楷","text":"年年重九日，循故事、说登高。笑胆怯刘郎，诗名空负，字怕题糕。参军偶然帽，便龙山千古诩风标。输与归来元亮，东篱一盏陶陶。无聊。老却吾曹。拈竞病，尽推敲。纵人遇催租，付之一笑，吟兴偏豪。何为应须烂醉，想东坡块垒尚难消。不管满墟风雨，黄花正放园地。"}
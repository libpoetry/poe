{"id":"686867","title":"效白乐天体赋四绝为赠陈正子父","dynasty":"明","author":"伍瑞隆","text":"世上好官人不知，请君试听好官诗。忧□平日犹常事，保得临危不易□。与君同难昔年时，死处空□连与迟。今日覆盆都照尽，此心君却有天知。西江道法接朱程，近两先生邹与曾。廉地产材多正气，似公还是古狂矜。经义求才自不然，真才元不在秦燕。看君颠沛频年事，何必科名羡汝贤。"}
{"id":"278285","title":"蜀溪春·竹海，顾明行泸江密处","dynasty":"现代","author":"沈轶刘","text":"日上西嵌，叙泸晴光，凉透江帆。千里苍岩。翠琅玕绕，天水宕目都蓝。丹黛能事毕，风倏起、松影全芟。万个遥疑，渭川几疗宋官馋。涛声自排沸绿，催数点疏雨，斜爇青衫。晓月微巉。乱筛香雾，吴榜泻秋犹瀺。零露何寂历，幽禅定、云妥烟衫。唤笑可，裁二竿，便不凡。"}
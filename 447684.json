{"id":"447684","title":"登庐山","dynasty":"当代","author":"潘乐乐","text":"奇崛涪翁句，奥衍散原叟。郁郁乎文哉，平生追江右。扶筇秋风里，来访匡庐瘦。危磴百折悬，涧深石怒走。有石如披雪，有石盘骨皱。苍崖奔如铁，两峰如相斗。林转出一峰，孤峭兀不偶。万尺天如泻，飞瀑日夜吼。奔突万马腾，石列如拒寇。壮哉造化力，句法山水授。诗者无雄奇，俗笔终在手。嵚嵜但一吐，何论句妍丑。斜日一潭碧，万古贮深秀。群山对无言，松风相看久。"}
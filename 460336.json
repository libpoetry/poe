{"id":"460336","title":"贺新郎　时风新纪三首 其一","dynasty":"当代","author":"卢青山","text":"高匾劳抬首。笑惶惶、鞋跟跑脱，门框踏旧。尔一匹夫何大举？事在芝麻绿豆。但手续、必须遵守。百庙菩萨逐一拜，要自家先比菩萨寿。红海洋，是印斗。嗟君不解分前后。看古来、前门好看，后门好走。毛泽东思想倒背，学问未为深厚。请悟彻、几瓶烟酒。漫莫呼天踏地苦，倘君而执柄也必有、灵犀在、一点透。"}
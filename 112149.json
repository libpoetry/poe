{"id":"112149","title":"二郎神·琐窗睡起","dynasty":"宋代","author":"汤恢","text":"琐窗睡起，间伫立、海棠花影。记翠枳银塘，红牙金缕，杯泛梨花冷。燕子衔来相思字，道玉瘦、不禁春病。应蝶粉半锁，鸦云斜坠，暗尘侵镜。还省。香碧唾，春衫都凝。悄一似荼，玉肌翠帔，消得东风唤醒。青杏单衣，杨花小扇，间却晚春风景。最苦是、蝴蝶盈盈弄晚，一帘风静。"}
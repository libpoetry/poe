{"id":"812349","title":"上元日留赠伯兄","dynasty":"清","author":"许传霈","text":"每因省墓殡，买棹至城西。剩有黄家宇，难忘昔日栖。里邻悲离散，风雨感凄迷。赢得元宵饮，相逢醉若泥。大智从愚起，而今觉太愚。兄怀诚似拙，弟号合称迂。对客愁何底，忘情语转无。莫能筹极计，且自课儿雏。雁序才连昨，分飞别犹匆。不图归故里，依旧感飘蓬。三月烟花艳，长江尺素通。临岐言约略，不尽寸心中。"}
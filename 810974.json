{"id":"810974","title":"寄赠须孟修同学二首","dynasty":"清","author":"王季珠","text":"处常遇变顺天行，焉用牢愁写不平。一线穿珠文得体，五金炼冶学收名。当今钟釜频颠倒，抵死山毛定重轻。且向闲中理闲事，为花酬酒寿同庚。治身琐屑必经营，不喜空谈纸上兵。古衣冠须归束好，奇书画要拆开评。寒门特起驹无匹，盛世调元凤不鸣。式化乡闾吾分内，漫云声价必科名。"}
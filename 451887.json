{"id":"451887","title":"予以刘子全书事有春申之行，陆子奇捷招饮百乐门酒店，与者秦子子云奚子子夏蔡子希平王子星客及发初覆眉女史，席间分韵得蒲字，戏为长句","dynasty":"当代","author":"钱之江","text":"坫坛公等获雄狐，马首来过春已臞。似此清驩沤影若，送君行袂客怀俱。他时木铎有吾子，季世弦歌存泗洙。我力无能为也矣，思君三尺荡萑蒲。"}
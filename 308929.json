{"id":"308929","title":"瑞鹤仙·正月十九成都词社展寿苏之会，用韵和之","dynasty":"现代","author":"赵熙","text":"锦城灯又歇。南飞鹤，过了苏门一月。岷峨此高节。借松醪三奠，香通奎阙。多时战血。坐中人、都换素发。似仇仙命否，经八百年，一般磨蝎。悽绝。金莲玉局，孟博渊明，梦痕重叠。风波片叶。三生影，托禅窟。望西眉下拜，上元春暖，梅花同社尽发。记熙宁丁巳，公正济南咏雪。"}
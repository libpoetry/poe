{"id":"460900","title":"归朝欢 感时","dynasty":"当代","author":"伯昏子","text":"月鉴其煌临鬓细，已覆桴槎安索骥。荆花枝外望三山，衡庐锁钥万重闭。却顾从来地，鳌峰欲折鱼鼋戏。忘营营、梦翩跹蝶，偏缀离人袂。野鹤藏林身隐市，门下鸡虫干底事。终朝苦燠哂疑冰，丹华老鼎灰成忆。劫逝浑难计，龙须曳断飞金陛。念溪山、白云悠远，尽负相思意。"}
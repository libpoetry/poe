{"id":"644728","title":"写怀","dynasty":"明","author":"方孝孺","text":"子?声里吴?熟，星茧累累照人目。踏车已作春雷鸣，我独无人冷机轴。茧老蛾飞争奈何，愁端零乱如丝多。故人一去不复返，徒有血泪如春波。新婚巳盟未谐耦，青鸟传音在春后。青春会少离别多，心事殷勤向谁剖。君不见古井渊源百尺深，欲汲未得劳人心。井深百尺君莫恨，但恨绳索无千寻。"}
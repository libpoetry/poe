{"id":"431986","title":"清明","dynasty":"近现代","author":"吴寿彭","text":"相携春服到兰皋，处分园林意自豪。恰是绮梅著子后，未妨红杏出墙高。来归语燕认前构，稍集疑鸥下晚涛。草木有心陪雅乐，裁成新句续离骚。云烟物外澹相涵，白发迟留兴愈酣。寒浥蓬莱临碣石，暖吹芳杜对晴岚。绯桃侧径通溪口，柔柳沿池拂水南。岩下可能桴老在，松乔疏处问清潭。"}
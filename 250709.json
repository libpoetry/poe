{"id":"250709","title":"庚寅中秋登狼山望长江子佩言此为长江之尾岸阔潮平恰如人到老境旷达平和感而赋此","dynasty":"现代","author":"吴金水","text":"大水奇山半生过眼知多少，而今胸中嵚崎散作浮云杳。倦游万里暂凭栏，闲向海门瞰浩渺。浩浩江潮凝不流，雍容还如吾将老。忆昔西行见狂澜，万壑千岩激曾穿。崩腾势撼巫山雨，缥缈波蒸赤壁烟。人事代谢多胜迹，长江至此还浮天。下看百舸争利涉，纷纷谁肯片时閒。对此自笑今生何草草，恰似清风一霎过江干。"}
{"id":"238125","title":"漳州送王益统制谪归时方收峒寇","dynasty":"宋代","author":"徐玑","text":"京口丘都督，江淮第一人。竭心安宋代，决策斩苏嚣。猛将亲经选，高材近莫伦。六钧来有力，一骑去无尘。塞静良弓隐，时明枉事伸。迁车行地远，归诏及春新。恃隐猺奴蠢，招亡鼠技贫。众情欢杀贼，国本在安民。功过今方便，忠诚正可陈。能言学李固，兹日顾亡身。"}
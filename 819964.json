{"id":"819964","title":"乙亥秋九月至旧京视散原先生日与心畬叔明立之伯夔君任羹梅过从寥志强志贻先询先诸弟自津沪来旧藏五十馀年陈酒由杭至京连日聚饮赋诗属和 其四","dynasty":"清末近现代初","author":"陈曾寿","text":"天悭后约敢奢望，心喜故人俱昔同。微醺何似众皆醉，妙趣尤宜时一中。杜癖顾痴形自累，庾肥沈瘦语徒工。徒呼遥集几两屐，来寿茶山九十翁。"}
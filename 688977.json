{"id":"688977","title":"噫唏吁行送吴生二首","dynasty":"明","author":"何吾驺","text":"噫唏吁，送君行，出门去。十年一剑鹈霜寒，未试先催哀鸟语。破家试法汤网宽，夜静天高涕如雨。丈夫违时何足嫌，恨不小心事圣主。噫唏吁，送君行，别万里。殷勤拂拭待旆常，投彼中野嗟匪兕。前因弹指落如花，后梦十年筮倾否。从来患难七尺身，肯复区区问忧喜。"}
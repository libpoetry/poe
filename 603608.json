{"id":"603608","title":"赠袁了凡","dynasty":"明","author":"杨起元","text":"自从晓事来，知子海内杰。敢以文字知，屈在弟子列。茅茹本同根，泰拔自连结。皇皇惟我祖，开天秉全哲。圣道渐休明，中天行日月。会使邹鲁传，大转唐虞辙。精卫海可填，愚公山可缺。如何悠且久，万物不成设。知子抱兹独，我亦不自洁。默默中情孚，且喜未孤孑。绾符虽近县，何由策蹇劣。"}
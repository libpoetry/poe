{"id":"1137605","title":"贾节庵冒夏暑越修涂过我苕霅情谊甚厚令闻古式无思大节不可复见而骨肉消息访问难真相对殆感慨不能为怀青灯夜语诵少陵夜阑更秉烛相对如梦寐之句意甚惘然其归也儿曹以此为韵赋诗道别余亦作焉衰老拙恶姑写我怀且以卜后期云尔 其一","dynasty":"宋末元初","author":"牟巘","text":"君留剑水浔，我卧弁峰下。十书九不到，思君无日夜。"}
{"id":"571693","title":"喜迁莺 驾明府谢君荣膺旌奖 并引","dynasty":"明","author":"符锡","text":"瘴雨蛮烟。伫西风□尽，月满前川。水色柔蓝，山光列画，断崖芳树连天。试问带牛佩犊，何如凿井耕田。争柰得，老布道东西，征讨频年。堪怜。赖得琴堂分黑白，馀喘并周全。犬卧桑阴，雉驯麦垄，古来胜事空传。且喜鸮书高荐，行看骥足骧腾。从今去，但仙凫迹远，魏阙心悬。"}
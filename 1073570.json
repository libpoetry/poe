{"id":"1073570","title":"雉山岩昔有僧结庵此山中诵法华经野雉日一集听之至终卷乃去率以为常忽数日不至山下有妇人产子腰胁间馀雉毛数寸寺有石纪其事 西山超然亭","dynasty":"宋","author":"孙觌","text":"庞区翳榛莽，地瘴藏百怪。西山何轩轩，拔脚风尘外。中萦一线蟠，侧立两壁对。旁连九疑高，远控三湘大。孤亭坐林杪，俯见飞鸟背。号弓泣二女，禦魅窜四罪。谁去窘拘囚，故自脱天械。飘飘思凌云，万里风雨会。"}
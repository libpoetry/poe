{"id":"824033","title":"惜分钗 数日在松江约友数人为赏秋雅集，迟鹓雏剑华不至，昨余返里，而两君适从张堰回松，相左于途，为填此阕寄之","dynasty":"清末近现代初","author":"高燮","text":"桐阶响。空凝想。为谁特地将秋赏。盼相逢。各西东。两两差池，去雁来鸿。匆匆。眉痕约。鬟痕薄。烟波咫尺都成错。妙容光。在何方。问讯佳人，膏沐犹芳。刚刚。"}
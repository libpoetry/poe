{"id":"119639","title":"分糟蟹送沈守再次韵","dynasty":"宋代","author":"陈造","text":"笑呼赤脚拆印泥，妇姑欢喜舞两儿。沅江似识九肋鳖，伏雌只惯五羖皮。海螯不落江{摇去扌换虫}下，郭索公子是似这。但闻淮浙诧此味，岂意分派来江池。闭户独享良多愧，古以饕餮联穷奇。使君据案带减围，一杯解颜情分持。未用秉烛唤窈窕，促轸且弦诗老诗。"}
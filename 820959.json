{"id":"820959","title":"一萼红 宁园纪游，用石帚韵","dynasty":"清末近现代初","author":"郭则沄","text":"野亭阴。认藏花径?，锦石映斜簪。鸥汊通潮，虹桥夹树，烟外荒翠疑沈。画桡去、清歌未歇，又暮霭、催起剪波禽。拓地林塘，上梁台榭，孤感凭临。燕赵客游偏惯，镇风沙满眼，皱损诗心。龙汉身更鸱夷约，误欢绪、飘雨难寻。且消领、菰芦晚兴，赚渔蓑、新句抵千金。恼煞斜阳，断红还印愁深。"}
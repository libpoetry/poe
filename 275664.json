{"id":"275664","title":"花犯·九龙香港相继陷没，并扈江亲友亦久不得消息矣","dynasty":"现代","author":"汪东","text":"雨凄其，斜风送冷，青镫照无寐。鬓丝愁悴。愁赴楚寒江，鱼信难寄。断樯卧影烟波底。沙鸥相共倚。怕此夕、玉钗分破，鸾胶空似洗。楼台万家旧豪华，霓裳罢舞后，胡笳吹碎。惟暗想，兴亡梦、燕莺能记。如今但、泪痕界脸，盼游伴、天涯重料理。正戍鼓，一声声缓，江城人夜起。"}
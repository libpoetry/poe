{"id":"844881","title":"沈穆堂大令以六十自寿索和诗以报之二首","dynasty":"清末民国初","author":"曹家达","text":"使君难得此身閒，过往何曾药驻颜。三载莼鲈黄歇浦，十年蕉鹿皖公山。耽吟岁月心难老，逐客星霜鬓易斑。倘似渊明晋徵士，淩云高鸟倦飞还。弈棋朝局暗成嗟，举目河山又一家。官伎惊呼沈家令，故侯思卖邵平瓜。待收榆景情非晚，重问桃源路转差。拟托新词寄欣赏，知交沦落遍天涯。"}
{"id":"831285","title":"水调歌头 其一 九日，与顾印伯携榼渡江，饮王病山斋中。和稼轩九日韵，赠印伯","dynasty":"清末民国初","author":"程颂万","text":"流浪复流浪，城晓一门开。问君今日携盏，甚处陟崔巍。毁欲乾坤我在，剩有中流诗艇，招汝定能来。风雨失盲怪，楼阁影纤埃。惊落帽，添野水，向金杯。阑干迷望平楚，战骨满蒿莱。白发新芟更短，今岁簪萸非昔，不敢径登台。拼照江苍莽，且共月徘徊。"}
{"id":"721193","title":"霍山古循之仙洞雷江东去数十里望之如奇云巫进隐居其下皆称泉石之胜诗以先订","dynasty":"明末清初","author":"张穆","text":"远峙看天半，奇云不易逢。幽闻无虎豹，翠欲滴芙蓉。气隐仙灵宅，秋藏野客踪。何时残暑尽，相待扣山钟。空负烟霞趣，名山此独疏。岂缘供眺咏，犹已寄清虚。仙路馀松桧，云潭近石闾。秋风便杖屦，先访辋川居。"}
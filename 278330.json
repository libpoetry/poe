{"id":"278330","title":"慢卷·甜瓜","dynasty":"现代","author":"沈轶刘","text":"风薰伏地，露零夏圃，柔蔓欣初解。翠茎挂、金铃万架，葫芦隐隐，照影初阳犹矮。共携香圆，烂青飞赭，微绕银丝带。恁竹管花红，孺餮婆饕，且破新戒。黄台旧债。东陵梦、一例成闲话。念淞浦年年，度过江南小暑，惯听村农呼卖。巷记钟家，种传湖上，多雨偏无赖。但分付冰盘，井水轻浮，同逭清快。"}
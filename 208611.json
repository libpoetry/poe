{"id":"208611","title":"輶归自五羊得承可旧诗一编书其后","dynasty":"宋代","author":"朱翌","text":"君不见香山居士居洛阳。远借五寺收文章。又不见巢父诗卷何所藏，留之天地同久长。铸金琢石非不强，金流石泐不可防。以人传人策甚良，世人雇未知其方。我昔宦游凌大江，年少从君璧一双。胜时一咏同一觞，颇亦自愧抢榆枋。劫火不肯留青囊，日往月来心不忘。大儿南归自五羊，袖中乃有万丈光。伏而读之喜量，重到虎踞龙盘乡。今年贡舶早放洋，明珠大贝光溢箱。答赐不敢烦吾皇，原得君诗归献王。"}
{"id":"508354","title":"和陶诗 始作镇军参军经曲阿","dynasty":"明","author":"李贤（原德","text":"秦灰既云冷，无由见全书。所以古人行，今人多不如。予兹辞畎亩，驾言适通衢。暂使襟宇扩，敢言农事疏。一览前古迹，使我胸中纾。高贤将有遇，得以开绪馀。念昔西河老，幡然谢索居。楚累良足悲，委身葬江鱼。古来豪杰士，安可绳墨拘。君看卧龙人，未必终草庐。"}
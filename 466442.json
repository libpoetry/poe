{"id":"466442","title":"浣溪沙　肖旅于外，作词意甚苦，次韵相解三首","dynasty":"当代","author":"卢青山","text":"竟是巴陵旧戏伢，回头万事浪淘沙，酒红能不似沉霞？漫说年年都寄旅，我看路路是归家，要君胸底不天涯。峭马西风两俊蹄，天之涯角海之依，心存菊处即东篱。雨后摧残留片叶，雪边清冷出些梅，每逢佳景首长低。一夜霜凋百卉魂，万山酣菊自轻灵，我来认作雪边春。三径清疏无夜盏，二毛峭拔不尘心，两般俱备待归人。"}
{"id":"696820","title":"宫词四首","dynasty":"明","author":"俞允文","text":"海日初通内苑花，分林香气扑红霞。层层七宝雕阑里，犹有轻烟向外家。雪晴干鹊尚流澌，天子金舆出每迟。新粉未干朝较早，坐熏龙脑熨红泥。一承恩泽入蓬莱，别赐轻?称体裁。剪得辟邪新茧子，并房宫女斗看来。凤城门外踏歌声，院院烧灯彩眊睛。宣与内家分夜直，每从花里听交更。"}
{"id":"700287","title":"儿子天彝病起有诗报信用韵答之","dynasty":"明","author":"顾清","text":"南州多暖北州寒，十月黄花锦作团。独把一枝情万种，见花何似见人难。薄晚天风特地寒，小窗思汝坐栾团。医方可是全无效，却是寻方对病难。霜月中天树影寒，绕阶风叶走团团。此时独坐心千里，谁信来难去更难。怒作火炎忧水寒，昆冈成炭水成团。须知医学通儒学，两字功夫养性难。"}
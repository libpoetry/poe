{"id":"458557","title":"忆父 其四","dynasty":"当代","author":"卢青山","text":"忆昔在师范，相忆隔千山。坪空我独立，夜静翁无眠。偶得柴如肉，半捆待我还。我还翁已去，柴自卧寒弯。对柴已无语，抚尸复何言。当日翁病疾，困雪卧袁安。借米为朝食，赊柴湿不乾。翁诗叹我苦，刺鼻泪汍澜。贫儿岂耐此，只为父饥寒。知否当日泪，不为困薰烟。中心自有故，借说烧柴难。"}
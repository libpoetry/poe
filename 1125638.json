{"id":"1125638","title":"养法十二条","dynasty":"宋","author":"贾似道","text":"盆须用古不须新，盆热天炎色要昏。养过重阳九月九，旧盆不用换新盆。养到天寒霜降时，附子煎汤冷浴伊。常把盆中围得密，此时方用水窝儿。下食须当过日中，若还不准是场空。水清无要如冰冷，须要安些蜀地铜。喂食还须只一件，莫信傍人教你换。鸡豆菱肉尽非宜，不及朝朝黄米饭。"}
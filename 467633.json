{"id":"467633","title":"临江仙","dynasty":"当代","author":"莫德光","text":"楼上轻寒楼外雨，茫茫弱水残云。几番憔悴倦游人。一身零落意。不尽古今情。多少英雄儿女事，华年一去成尘。茂陵风雨满秋声。都将国士恨。写入白头吟。岁岁寻秋秋不见，今年秋自寻人。居高日夜苦秋声。五更嫠妇泣，三峡病猿吟。拟把新诗说怨苦，却难抖擞精神。由他嗒丧伴仃伶。一房书纸笔，寂寞委秋尘。"}
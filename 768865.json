{"id":"768865","title":"消寒夜集馀杭褚子耘子方，世交兄弟也。庚申避地来虞，结邻黄氏宇，每夕联消寒诗集，其子侄敦伯叔寅、予叔兄子承兄子乐斋与焉。一名小竹林以集，共七人云咏冬景五律分得酿雪","dynasty":"清","author":"许传霈","text":"弥望云铺白，高楼雪景催。香浮金谷酒，冷逗玉堂梅。冻雀停檐噪，寒鸦结阵来。须臾飞六出，驴背灞桥回。"}
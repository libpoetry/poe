{"id":"433293","title":"蝶恋花　　有寄二阙","dynasty":"近现代","author":"梁三苏","text":"梦到垂杨曾折处，扑面杨花，点点相思雨。燕懒莺慵都不语，层楼望断城南路。喜鹊呼晴催梦去，起凭窗前，烂烂霞光曙。水阔烟深终可渡，伊人宛在蘅芜渚。北雁南云春向尽，日日江头，帆影天头远。海燕归来乖旧信，不成还被烟波困。道是无情情未损，绿意沈沈，转觉蝉声近。约待回心深院进，与君终有重圆分。"}
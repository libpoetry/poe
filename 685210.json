{"id":"685210","title":"再用前韵答马紫崖侍郎二首","dynasty":"明","author":"王缜","text":"六月暑烁冰力孤，渴病欲走卧西湖。正思烂雨除凡火，翻怪淤泥困坦途。颜鲁顿超书画妙，孟仁深苦涕洟俱。人间俯仰已陈迹，安问浮云更有无。万井炊烟树影孤，出门一望即平湖。何如灵鹊巢高树，安得长虹驾险途。龙挟风雷翻海立，鸡鸣晦暗与时俱。京师大水非讹语，不识金陵曾见无。"}
{"id":"308451","title":"无闷·岁暮，风雨怀人","dynasty":"清代","author":"陈洵","text":"梅怯新箫，兰润旧屏，年色匆匆烛转。唤冷蝶幽衾，障天愁满。不恨红楼望阻，恨响乱荒鸡无人馆。问甚情、却向钿车径绝，素书云断。深绻。镜尘泫。想晕粉窄蛾，此时妆面。漫著破宫衣，暗翻铃怨。谁寤辞年泪点，第一是、无端南来雁。料未掩、端正风流，待稳两欢重见。"}
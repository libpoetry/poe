{"id":"1020828","title":"送福帅吴侍郎趋朝","dynasty":"宋","author":"释善珍","text":"恕斋视民犹视儿，先忧两字寒与饥。三冬气和春有脚，旱岁笺天天雨粟。爱杜呼母宗呼爷，史书弄笔人传誇。异类鸣冤古有么，神明循吏只一个。风伯叫阍称急报，政声涨天怕天破。龙章夜下五云间，玉宸唤归碧落班。日边驲骑催数数，截?留公不停毂，安得双轮生四角。"}
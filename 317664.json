{"id":"317664","title":"贺新凉·藉甚安禅室","dynasty":"现代","author":"苏渊雷","text":"藉甚安禅室，听鷇音初化，巢并海棠俊物。许我投针探钵水，不数五车四壁。更如向天发散发。特地寻秋分逸兴，仗诗心酒胆开胸臆。狂似我，毋多酌。归来况是龙沙客。待攀援乌巢宴生，同坚风骨。一例山丘华屋感，赌墅争墩奚别。早贮此一腔冰雪。文字飘零真似海，只多生结习谁能绝。应望我，明明月。"}
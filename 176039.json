{"id":"176039","title":"老母适至时已见黜","dynasty":"宋代","author":"胡仲弓","text":"千里迎阿{上弥下女}，相见翻不乐。微禄期奉亲，亲至禄已夺。所悲乏故交，何以寓漂泊。向来耿介心，馈遗拒不诺。及兹方便央求恤，挽首念囊橐。空余声誉在，未足救饥渴。传言仁义饮，理岂填沟壑。况因直道黜，自省何愧怍。阿{上弥下女}幸无忧，儿有平生学。"}
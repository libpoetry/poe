{"id":"1065767","title":"张几仲被召还朝其幕府赵承之送行至漳水用杜子美诗为韵作诗十篇既还孙志康亦取其韵追送过方官并门因几仲之来遂得诸公相遇今幕府例罢不能无离索之意故亦用此韵见意 其二","dynasty":"宋","author":"苏过","text":"承明用儒将，那知有程李。坐制犬羊群，泥封一丸耳。平生晋公子，从者皆国士。谁为彀中游，狐赵何难拟。"}
{"id":"282122","title":"燕山亭·和道君见杏花作，聊园社题也","dynasty":"现代","author":"金兆蕃","text":"剪彩裁纨，花事渐深，似水斜阳西注。秾李靘桃，竞艳争妍，等是世间儿女。乍可归来，重对江南烟雨。吟苦。且沽酒前村，慰侬迟暮。空记辞赋流传，闹枝头春意，流莺娇语。卢家旧事，倦燕慵提，差池暮云深处。一夜高楼，梦残蕊、被风吹去。无据。晨径扫怨天难做。"}
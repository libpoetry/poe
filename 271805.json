{"id":"271805","title":"念奴娇·新秋日李笠庵招，枕楼醉赋","dynasty":"现代","author":"李炳灵","text":"一楼枕水，记前时曾醉，绿阴深处。井砌梧飘秋又到，嫩凉吹上衣袖。诗涤尘凡，酒浇块垒，河山入樽俎。波涛滚滚，高唱大江东去。浪游濯锦溪头，莼鲈风起，几度谋归计。金玉文章泥土贱，时局艰难如许。故友殷勤，行窝安乐，留我天涯住。初三眉月，照踏城南旧路。"}
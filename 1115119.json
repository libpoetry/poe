{"id":"1115119","title":"蜀士甘彦和寓张魏公门馆用予见张钦夫诗韵作二诗见赠和以谢之","dynasty":"宋","author":"杨万里","text":"说著岷江士，未逢眉已申。殷勤来相府，解逅得诗人。不是胸中别，何缘句子新。谈今还悼昔，喜罢反悲辛。夜把新诗读，灯前阖且开。一行私独喜，两脚不虚来。天似嫌梅晚，冬初遣雪催。与君问花信，能绕百千回。"}
{"id":"832980","title":"买陂塘 题夏悔生同年山塘秋泛图","dynasty":"清末民国初","author":"朱祖谋","text":"夕阳边、几千年事，惊鸦和叶零乱。画船自荡无情水，不管伤秋人换。■■■。谁记得、碧城天样阑干远。蓬莱更浅。剩语石花凉，埋香藓坏，浇酒问吴苑。樽前意，疏了燕台笑伴。故人吟帻慵岸。风情薄到如云叶，多事双鬟还劝。君不见。才一角、微波断送江南晚。玉箫休按。便虎气腾■，澹烟衰草，一味助凄怨。"}
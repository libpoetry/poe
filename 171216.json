{"id":"171216","title":"题洪和观静斋","dynasty":"宋代","author":"五迈","text":"蛮触当战冲，蚌鹜据争境。相持无了期，复命终归静。人事告纷拿，世态异炎冷。远抱异俗观，照以清明景。余生涉畏途，所至虞机机罕。求富耻执鞭，图名成画饼。道侣得洪师，唤我梦中醒。师如辟尘犀，视观最清警。葆粹息天倪，运斤优匠吨。结茅规数椽，讨胜事幽屏。楹槛疏以明，规抚肃而整。书永篆飞烟，风来幡弄影，开卷课黄庭，煮茶汲清井。以静名其轩，会处心自省。吾庐杂尘嚣，相望限一岭。烦师缩地脉，得我便造请。别来火云张，今见霜宇净。寄诗当梅花，一笑师当领。"}
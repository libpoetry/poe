{"id":"739910","title":"为杭大宗编修题松吹读书图","dynasty":"清","author":"姚范","text":"传柑节过樽罍空，闭门三日号春风。纸阁坐愁蠃螷曲，十指啬缩僵寒虫。出门试望东华路，车尘十丈何由通。归来却理残编簏，自笑栖我蔀家屋。砚花未泮冰池顽，管城讵可三薰沐。何来烟飙横短幅，孤茅隐见?簩縬。疏钗满径日丝微，行素倒映须眉绿。谁与兀坐华阳居，摩丹渍墨刊豕乌。人生欢兴讵有几，仰面屋梁愁著书。令人东望增长吁，我少自省干时迂。角䚥岁月争鲟鱼，一椽缚置苕峣隅。其间杂树枫楠槠，七星五鬣章百余。茯苓化犬鸣跃跃，白日不到跳鼪鼯。禽声上下歌啸孤，中有愚者山泽癯。失计一堕长安衢，猿鹤梦冷松竹芜。阿谁曾收保逊烛，道上跛笑昌图驴。搜肠燃桂不堪煮，长日边腹空摩抚。枉向樽前辨巏，浪与时贤分虎鼠。从知簟扇负王摛，当年麻炬欺法武。曲江翰林曫龙文，囊橐文雅驰英群。陈说溃剥披乱?，螭坳载笔看日曛。松风犹恋旧时闻，画图彷佛苍髯君。我生爱接扬子云，问字颇思中垒歆。松枝折尘谈纷纶，他时不速来㲀㲀。"}
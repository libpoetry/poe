{"id":"278197","title":"百字令·松陵道中次韵勖迟儿","dynasty":"清代","author":"沈昌眉","text":"布帆无恙，望垂虹亭外，去留随意。万里长风吹不断，一舸好浮天际。鸡口余生，蝇头微禄，琐琐何曾计。笑它鸿雁来宾，只傍湖水。回首一束生刍，遐心才动，空谷驹先系。海上仙山来往熟，只待霞蒸云起。小住为佳，欲行且止。初服犹能隧，深情密约，先生从此休矣。"}
{"id":"444754","title":"扬州慢·乙酉荷月津门吟聚分韵得天字","dynasty":"当代","author":"谷海鹰","text":"沽水迎鸥，暑炎消雨，俊盟又续琼筵。爱杨梅酒色，似紫玉凝烟。奈长守、斋心素抱，独斟橙露，轻负仙缘。渐沉酣，杯底残波，还映酡颜。喝风啸月，甚无端、惊破壶天。叹白发疏狂，青衿隐恨，犹话当年。劫海半生浮梦，凭谁悟、一笑悠然。劝今宵、尘外相携，同尽馀欢。"}
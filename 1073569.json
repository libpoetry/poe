{"id":"1073569","title":"雉山岩昔有僧结庵此山中诵法华经野雉日一集听之至终卷乃去率以为常忽数日不至山下有妇人产子腰胁间馀雉毛数寸寺有石纪其事 永宁寺佛阁五代末马氏据有荆广时其子賨所营也阅二百年壮丽如故有画像存焉状貌魁梧称其阁云","dynasty":"宋","author":"孙觌","text":"一念去来想，万象起灭境。方寸有所营，可与天地永。五季日寻戈，四海环沸鼎。炎方一旅平，烽冷夜彻警。梯空出高营，飞阁冠五岭。照耀人天上，变灭弹指顷。故物二百年，虎死尚炳炳。小立梯层阑，乌鸟聚落景。"}
{"id":"732029","title":"酬杜纯一年兄久别相见赠言","dynasty":"清","author":"李孔昭","text":"宇内甚旷远，日月一何速。久别十余年，容颜易昔夙。把酒话浮沈，世事良反覆。感君云霄客，谆谆念朴?。薄才安蹇劣，非能爱林麓。况值愁病侵，甘心学草木。所恃有故人，脱蓑方秉轴。立贤遍远迩，造我苍生福。四海息兵荒，野老乐耕读。转瞬功成时，偕手说蕉鹿。"}
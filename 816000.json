{"id":"816000","title":"踏莎行  惜别","dynasty":"清","author":"曹尔堪","text":"一夜如年，两眉空妩。临妆怕见愁痕锁。东流还有再回时，忍教永别归黄土。彩凤难飞，灵犀自吐。鸳鸯瓦缺漳台古。梦中红泪万千行，醒来都是桃花雨。翠染晴岚，蓝拖曲水。雕鞍且傍垂杨系。金鱼池上卖花天，探春如雪丁香紫。别院搊筝，小亭浮蚁。画楼歌管云中起，锦绳高挂粉墙低，落红都在秋千里。"}
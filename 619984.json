{"id":"619984","title":"晚登南蓬诸峰环眺?川田庐十韵","dynasty":"明","author":"区怀年","text":"短筇滋逸兴，烟际俯平?。落木迥秋色，空山宜夕阳。谷偏纡涧路，林隙次坳堂。垄刈云千亩，郊畋水一方。市喧需曲蘖，村务括农桑。比壤劳安集，频年之盖藏。壑兰深匿影，篱菊淡输香。有侣怀笙鹤，何人问石羊。钩竿归宿晚，樵笛引歌长。寥廓疏踪迸，凉飔振大荒。"}
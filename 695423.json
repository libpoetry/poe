{"id":"695423","title":"病起四首","dynasty":"明","author":"林枝桥","text":"儿童啯啯街头哗，线断风鸢挂秃槎。好幅深秋新画谱，澹烟疏柳隐寒鸦。病来一月倦登楼，楼上青山好在不。只恐莲花秋削尽，瘦顽空露小能洲。壁上枯桐久不弹，青山萧瑟水空澜。欲寻个裹寒空意，只在稀微秋树间。黑云一缕起潮门，散作淫霖日夜昏。雨掣风掀犹未息，茫茫何处觅山村。"}
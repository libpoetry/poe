{"id":"571716","title":"短歌燕中逢乐之律作","dynasty":"明","author":"袁宏道","text":"下马一言，不及暄寒。昔年毛羽，今日肺肝。我怀如痞，君怀几许。登堂直视，无心可举。明月浮空，清霜堕地。将军北园，金吾西第。罗屏昼掩，金罍夜开。呼卢射覆，飞爵流杯。吾为若舞，若为吾歌。剑去龙沉，逝将奈何。情长刻短，炉寒火青。歌尊乱箸，谁是主人。鹏飞九万，为鸴鸠笑。我欲携君，连翩海峤。"}
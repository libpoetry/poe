{"id":"405188","title":"浣溪沙四首","dynasty":"近现代末当代初","author":"刘永平","text":"动后初传夺虏旗。山遥水阔雁来迟。平安为报岭梅知。洛水非遥频击梦，锦城堪恋未忘归。停骖返旆乍沉思。细雨秋风卧剑南。野溪初涨近茅庵。满天愁雾暗垂帘。去国仓皇魂梦苦，停云检点泪痕添。雁零鸿断我何堪。榻冷初惊落叶霜。江楼月黑夜茫茫。青灯一豆照回廊。寻梦难成终有恨，耽吟不寐亦何妨。麝尘莲寸此情长。月照绯帷透暗香。兰灯静照寂寒窗。几声更鼓入苔墙。被借笼薰方觉暖，宵因客久始知长。吟梅小院意难忘。"}
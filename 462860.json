{"id":"462860","title":"清明木兰花辞","dynasty":"当代","author":"裴涛","text":"淅淅复淅淅，风雨入清明。随人祭于野，野中浊水横。谁植木兰花，花中息我灵。花落我如睡，花开我如醒。春风复春风，开落总未停。昔与子相遇，依依成旧盟。怜我生何暂，一霎约同行。恨我浮萍质，感子暗夜灯。看我愈冷漠，看子愈温馨。非子不相随，是我惯飘零。今与子相遇，各自隔空冥。问子心中意，其意寒如冰。谁植木兰花，花中息我灵。花落我如睡，花开我如醒。春风复春风，开落总未停。"}
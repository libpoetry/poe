{"id":"810628","title":"癸卯病后作","dynasty":"清","author":"方荫华","text":"六月既望后，二竖忽来侵。日神游房栊，夜鬼窥窗棂。疾来如水火，势急空刀针。饥饱俱不知，魂魄将归阴。儿女绕床泣，亲邻亦惊心。岂愿重生世，一息延至今。所望儿成立，不妨衰病临。我初来阳羡，百晦如云集。孩提事不知，欲泣不成泣。苦忧家计空，又愁儿难立。尽日独筹量，终夜寒衾湿。展转求名师，望汝诗礼习。严惭孟母机，教愧欧氏荻。庶几读父书，篇幅劳什袭。"}
{"id":"1113169","title":"访罗孟弼竹园","dynasty":"宋","author":"张栻","text":"篮舆呕轧上荒坡，奈此缘成修竹何。历眼向来谁复领，买山未觉费金多。林深谷窈路诘曲，惨澹西山横远青。想得天寒来独倚，空云髣髴下湘灵。江梅独立荫颓墙，苔藓封枝色老苍。手剪荆榛增叹息，眼中春意满三湘。知君日来修竹底，却课市楼朱墨程。应是禅门嫌拣择，不论清浊要圆成。"}
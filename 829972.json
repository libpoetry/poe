{"id":"829972","title":"南浦·艺风远自武昌邮示月湖看雨新词，渺渺秋怀，溢于言表。时吴中新结鸥隐词社，冷境喁于，殆如响应。次韵寄怀，不觉言之凄异也","dynasty":"清末民国初","author":"夏孙桐","text":"泽畔共行吟，又几时疏莲，冷坠残粉。风雨雁来迟，江潭句、依约汉南遥讯。盈盈带水，料应常被乡心引。两家旧径。知无主烟萝，飘零都尽。软红梦影如尘，便不问铜驼，青衫珠迸。摇落隔天涯，悲秋意、身到者番才信。菰浦倦侣，祗招鸥鹭酬孤兴。吴枫驿暝。望天际轻帆，爪寻霜印。"}
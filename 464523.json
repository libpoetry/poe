{"id":"464523","title":"念奴娇 邱毅吾约饮甲山村宅","dynasty":"当代","author":"章士钊","text":"黑山何在，记当年、同浴北陵风雨。胡马万蹄人万里，南渡崩奔谁止。独秀峰明，甲山村静，更遇高阳侣。昔游如铄，逋来重又题句。谁说诗酒无过，三年战伐，多少豪情去。到此不愁香草远，入梦芷江沅浦。平楚烟轻，近山青送，八桂堂先住。况君英少，平生家国相许。"}
{"id":"565745","title":"去年夏四月母氏安恬高拱仲冬一日奄然永逝号踊侵寻遂成羸疾肌肤槁削衰杖不禁四月十九日聊以拈笔抒抱潸然不知成咏一首","dynasty":"明","author":"黄省曾","text":"往岁夏清和，母氏在我堂。山妻奉肴黍，儿女绕成行。怡然启慈颜，欢乐殊未央。风木遽来催，人命展朝霜。音容竟长诀，写影挂帷房。虚无瞻仰之，哀至自悲伤。时物次第生，我母不复尝。旨酒虽盈荐，安得举此觞。生存?鼎养，死慕徒沾裳。"}
{"id":"779216","title":"沁园春 送沈方邺归宣城，兼示蒋大鸿","dynasty":"清","author":"陈世祥","text":"句宛溪声，敬亭山色，近复佳么。记秋深枫槲，芒鞋遍踏，春先梅柳，藤杖频过。怀谢空存，玉笙重到，此日人间感慨多。还堪笑，是君来邗上，一样蹉跎。繁华久已消磨。只些小红桥寄咏歌。赖群公高唱，特开风景，妖姬小曲，为点烟波。语笑方酣，离情又起，短鬓看来黑几何。君行矣，向蒋生传语，早整归舸。"}
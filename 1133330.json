{"id":"1133330","title":"予久客思归以秋光都似宦情薄山色不如归意浓为韵言志约金溧诸友共赋寄钱唐亲旧 其七","dynasty":"宋末元初","author":"仇远","text":"威凤巢深林，神龙潜巨壑。泥涂困蝼蚁，城市防弹?。小草不自贵，已铸出山错。岂知甘苦淡，有味俱不恶。霜降水泽枯，岁晚木叶落。荣枯识寒暑，是非悟今昨。不见粘壁蜗，甘以退为乐。二休行且三，可但耐辱莫。"}
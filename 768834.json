{"id":"768834","title":"庆清朝 李啸村留饮园亭","dynasty":"清","author":"吴敬梓","text":"雁膳堆盘，龙修满径，尽堪留客舟旋。才通画刺，便教投辖为欢。不用玉船琼畟，清谈挥麈最相关。园亭外，鹁鸠唤雨，声出林端。多少暮云春树，叹别离踪迹，说也凄然。空廊散锦，还看江月重员。暗水细流曲径，隔篱新涨一溪烟。空凝思，板穚艇系，红药栏边。"}
{"id":"431629","title":"一半儿四首·答刘啸秋","dynasty":"近现代","author":"龙榆生","text":"椰风瑟瑟鬓飕飕。浅醉閒吟酒一瓢。临水怕吟归国遥。月儿高。一半儿开怀一半儿恼。河山新绣喜相招。地覆天翻转富饶。不信且归君试瞧。我能包。一半儿惊奇一半儿药。诗家同仰杜陵豪。广厦千间幸见遭。穷卧岂愁风卷茅。首重搔。一半儿酸寒一半儿傲。千门万户彩旗飘。填海移山各自豪。争艳火花明绛霄。迓归侨。一半儿来迟一半儿早。"}
{"id":"318395","title":"水调歌头·臣质更谁继","dynasty":"现代","author":"饶宗颐","text":"臣质更谁继，俯仰起悲风。无穷天地纯美，行处任西东。蛮触纷争偏好，耳眼聪明各照，一笑漫相通。执&ldquo;伴小娘&rdquo;本，甘蹈虚空。运斤斲，垩漫鼻，立从容。但伤夫子既逝，无与语鸿蒙。何有生前身后，赢得琢肝鉥胃，牖下老雕虫。痴绝吾生事，失计将毋同。"}
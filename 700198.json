{"id":"700198","title":"宴别喻府君用定庵韵","dynasty":"明","author":"顾清","text":"诗人且莫赋民劳，万事分明系我曹。试看吴乡几蛙灶，何曾渤海暂牛刀。官评不爽民心古，舆论无惭素履高。已是邦人凝望久，且?今夕醉松醪。客路深知岁晚劳，檄书先已被东曹。遗民正望行春马，归梦犹悬午夜刀。黄霸赐金偏得厚，于公车盖转应高。日斜风力欺人面，更尽双觚玉色醪。"}
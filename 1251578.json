{"id":"1251578","title":"予去岁九日与史文英张仲礼会饮瑶台山皆有诗题于观壁予末句曰但愿加餐强健在来年此会莫相违今年在平陆追和其韵以寄云","dynasty":"元末明初","author":"王翰","text":"秋来为客独依依，厌见天边朔雁飞。在路既歌王式去，荒村偏喜杜陵归。别来诗酒欢应少，老去亲朋见亦稀。九日瑶台有前约，也应相忆怨相违。"}
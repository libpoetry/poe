{"id":"685579","title":"和程鹿蘋年兄望辋川忆蓝桥二律","dynasty":"明","author":"邓云霄","text":"辋川旧迹留天地，更有新篇泣鬼神。山水性情谐独往，裴王同调自相亲。唱酬尚忆诗兼画，今古空悲世阅人。来者为谁堪一笑，却疑游客是前身。巫山入梦竟虚传，洛浦逢人亦惘然。争似琼浆才一酌，直从天路化双仙。凤凰定逐吹箫侣，杵臼应留种玉田。寄谢多情栏下水，清波肯到鹊桥边。"}
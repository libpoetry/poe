{"id":"817144","title":"金筠庄家居困甚，闻有四明之招，尚不即赴，作此以励其行三首","dynasty":"清","author":"缪烜","text":"食叶青虫化蛱蝶，落花依草恣蹂蹀。昨宵犹抱枯枝眠，朝忽翩翩斗蜂捷。树头黄雀跃且鸣，入水为蛤更其名。伯劳子规视相笑，泥涂何若泬寥清。可知物亦恶茸阘，雄飞蛱蝶雌伏蛤。丈夫处世何归依，不为雌伏为雄飞。"}
{"id":"372377","title":"齐天乐·御书楼畔东南去","dynasty":"清代","author":"端木埰","text":"御书楼畔东南去，高亭翼然孤迥。雉蝶周环，鸥波俯鉴，约略园林蹊径。依然画境，花屿支筇，柳潭舣艇。更喜璇题，倬云天藻尚辉映。而今熙皞历久，爱山僧朴遬，还事温凊。磴道同攀，云堂小憩，坐觉上光悦性。斜阳半岭。正落叶黄深，古松青凊。便有尘襟，也随秋气静。"}
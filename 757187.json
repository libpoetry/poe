{"id":"757187","title":"迈陂塘 题其年填词图","dynasty":"清","author":"朱彝尊","text":"擅词场飞扬跋扈，前身可是青咒？风烟一壑家阳羡，最好竹山响里。摧砚几，坐罨画溪阴，袅袅珠藤翠。人生快意，但紫笋烹泉，银筝侑酒，此外总閒事。空中语，想出空中姝丽，图来菱角双髻。乐章琴趣三千调，作者古今能几？团扇底，也直得樽前，记曲呼娘子。旗亭药市，听江北江南，歌尘到处，柳下井华水。"}
{"id":"433281","title":"纪念林散老逝世六周年","dynasty":"近现代","author":"常国武","text":"画从宾老翻新意，诗法唐贤入奥堂。余事作书成巨匠，艺坛留得姓名香。艺苑嘈嘈少正声，虚名几辈漫骄矜。先生三绝真千古，万里云间一凤鸣。书艺功夫于字外，谁人此日悟真筌？沽名射利争朝市，回视先生可汗颜！不屑名家追大家，诗裁万象任盘拿。性情为体兼风雅，信手拈来并异葩。"}
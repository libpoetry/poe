{"id":"817436","title":"哭色员外二首","dynasty":"清","author":"戴梓","text":"半轮璧月丽中天，影逼今年忆去年。金粉醉高山烂漫，轩车逐笑路蹁跹。难将好梦留蝴蝶，空把閒情送杜鹃。玉体未寒香未散，那堪一火吊寒烟。火葬由来恨古人，玉棺空贮暂时身。白云不管慈帏泪，黄土难分翠被春。十里龙沙山作主，一抔马鬣塔来宾。长安西韨悲风起，身死名全莫漫嗔。"}
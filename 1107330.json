{"id":"1107330","title":"句","dynasty":"宋","author":"冯坦","text":"终日无人到，隔林惟鸟啼。雀舌收先雨，猫头掘带泥。因听敲竹雨，便碎赏花心。一春多是雨，四壁半生苔。飘风惊日月，落叶满乾坤。井在丹谁炼，碑残墨欲枯。多应河畔骨，便是屋中人。无钱难得酒，有菊自开花。鸥趁湍流下，鱼藏石罅间。郡乘纪春申，山因号曰君。非关前哲真难及，自是今人不肯高。道人已是九分清，双鹤飞来凑十分。万里远来寻屋住，四边先问有梅无。古庙荧荧多鬼火，荒村寂寂少人烟。可怜门外新归燕，不见堂前旧主人。店荒任客来争席，郊迥无人可问程。每向宋清求善药，闲从詹尹卜新年。灯影照残孤枕梦，雨声滴碎两年心。兴亡有数从千古，寒暑无情又一年。问天底是资身策，度日应收卖卜钱。"}
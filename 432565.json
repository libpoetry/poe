{"id":"432565","title":"秋尽日与镜公宴饮江楼坐谈竟夕因而成咏","dynasty":"近现代","author":"邱汝滨","text":"落叶疏林明老眼，湿云细雨唤晴鸠。一楼遥致千山色，斗酒能留半日秋。丘壑不期自吾得，鱼虾正复为君谋。从知风物成佳会，徙倚危栏冷茗瓯。一卮霜月爪痕宽，彻夜严风撼屋寒。街鼓似催僮仆去，晨星留与弟兄看。繁华有味真馀恨，寂寞堪追未尽欢。廿载苍然双鬓短，绝怜啼笑在杯盘。"}
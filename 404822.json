{"id":"404822","title":"虞美人·东篱红梅绚烂如燕支，所谓透骨红者是也。将谢矣，因忆白石尝赋潭州红，仿佛似之，又安知此花非我乡里耶","dynasty":"近现代末当代初","author":"袁荣法","text":"赤城霞散珊瑚屑。看沁相思血。娉婷瘦骨冷东风。留取丹心报答夕阳红。孤标不入凡花伍。梦杳潭州路。莫教金屋与安排。待得明年春早便归来。"}
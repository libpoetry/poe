{"id":"143242","title":"磅大受赴选天官","dynasty":"宋代","author":"邹浩","text":"元佑真人初御天，四门穆穆来忠言。阆风学士望朝野，即日赐环司谏垣。当时同列继登用，独先朝露归九原。位不酬身在孙子，嶷嶷诸子声名喧。叔也纵横五经内，娱目未始窥家园。苟闻某所有贤者，弊车趼仆从之奔。甘陵南北正分党，攘臂其间无怨恩。未见其止见其进，会须一反映收乾坤。素冠俛首琴复御，鹏飞九万方化鲲。于今怙恃只明主，肯与世俗均寒暄。旦年妙笔三千牍，矧已恸哭论元元。"}
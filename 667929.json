{"id":"667929","title":"府治内礼贤堂落成桐冈君张宴于此以招郡之耆旧予固非其人幸奉杖屦兹九月八日吾辈亦就此供具少展谢私诗曰跻彼公堂称彼兕觥此之谓也乃即席赋诗四章 其二","dynasty":"明","author":"王廷陈","text":"逐侣入逡巡，琴尊就此陈。急娱朱绂客，预效白衣人。更迭前为寿，流连晚益亲。舆台私借问，底事主为宾。"}
{"id":"264954","title":"金缕曲·淡染红裳泪","dynasty":"现代","author":"王陆一","text":"淡染红裳泪。算这回、有怀惘惘，和花难拟。刚取玉颜清比照，第一难忘知己。早怨绝、疏寒人世。独有修梅凄念我，向春深、梦近微黄蕊。冰雪意，随容与。十年心愿酬俦侣。应何从、泛香成海，苦缘心住。放眼青山娇欲下，对此茫茫谁许。不信道、偶然相聚。沾袂吴门春细湿，乍飘衣、萼绿华仙子。凄怨切，催归去。"}
{"id":"826576","title":"天香·吷盦海上赋词见怀，依调奉酬","dynasty":"清末近现代初","author":"张尔田","text":"林橹乱红，庭莎换绿，归云缥缈千里。露下葵斋，水边菰饭，已忍十年心事。素髭白尽，?一卧、漳滨都废。秋塞频看断雁，晴波暗通双鲤。蚕眠上元细字。夜披衣、为君惊起。赚得有涯哀乐，此才空费。刻意伤春倦矣。尽商略、儿时旧镫味。剪韭山窗，清琴自理。"}
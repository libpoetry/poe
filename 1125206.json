{"id":"1125206","title":"岁暮绝句四首","dynasty":"宋","author":"晁说之","text":"卫霍功名无素誉，韩彭富贵晚堪悲。梅花引角边情剧，况复人间岁暮时。下惠一时行已志，首阳万古振人伦。终南不得西山号，岁暮白头空断魂。沉沉欲雪岫云平，月尾年头此有情。童稚欢欣学秦语，不知家世本东京。迟迟来日去何疾，六十五见此日除。明发束修能有几，太平田舍读残书。"}
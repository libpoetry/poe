{"id":"1066547","title":"蒙莫伯镕饷酒携即菁村元举山庄赏菊坐客皆称叹以诗二首谢 其一","dynasty":"宋","author":"葛胜仲","text":"野饮政自乐，何庸拘束交。穷居阙醇旨，逼此岁欲凋。冷仙歘照坐，开尝惊韵高。秋空映黄菊，气澄扫微霄。携之寿佳客，岂讳十里劳。供酿者谁子，颇疑人姓焦。三杯反淳朴，一盏破郁陶。酒材兼谱至，我醉吟今朝。"}
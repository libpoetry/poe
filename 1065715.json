{"id":"1065715","title":"小雪","dynasty":"宋","author":"苏过","text":"小雪不盈寸，阴风何凛冽。那堪平地尺，奈此衣百结。天以固念念民，已兆丰年悦。不知贫与富，苦乐相悬绝。沈沈五侯居，碧瓦题目华棁。兽炭麒麟红，银瓶黄封揭。春风绕幄帐，醉面生绮缬。赐宴明光宫，玉色迷金阙。谁怜荜门士，破壁穿飞屑。捉襟肘常见，纳履指屡决。夜长不可度，薪湿何由爇。饥吟数更鼓，坐叹生理拙。寒暑有代谢，俣须怨穷达。犹胜卧穹庐，破毡空自齧。"}
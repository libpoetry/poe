{"id":"309059","title":"雨霖铃·舟次闻虫","dynasty":"清代","author":"陈衍","text":"虫声低切。正兰舟向，沙际初歇。谁知乍暖春气，先知道了，草根偷发。漫说篷阴细透，胜流水呜咽。早惹起，池馆相思，一绿窗纱别来阔。人间若个春来别。尚不教、孤负花时节。看看百花生日，无恙是、好花圆月。且自商量，裙幄花凐，琐碎都设。肯等到、天际归舟，早共加餐说。"}
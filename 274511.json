{"id":"274511","title":"绮寮怨·移居青年会","dynasty":"现代","author":"汪东","text":"移居青年会，时苦霪潦，又新闻鹓雏丧，忧来百端。用清真韵作&middot;倦旅频移栖处，苦催尘梦醒。看几曲、□井修廊，烟霄里、势转亭亭。蟠螭题名自惬，何时见、旧日双鬓青。叹故人、弃掷重泉，音书在、泪滴衫袖盈。怅望未知去程。新词细写，何人更报瑶琼。向夕凄清。野歌动、忍堪听。平途化为泥潦，此际感、异乡情。漂花半城。风声伴碎雨，终夜零。"}
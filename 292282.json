{"id":"292282","title":"木兰花慢·虎丘山顶瘦塔盘空，人迹罕到，赛日携榼登眺，怅然成咏","dynasty":"现代","author":"张尔田","text":"倚青天半壁，看烟外，画成图。自卧虎池荒，坠岩花雨，惊落飞鼯。残歈。越来远引，洗蛮腥、山影夕阳扶。留得千年剑化，紫兰香径全芜。愁余。落叶啼乌。渔唱杳，客怀孤。访廊屧秋声，琴台片石，麋鹿都无。寒芦。碎波似沼，问沙鸥、可识范家湖。付与残箫倦鼓，一场啼鸟相呼。"}
{"id":"624304","title":"邸报","dynasty":"明","author":"许国佐","text":"饥而聚农圃，君不见黄河之水来自天，百折九回方一度。海侯掩眼啧啧不敢妒，又何有乎偃鼠。相携就饮而退步，参军犹谓此乃书生学投将军醪，而未可拟宰相哺。是夜为君披武库，是夜戎奚皆泥塑。呜呼，此乃俗吏之狂吐，不过辞我不作甘泉赋。嗟尔作诗之人，胡为乎回顾。"}
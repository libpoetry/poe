{"id":"290034","title":"琵琶仙·蝶仙簃社集，以疾未赴，感拈是解","dynasty":"现代","author":"郭则沄","text":"重对沧鸥，蓦回眼换却，年时春色。幽愫曾约丝杨，依依待归客。多少意、釭花细剪，怕吟望、照来头白。急轸心凋，危弦泪咽，还恋今夕。又看到、宫蜡烟残，叹春后、风光几虚掷。料理茧蚕孤绪，付微吟呵壁。偏梦里、清歌易散，更暮云、睇断天北。准备离笛，千愁瘦魂禁得。"}
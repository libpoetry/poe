{"id":"779246","title":"水龙吟 题张坤鹤老人小照，用白玉蟾《采药径》韵","dynasty":"清","author":"顾太清","text":"洞门深锁，烟霞苍苍，不断松杉翠。芝田采遍，玉颜常驻，何曾落齿。海上当年，羽衣宝髻，凤箫闲吹。记蓬莱旧景，餐花饮月，经多少，仙家事。渺渺长途无际。笑世间、临歧挥泪、清风两袖，飘然到处，此生如寄。七十年华，双眸炯炯，照人姿媚。信谷神不死，逍遥物外，一瓢云水。"}
{"id":"780223","title":"角招 过靖江王废邸","dynasty":"清","author":"叶绍本","text":"寒烟罥。荒池地，崇墉犹缭城曲。桐封今寂寞。碧瓦朱甍，游遍麋鹿。青山如昨。只剩得、危峰高矗。流水宫墙漂绿。输他燕子年年。又衔泥新屋。往事。认浮沤忆。璜圭初锡，焘土雄南服。苍鹅飞地轴。泪尽铜仙，露盘倾覆。野花零落。谁记得、珠屏绣幕。怕拾战场遗镞。但义手，话斜阳，闲樵牧。"}
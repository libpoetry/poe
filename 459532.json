{"id":"459532","title":"醉中约肖访薛，肖乃醒语止之。作诗聊当神游，才数句，又为彼拽饮。后醉中见稿，辄补数句，屡为肖酒误之。今夜大醉续成，已二年矣。时作时辍，故语无伦次。时元月二十八日，将共往宁乡之前夜也","dynasty":"当代","author":"卢青山","text":"流年倏已隔，故人如昼星。知其必尚在，渺尔不堪寻。泛我萍梗舟，飘摇风中英。岁暮百怀起，不出将安平。兀兀山中石，溜溜山泉音。拘我十年梦，断我少年心。心不可死也，梦不可锁也，及吾未老，尚可以行。青衫挂席长帆轻，沧海无过鱼游盆。蓬莱方丈闻未沉，仙人相呼吾旧亲。酌我淡酒无琼浆，赠我芜茅无兰芳。报我故怀吾泪浪，无以俗物污吾肠。玉树琼花空辉光，短箫吹雨立梅旁。仙岛岂容久彷徨，人间尚有旧亭廊。白鹤幻也屐成双，薄风雷也驾圆苍。云之君也送吾航，渺而即也故檐荒。云溪小屋山水香，子所旧识更来尝。屋中一杯酒，共子千年长。"}
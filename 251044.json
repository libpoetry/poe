{"id":"251044","title":"晓寻荒途过石柱板障二岩观龙潭","dynasty":"现代","author":"李达","text":"险径细如绳，束在白云岭。一拳石虽微，导人入佳境。缀露蛛织网，缠岩根结瘿。折得幽篁枝，拄到万山顶。石柱板障岩，结构绝奇警。状拟屋庐深，趣合性分静。野水循除鸣，长漱竹千梃。高躅惭巢由，胜槩等箕颍。俯窥七龙潭，二潭隐不省。其馀五潭宽，怪石恣驰骋。传云蛟可罾，金鳞耀潭影。吾将学陵阳，道术味要领。"}
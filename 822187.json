{"id":"822187","title":"江城子 邻女鼠哥，余见其自孩而长，既生二子矣。索为歌辞，欲语无增饰，且必其能解者","dynasty":"清末近现代初","author":"汪东","text":"邻家小女自称哥。发横拖。语娇讹。学唱桃花江是美人窝。赚得酸梅甜枣子，红晕处，起微涡。年光一掷似飞梭。到今何。渐成婆。却喜生儿容态似娘多。膝上儿骑双拍手，荷海育，教儿歌。"}
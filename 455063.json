{"id":"455063","title":"如鱼水 女棣唐碧红与谢君志勇结缡","dynasty":"当代","author":"张海鸥","text":"明月西江，好峰肇庆，谢氏子弟雍容。浅碧深红，荷塘女史相从。两心同。庭前有、绿竹青榕。八载恋、珠水长江，凤凰自古驻梧桐。情脉脉，意融融。妆成照影惊鸿。醉入芳丛。今宵红烛朦胧。对丹枫。舒翠袖、款曲由衷。不须把、海誓山盟细说，美愿自重重。"}
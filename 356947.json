{"id":"356947","title":"霜花腴·有忆","dynasty":"清代","author":"黄人","text":"素翎颤雪，村额山、妆成乍戴驰冠。迤翠云垂，衣珠花缀，惊鸿欲赋应难。舞场碧宽。蹴红靴、飞出花前。试鞦韆、一握蛮腰，薄罗能耐晚风寒。门外露薇香透，正青绫课蛮，出听凉蝉。扇影氤氲，镜波蕴黛，瑶宫秘笈偷笺。海山去船。怅蜃楼、深闭蝉娟。只留将、电影云痕，入怀同月看。"}
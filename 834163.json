{"id":"834163","title":"酹江月 其二","dynasty":"清末民国初","author":"易顺鼎","text":"湘天住久，算有情山水，物情岁月。守著美人香草在，强似江湖落魄。笛簟填词，筝篷载酒，来往烟骚国。并非纪律，此身总觉如客。眼底红叶高楼，黄花小院，相对堪浮白。一种秋风成共命，记否去年今日。一第天悭，百蛮亲老，那更流光瞥。鬓丝禅榻，华年两字消得。"}
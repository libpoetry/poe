{"id":"460171","title":"大酺　元旦归横铺坟前作","dynasty":"当代","author":"卢青山","text":"似陇头云、风中絮、更似高天明月。家山随处是，也家山处处，寄为飘楫。冷洞流霜，破槐鞧屋，季子不来凄绝。相思如海也，况槐经久斫，屋为人劫？甚散木颓魂，归车犹碾，腑中冰雪？江湖千古色。自来来往往尘边叶。尽黄昏、荆蒹冻雁，柏石潜乌，问谁探、小冈孤穴？穴里人知否？下更有、汉秦枯骨。但笑比、春葳叠。诛茅斫土，亦我他年永宅。再看榭台马辙。"}
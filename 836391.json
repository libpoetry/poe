{"id":"836391","title":"庆清朝 其二 叠前韵，赠巢隐丈","dynasty":"清末民国初","author":"叶昌炽","text":"盘石留题，松窗半偈，温岐诗句翻新。画图重展，犹留燕市缁尘。还我青毡故物，依稀寒谷忽生春。谁持赠，虞山夫子，当代龙门。忆否铜坑山谷，看梅花如雪，百亿分身。归来痛饮，湖边网得银鳞。曩日纪群小友，鬓霜已改镜中痕。归何日山中老柏，共话前因。"}
{"id":"832303","title":"绮寮怨 寒食","dynasty":"清末民国初","author":"陈洵","text":"骤暖花熏人醉，絮绵吹又多。看尽日、变几阴晴，闲风景、恁费消磨。斜阳家家树色，鞦韆外、梦迹尘艳波。念谢堂、客燕无聊，飞来晚、怅失人世何。淡淡故山睇蛾。旗亭事去，无因更遣颜酡。病榻维摩。有园菜、与寒锉。青烟汉宫流恨，渐迤逦、到修萝。鹃声泪和。愁红怨紫外，生寸荷。"}
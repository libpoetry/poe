{"id":"1120522","title":"庆南楼居士","dynasty":"宋","author":"周应合","text":"阻寿南楼恰二年，此心恧甚思依然。今朝喜遇称觞日，袖里新诗再办□。净土何如乐土真，金莲开处善根成。西来孰谓南无佛，今见南楼一佛生。南极垣头现一星，辉光特著老人名。不随东壁西庚照，要对南楼夜夜明。万古南山耸翠屏，岧峣上拂斗牛星。不随北华西崧见，要对南楼岁岁青。"}
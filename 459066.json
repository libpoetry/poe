{"id":"459066","title":"四月十四快雨诗","dynasty":"当代","author":"卢青山","text":"天泪淋浪泻巨雨，天喉喷薄奔雷声。问天伤心以何事，降此怒威下土临。山如弱兔颤绒毛，水如柔丝吹飘摇。羸羸老松楚宫腰，栗栗大石鸡雏娇。我牛闻之快鸣嚎，我民笑指如钧韶。耕种事急在眉梢，天公如此无祈邀。但请后日无狂骄，漫我平畴漂我苗。须臾雨止万物岿，虎头蛇尾天何颓。檐边树末滴馀微，千山空翠岚来飞。泡桐落尽空枝丫，鸟集翘仰解语花。"}
{"id":"1120854","title":"米元晖待制岁以赐冰及荔子分遗季共而今年荔枝不至有诗次韵三首","dynasty":"宋","author":"周紫芝","text":"诗老盟成恐未寒，今年荔子不同餐。空排白玉千峰雪，却忆红砂九转丹。销得銮坡荔子香，玉郎言语似君房。金盘何日分新果，五线先看补舜裳。醉墨犹多御府珍，访求公后出华勋。知君家有荔枝帖，不减当年王右军。"}
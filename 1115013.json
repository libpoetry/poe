{"id":"1115013","title":"送戴太博","dynasty":"宋","author":"杜司直","text":"昨者题舆政未成，邻封骑竹已欢迎。翱翔忽看天边举，来去从教境上争。玉笥江山应改色，青原风月未忘情。两邦父老休啼哭，总在甘棠荫里行。琼佩霞裾云锦裳，胸中指塞贮琳琅。词章莫测波澜阔，谈笑惟图书传香。与我多应邻臭味，于人宁有别肝肠。一州斗大非公处，早晚催归白玉堂。"}
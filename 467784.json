{"id":"467784","title":"望江南三首 河上曲，记潮白河坝工","dynasty":"当代","author":"黄万里","text":"河上水，环绕蓟门东。秋后流微何足用，夏初洪害恨无穷。丰瘠失和衷。今筑坝，横堵两山中。锁住蚊龙波漾漾，放开闸口涌淙淙。人定胜天功。河上人，尽是圣贤臣。干劲冲天观日月，战声动地失昏晨。歌唱满频频。光景好，公社保家身。挑起坝头千担土，迎来岸上百花春。太古仰斯民。河上士，但见一夫狂。举锸如云翻土速，装车若雨逞功强。天地共低昂。知命际，坐斥进劳场。白首竟然成护落，赤心依旧欲飞扬。花月莫平章。"}
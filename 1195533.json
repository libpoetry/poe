{"id":"1195533","title":"牡丹四首 其三","dynasty":"唐","author":"薛能","text":"去年零落暮春时，泪湿红笺怨别离。常恐便随巫峡散，何因重有武陵期。传情每向馨香得，不语还应彼此知。欲就栏边安枕席，夜深闲共说相思。牡丹愁为牡丹饥，自惜多情欲瘦羸。浓艳冷香初盖后，好风乾雨正开时。吟蜂遍坐无闲蕊，醉客曾偷有折枝。京国别来谁占玩，此花光景属吾诗。"}
{"id":"807486","title":"念奴娇  睢州田子益唐昕林孙啸史徐次微袁信庵褚宸宣吴子纯侯长六诸子邸中沽酒饮我别来数日荒村风雪有怀昨游用前韵寄之","dynasty":"清","author":"陈维崧","text":"三间老屋，糁六花千里，篱门都白。伏枕穷村铛折脚，谁是巨卿元伯。忆昨诸公，惠而好我，酒把奇寒敌。自君之去，离思万种填臆。当日说剑谈天，吹箫刻烛，毂踝凭君炙。几日分携人总老，况值打头风雪。才退贫居，心灰老至，只有朋情急。来春睢涣，汀兰期尔同拾。"}
{"id":"1245785","title":"大明铙歌鼓吹曲十三篇 其二 汝阿弥","dynasty":"元末明初","author":"杨维桢","text":"汝阿弥，言语侏离复兜离，妖诵胡膜乾毒师。蜂屯蚁聚亿亿万，摇首枯舌乐不疲。金银城，铁为■，汤为池，北踞河洛南驱淮，老獐野鹘弗能支。大明帝，厉虎旅，拔龙飞，手把黄钺相招麾。元运绝，弥何为，筑京观，兖之际，荆之垂。拨乱反正，圣武赫戏，大明烈烈，开皇之基。"}
{"id":"427489","title":"满庭芳 至贵阳劳军，吊黑石关战场","dynasty":"近现代","author":"陈逸云","text":"山映霞光，地雄关险，角声吹断斜阳。暂停征辔，战地满凄凉。隐约斑斑碧血，萦白骨、枯草茫茫。依然是，风云惨澹，杀气满沙场。雄师千万骑，旌旗撼岳，快刃欺霜。待愤吞胡羯，搏敌如狂。不负男儿报国，精忠史、志节长芳。从今后，谁家闺月，夜夜梦魂伤。"}
{"id":"289965","title":"一枝春·同蓠云游李氏园，霜后桃梅海棠各发数枝，用草窗韵赏之","dynasty":"现代","author":"郭则沄","text":"错铸春魂破初禅，蓦堕一痕花雨。流尘暗数。换了莺边心绪。吴霜鬓改，尽羞对、露酣霞妩。算绮思、休便成灰，散雪更教重聚。风光暗归何处。记空枝倦折，愁歌金缕。欢期未晚，试与巧翻芳谱。蘦香碎粉，怕㡘底、冷蕤还妒。新梦后、归燕伶俜，替传怨语。"}
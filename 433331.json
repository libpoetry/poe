{"id":"433331","title":"遍地兵戈战垒屯阎甲斌奉和杨荫乔先生留别榆林士民之作原韵","dynasty":"近现代","author":"阎甲斌","text":"遍地兵戈战垒屯，几经晓谕泽如春。鳄氛扫地都归顺，骊曲开筵倍觉亲。言教即从身教出，闻知孰若见知真。边民获命恩难报，寒涕不挥冰上巾。观察榆林杀气屯，羡君著手便成春。单骑入虏情何壮，百姓衔恩爱若亲。辙已涸鱼经水活，镜堪留象扫烟真。龙山倘与谈兵会，帽落秋风罩网巾。"}
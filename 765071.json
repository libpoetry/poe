{"id":"765071","title":"万年欢 赠长白成侍中","dynasty":"清","author":"徐釚","text":"羽猎期门，念长杨作赋，曾霏琼雪。铁板擂槌，重见曹刘豪发。金戟珠丸容易，算只有、雕龙称绝。凄凉煞、白柳黄羊，从骏马收骨。六博弹棋未歇。料名士英雄，真个难别。挥麈披襟，不数六朝人物。看取槐厅联步，那换却、彩毫霞袜。人争羡、金紫神仙，玉河管领烟月。"}
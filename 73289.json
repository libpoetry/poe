{"id":"73289","title":"沁园春·真鼎真炉不无不有","dynasty":"元代","author":"李道纯","text":"真鼎真炉不无不有，惟正惟中。向静里施工，定中斡运，寂然不动，应感＊通。老蚌含珠，螟蛉咒子，个样真机妙莫穷。只这是，若疑团打破，顿悟真空。采铅不离坤宫。运符火、须当鼓巽风。向北海波心，生擒白虎，南山火里，捉住青龙。二物相投，三关一辏，炼出神丹满鼎红。藏身处，且和光混俗，是谓玄同。"}
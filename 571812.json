{"id":"571812","title":"舟中寄江进之得珠帘字 其一","dynasty":"明","author":"袁宏道","text":"一月探会稽，二月了西湖。五日登西目，十日瞰天都。醉中逢山神，长笑捋其须。渴饮仙人浆，寒分王女襦。奚囊虽小狭，所贮尽奇珠。世无售珠人，欲开复踟蹰。前者道新安，有客貌类胡。发箧玩三日，略以宝其肤。具眼非无人，要与慧眼殊。持此试江郎，江郎售也无。"}
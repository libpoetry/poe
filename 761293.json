{"id":"761293","title":"真珠帘 题吴子述春眠风雨图","dynasty":"清","author":"谭献","text":"参差画阁灯昏了。忒匆匆、醉里曾眠芳草。草色绿依稀，染泪痕多少。针线春衣寻旧迹，傍枕函、残香犹绕。休道。者空房心胆，与乡同小。不分东风尘世，伴孤吟只是，青琴声杳。楼外雨潺潺，便花随人老。一二三更都数遍，算只有、情天难晓。还早。却燕子梁间，何曾惊觉。"}
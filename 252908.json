{"id":"252908","title":"念奴娇·十年关塞","dynasty":"现代","author":"金启孮","text":"十年关塞，却难忘，燕市少年情味。屠狗推车曾把臂，拇战旗亭寻醉。林底挥拳，城阴角力，不妨衣裈碎。抱肱被肘，笑呼者回赢未。今竟坐卧居多，骨筋衰病，尽绳床懒倚。过眼青春难再得，唯剩恋思乡里。搏友萍踪，酒徒星散，日日柴门闭。而今老矣，逢人唯朔天气。"}
{"id":"1102664","title":"次韵龙仁夫种菊二首 其二","dynasty":"宋","author":"俞德邻","text":"种菊东篱下，菊密荒疏篱。掇英浥坠露，想像渊明诗。猗嗟子龙子，磊落山林姿。钦翘二三客，异郡同襟期。而我何为者，俛首供丁推。宁复饮我酒，欢饫均嬿私。乃知意气合，岂计新相知。蹇予久衰曳，素发飒已垂。何能借九翮，一朝奋天池。但当对菊饮，与君赓醉时。"}
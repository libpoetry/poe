{"id":"1108426","title":"又和南塘十首 蚊","dynasty":"宋","author":"刘克庄","text":"聚群雷乍喊，乘暗月初斜。至黠穿怀袖，虽微具爪牙。麈挥那肯去，扇障不能遮。近水尤喧聒，殊妨赏藕花。甚矣形骸秽，居然孕育繁。来常屯几格，去不离墙藩。□□多朋类，鸡鸣误妇言。至今宾与主，相对废盘餐。倏来如诇伺，奇中费堤防。最善逃形影，恶知辨臭香。□□□不见，乌获臂空攘。□诧藏幽密，其如盖愈彰。□□□负汝，作意欲空之。童子持竿□，□家挂纸祈。□□□已载，蔡谱偶然遗。秋至扫□□，殆非人力为。雨恋池三尺，晴窥月一方。未□□□□，敢望若并洋。□怪曾惊耳，仝嗔欲刃肠。谁能□□□，老子欲追凉。初见微于□，徐惊巧入神。忽然缠作茧，信矣出如纶。桑绕罗敷舍，机鸣孟母邻。明当晒新□，霁月镕□□。大计当传子，齐盟共定王。不惟分户牖，亦自峙糇粮。修□疑知礼，谋迁似辨方。朱门需蜜蜡，空费一春忙。密疏多不定，来往少曾停。穿幌非阴燐，窥窗若曙星。微能破幽暗，高欲傍青冥。忽起江湖思，微茫隔远汀。短歌殊不足，袅袅发长吟。□□□□□，□□□□□。渴饥资坠露，栖止□□阴。痀偻安知道，区区有巧心。□□渔辄获，元□□几戕。不足烦三顾，毋宁且□□。刳钻供卜筮，巾笥沐恩光。何似泥中伏，朝朝出太阳。"}
{"id":"300712","title":"齐天乐·惜别，用雁影韵，并呈笠山顽真瘦叶山带梦仙","dynasty":"现代","author":"温树校","text":"鹧鸪声杂鹃声楚。愁吟断肠词句。绿暗红稀，歌阑舞罢，惆怅舟维孤渚。年年此处。算鹭鸟浔江，总成轻负。一片离情，只今忍向故知诉。从兹云水渺渺，与君相见处，知是何许。碧海双鱼，深秋独雁，为我天涯传语。重怀旧侣。泛千里婵娟，戴溪无误。剪烛西窗，共伸离索苦。"}
{"id":"102937","title":"祭猫·自有五白猫","dynasty":"宋代","author":"梅尧臣","text":"自有五白猫，鼠不侵我书。今朝五白死，祭与饭与鱼。送之於中河，{左口右兄}尔非尔疏。昔尔啮一鼠，衔鸣遶庭除。欲使众鼠惊，意将清我庐。一从登舟来，舟中同屋居。糗粮虽其薄，免食漏窃余。此实尔有勤，有勤胜鸡猪。世人重驱驾，谓不如马驴。已矣莫复论，为尔聊郗歔。"}
{"id":"1122564","title":"句","dynasty":"宋","author":"洪刍","text":"眼中人物东西尽，肺病京华故倦游。鹿场兔径白昼静，稻垄松竹青嶂深。关山不隔还乡梦，风月犹随过海身。何如唤取陆鸿渐，石鼎风炉来试茶。谁折可怜花，置我经行处。但使添丁长，终兴谢客家。爰有福地直斗牛，厥名閤皂形色收。清都琼叶霏霏下，净界空花种种开。偏随江月横陈夜，未放官梅独自春。题诗未有随州句，敢唤阮郎为老兵。龙沙依旧抱城流。庐山排闼参差见，湓水萦城屈曲来。摩挲道傍醉石，定是天边酒星。花辞好树犹啼雨，竹喜嘉宾亦叹风。深秋转觉山形瘦，新雨能添水面肥。"}
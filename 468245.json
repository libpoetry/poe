{"id":"468245","title":"栉白发","dynasty":"明","author":"王以悟","text":"我年三十馀，早巳见白发。白发宁堪悲，所忧天真滑。天真果尔完，夕死亦何阙。一息胜千金，可以虚岁月。大道无旁门，主敬罔所越。此敬苟不存，济川失其筏。屋漏独惺然，凛凛对鈇钺。终日介石坚，泰定天光发。□□嗜欲生，□性之劓刖。冥鲲化天池，尺波奚足歇。人生能几何，卮漏元神竭。圣途万里长，望燕莫驾粤。"}
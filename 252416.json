{"id":"252416","title":"北固山·沁园春","dynasty":"现代","author":"林英男","text":"第一江山，雾鬓淩霜，数抹枫红。矗孤行巨舰，征帆欲举，天垂壁垒，落日初熔。戟折苍黄，沙沈锁链，化作飞虬饮雨虹。后庭阕，问兴亡何据，几个英雄？呼来明月残钟。执铁板铜琶唱轼翁。携陶樽浊酒，狂盟怪侣，情痴鹤圣，刍狗潜龙。千古悲欢，啸吟都付，一叶焦山载恨东。断涯裂，挟六朝风雨，涛震声中。"}
{"id":"112042","title":"游香山佛迹","dynasty":"宋代","author":"诸葛兴","text":"灵山名达蓬，香水霭瞻蔔。龙只久覆获，云物翳深谷。拂衣向劫中，神斧断苍玉。至今天人尊，灵迹印金粟。颇闻开士识，飞锡隐岩麓。坐令湖海客，香供走川陆。巍巍虔报地，色相俨金屋。缅想旧巾瓶，犹能慰心目。篮舆访莲社，一笑欣自足。抚事动幽寻，畴能氓宁辱。松炉袅如见，余力付棋局。更觉梦中身，悠然百无欲。"}
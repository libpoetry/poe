{"id":"465974","title":"甲申青岛、京津之旅廿四首并注","dynasty":"当代","author":"添雪斋","text":"借此黄沙埋大痴，借他碧海葬相思。岸边生死浪花白，天泪滂沱第一时。眼前碧海氤氲气，物色昧茫心绪既。恍忆木兰花下歌，纠缠冷梦蔽天蔚。夜城梦迹恍然织，渐变幽蓝成暗黑。一似凋零龙胆花，沿河漂泊无终极。燕山出处尽蝹蝹，无语罡风拢密云。逢我来时春尚淡，野桃几树素花纷。燕市薄醪酣兴醺，熊咆发论气千斤。者番自有惊天处，细雨淋漓公主坟。酒清古籀夜中筵，始结人间文字缘。暗碧昏灯寒牖下，恨无金匮储奇诠。诂罢鼎铭诂简帛，借其形义释心魄。百忧一字泣鬼时，识得诸君清骨格。歧路深歧醒与迷，星光落落夜空碧。山蓝蝶在梦中飞，落寞心于风里易。近来惆怅复惆怅，夜雨悲摧心魅妄。曩昔寱言三百音，风前击碎海棠样。柳色初春起淡黄，所沾斜日故苍苍。柳丝不晓关情字，无语临风看牧羊。一城尽处一城出，眼底行途终不悉。谁敛风云万态间，悄然独立车潮疾。犹记雕梁兰麝香，当时艳骨尽痴望。庭前双树空台舞，梦里长袖终断肠。深庭曾有管弦杳，一世转腾仍缥缈。此日知吾寻梦来，哀声乞向江南绕。春意城隅又倦侵，粉樱初发婉娈心。平生无分花前住，反复愚人泪满襟。我心锁在空心域，充斥漠然之气息。荒寂古声呜咽时，借君埙梦随风忆。海棠花下青石阶，长发丝丝蝴蝶钗。陶土撮声如一叹，低呜此夜狐聊斋。人经世劫渐圆滑，我历劫波如碎杀。忍看千痕悟后身，新添棱角利而黠。夜灵浅浅入心结，耳语低音正凝咽。摧折丁香欲死时，一庭暗紫梦痴绝。紫丁香下玲珑字，悟出今生愁杀事。沽上春痕寒夜冰，及身一刻锥刀是。花前谁是看花人，花下天真是妄真。寥落累予心魄敛，此花形影不宜春。银光一月似孤瞳，夜色深蓝天际风。城下丁香如紫雪，何人收在水晶宫？连云行色辞长安，重启三千羁泊叹。逝矣前缘因错路，迍邅之地已深寒。三万长空托一身，低温封储薄情春。早知离别锥心痛，何必浮生逆旅人。譬如梦域中徘徊，寒雨潸潸垂纸灰。冷湿心情飞不起，再焚一纸到青槐。"}
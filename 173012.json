{"id":"173012","title":"答裴寄卿书因寄长篇","dynasty":"宋代","author":"王洋","text":"裴郎短身衣弊服，衣长过身几半幅。高裙大袖领占肩，要是精神大於腹。古书古字谈古人，洗盆涤盎供慈亲。慈亲居贫不道苦，裴郎醉中频起舞。里中惊怪无此人，往往争看立环堵。妻儿醉时亦同醉，未免醒时生窃议。裴郎裴郎切勿论钱钱有菜。我家伯氏亦悠然，得官去官俱醉眠。裴郎有意纵短棹，雪夜待君明月边。"}
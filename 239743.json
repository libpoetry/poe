{"id":"239743","title":"送金华黄晋卿之诸暨州判官","dynasty":"宋代","author":"宋无名","text":"夫子今衡监，斯文属任兹。擅场年鼎盛，抱业器环奇。鹗度崭头角，莺迁夺羽们。词源倾渤澥，笔阵偃蛟螭。太极钩深赋，先儒射策辞。秋增前决胜，春榜后名驰。激切波润立，镌兔物象危。光芒牛斗宿，標格凤凰池。袍色宫花称，才华制草宜。马骄曾杏苑，鼐唱东丹墀。王事动州佐，官聊逼郡麾。谈经独宝地，视篆必瓜期。渐觉要章宠，徐看利泽旋。治应黄霸最，民定邵棠思。郢雪聆高调，郇云喜近披。晚陪灵运屐，早访董生帷。梓匠宁辞斲，楠才忝辱知。尘凡劳点化，傅玩指瑕疵。我自衰王乐，伊谁说项斯。碧山招未隐，白发病相欺。岁晏空江急，风迦落木悲。雨来孤枕夜，林别故人时。留滞飘蓬梗，樊援折桂枝。顾言金善政，尚得播声诗。"}
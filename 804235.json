{"id":"804235","title":"阿克苏桑椹因成八韵咏事","dynasty":"清","author":"弘历","text":"嫩条阿克苏初移，结实仍当五月时。食椹殊方迁献椹，曰栀尔雅讵为栀。只传乌白原恒有，讶见丹红实出奇。诡异宁同尺以计，硕魁真比寸犹欺。迎眸磊落诚轩意，可口甘芳孰朵颐。鲜进凤围欣远奠，熟颁鹭序沐恩滋。衔残漫拟樱桃诮，解热奚劳甘蔗随。分赐莫将容易看，洸洸曾用济王师。"}
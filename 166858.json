{"id":"166858","title":"春日奉陪子安诸公游石门","dynasty":"宋代","author":"李弥逊","text":"提壶唤新春，病客春思搅。茶瓯曲肱罢。联屐事幽讨。叩门探繁香，翠蔓花尚少。却携二三子，深行出飞鸟。羊肠走鸣泉，凤尾摇寒篠。俯窥万蟛烟，筇声响林杪。汤休真解事，煮饼禅坊悄。杯盘坐晚涧，落业风自扫。眼明玉华阴，桃枝露红小。更倾樽中馀，邀月下云表。澄江静可鉴，合嶂青未了。石梁接楼居，屋解挂参昂。谁知人间世，仿佛见三岛。烟尘暗中原，怀抱镇煎焰。一行瘴海头，岁月不知老。金兰有佳士，相见独不早。于蒿得长松，颇亦慰枯杭，春风正颠狂，日日被花恼。欢来即相觅，真处在草草。身名两姑置，有酒为君倒。"}
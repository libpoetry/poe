{"id":"421221","title":"霜花腴 次吴梦窗韵","dynasty":"近现代","author":"温树校","text":"满腔泪血，洒海天，当年误我儒冠。文阵蹉跎，爱河飘泊，知音遇也都难。带围渐宽。怕忆来，花下灯前。到如今，病骨支离，夜吟空对月光寒。肠断没人知得，问阿谁似我，仗马寒蝉。风恶衰林，云愁平野，将心挥洒蛮笺。欲浮钓船。把酒杯，邀下婵娟。碰余生，寄托烟波，也情留眼看。"}
{"id":"1226512","title":"余山林多暇瞌睡之馀偶成偈语自娱纸墨少便不欲记之云衲禅人请书盖欲知我山中趣向于是静思随意走笔不觉盈帙故掩而归之复嘱慎勿以此为歌咏之助当须参意则有激焉 其三","dynasty":"元","author":"清珙","text":"幽居自与世相分，苔厚林深草木薰。山色雨晴常得见，市声朝暮罕曾闻。煮茶瓦灶烧黄叶，补衲岩台剪白云。人寿希逢年满百，利名何苦竞趋奔。"}
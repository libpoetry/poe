{"id":"446943","title":"访火焰山阻水","dynasty":"当代","author":"蔡淑萍","text":"何时初识火焰山？爱读西游忆髫年。曾恨天上神仙争斗急，人间生灵尽倒悬。四十年间一弹指，为访奇山今来此。昨夜电闪雷鸣挟雨狂，戈壁刹时走洪水。水流纵横断通途，车既不行步难趋。方惜咫尺不能到，已觉热浪灼肌肤。煌煌白日耀眼目，赤石赭岭势起伏。但见腾腾升紫云，望中何曾有寸绿！不见飞鸟过，不见戈壁驼，不知此山下，何处居人窠？欲访居人成虚幻，回车渐离火山远。长念此方水土此方人，千万年寂寞生息茹苦辛。今日幸为旅游地，四海宾朋来万里。山水火热民风淳，祝愿从此日月新。祝愿从此日月新！"}
{"id":"429737","title":"病起书怀呈真长拔可敷庵兼寄石遗师舜卿表兄福州以霜发秋蓬乱为均 其三","dynasty":"近现代","author":"黄浚","text":"贫士怨失职，坎廪斯悲秋。楚台儒雅人，兹言吾所羞。金天实予辰，颢气秋嵩浮。岂无悲悯怀，蜍志非吾俦。终当奋长剑，绝叫昆崙邱。九阍詄荡荡，虎豹无久留。不求五沃封，惟觉三彭仇。自誷馀狂言，疾苦或有瘳。"}
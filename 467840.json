{"id":"467840","title":"鹧鸪天 虮虱","dynasty":"当代","author":"黄绮","text":"尔辈真如虮虱翻。何曾对此等闲看。八年归里悲兵阻，万姓同心恨外援。纠众力，格豪奸。貌肥从不愧衣冠。只余老幼俱无力，饿对荒田泪眼酸。七载重居意绪长。更欣人地两安康。酒边落日团团大，书外荒村点点黄。难阻塞，悉端详。翻教此际惧还乡。不怜沦陷无供给，廿县催徵百万粮。"}
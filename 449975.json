{"id":"449975","title":"易水湖","dynasty":"当代","author":"崔荣江","text":"古燕慷慨起豪士，击筑离歌悲易水。燕丹衣白别荆卿，兹去秦宫轻生死。图穷功败亦青史，壮士名冠应绝此。苟且后来信谁狂，斯人碑下说荣耻。一声变徵倩谁弹，燕地空流易水寒。居势连山锁清碧，轻舟来朅替征鞍。闲客晚来尝鱼蟹，月明时倚曲栏杆。浑然不忆千年事，片石涟漪击月残。鱼护银钩青玉竹，平明争雇钓鱼船。团山暗影浮鼋背，远水低云压峰巅。偏岸天成湖一隅，无风正好钓丝悬。斜乜浩渺烟深处，渐次晴光坼重雾。艨艟高仿也连环，蒸腾百丈炎烟著。赤壁腾挪何峙此，尔曹重入东坡赋。归钓烹鱼人半醉，残杯空却斟儿戏。今人光影说三国，易水无存燕侠泪。汶汶还问过湖风，怀古谁人思不寐。"}
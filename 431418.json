{"id":"431418","title":"读晓光兄抄示秋日赋赠二首","dynasty":"近现代","author":"王益初","text":"雄词拜读欲和难，文字因缘岂等闲。翰苑成名神奕奕，江关建业步珊珊。故园谁伴樽前路，汉渚同游劫后山。水月镜花终是幻，白云苍狗有无间。白云苍狗有无间，彩笔留题见胆肝。骇浪船随千里梦，惊弦雁托一枝安。清新铭记先窥柳，丰丽文章喜识韩。寄语熊公多护摄，莫为失伴过心酸。"}
{"id":"1197953","title":"李翊夫人碑叹","dynasty":"魏晋","author":"无名氏","text":"阴阳分兮钟律滋。星月列兮有四时。神宓设兮万姓熹。寿十二兮九九期。五三末兮衰在姬。秋发兮春华殆。周公九兮成称灾。靡黄发兮盖夭胎。卅有皇兮气所裁。赴鸿渊兮逝不来。凤延颈兮泣交颐。■■悲兮涕陨零。寐耿耿兮摧伤情。彼苍天兮朔神灵。忡切剥兮年法荣。兰茝亡兮丧芝英。谁不忉兮作偯声。畴■号兮鸣莺莺。杞之至兮感动城。陟四极兮升天庭。曰司命兮致不平。飞蜂?兮豁仁良。魂魄孤兮独茕茕。陈衤勺祠兮返所生。幽不见兮存厥井刂。嗟日遐兮适窅窅。"}
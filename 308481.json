{"id":"308481","title":"玲珑四犯·除夕游花市","dynasty":"清代","author":"陈洵","text":"如锦年华，趁闹极珠灯，一夜流转。故国天涯，谁念岁穷家远。闻道绣屋春多，怎教道、灌园人健。料四时、乐事轻换。偏是堕梅先怨。去年风雨悭游便。意匆匆、恨春迟见。钗云梦底都寻得，闲记供消遣。多少镜约袖盟，又暗里欢悰隔断。向市桥立过，还放下，情千万。"}
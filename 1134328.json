{"id":"1134328","title":"乙巳三月十五日监察御史王东溪节宿戒方回万里饮灵隐冷泉亭赵宣慰君实赵提举子昂灵隐寺知事晦坛治具西方僧四人两提领北人放泉喷雪观猿掷果予醉先退赋诗五首记之 其二","dynasty":"宋末元初","author":"方回","text":"渊静涛飞亦壮哉，冷泉亭右闸初开。一时变作跳空雪，万众惊闻喷壑雷。老鹤远过彭祖寿，巨杉何啻盛唐栽。吾生八十重游此，身健犹堪酒一杯。"}
{"id":"400414","title":"高阳台 十一月四日与友人同赴八宝山扫柳亚子先生墓","dynasty":"民国末当代初","author":"钟敬文","text":"要约迁延，心魂驰绕，今朝真到坟场。回首前踪，悠悠八度星霜。雄风大浪曾亲历，慰故人信念金刚。面丰碑，胸涌波涛，心爇馨香。先生志节堂堂。历漫长黑夜，终浴朝阳。抗腐争新，卌年大纛飘扬。词坛青兕雄篇在，永不磨时代光芒。壮幽宫，柏树青苍，栌叶丹黄。"}
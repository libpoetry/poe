{"id":"854852","title":"燕山亭 勔侄求睡红亭为赋","dynasty":"宋","author":"毛幵","text":"暖霭辉迟，雨过夜来，帘外春风徐转。霞散锦舒，密映窥，亭亭万枝开遍。一笑嫣然，犹记有、画图曾见。无伴。初睡起，昭阳弄妆日晚。长是相趁佳期，有寻旧流莺，贪新双燕。惆怅共谁，细绕花阴，空怀紫箫凄怨。银烛光中，且更待、夜深重看。留恋。愁酒醒、霏千片。"}
{"id":"325692","title":"高阳台·红杏桥边","dynasty":"清代","author":"张惠言","text":"红杏桥边，白云渡口，画船箫鼓端阳。十六年来，故园事事堪伤。前年此日偏相忆，有沙鸥、招得成行。向丰溪、掠过波声，划破山光。当时但觉离情速，倩蛮笺缄恨，苦说他乡。谁道而含，回头一样茫茫。客来都问江南好，问江南、可是潇湘？怎凭阑、一缕西风，一寸回肠。"}
{"id":"1242580","title":"怀远亭诗，为东瓯镇抚谭济翁作","dynasty":"元末明初","author":"张昱","text":"蚤年身逐兵尘起，鼻尖出火耳生风。马上飞尘虎添翅，出门志愿定远侯。果然持节镇东瓯，上宣德意化海俗。鲸鲵灭迹波为收，古来镇将还如此。缓带轻裘接贤士，襄阳沈却岘山碑。水底鱼龙犹识字，国家承平千万年。军中之乐何可言，太牢五鼎餐壮士。从伶百戏陈广筵，山川不随人事改。端明丘垄今犹在，亭名怀远乃在兹。地下幽魂有光采，普天之下皆皇家。故乡何必怀长沙，人臣受命无远近。河源曾泛张骞槎，食君之禄治军旅。咫尺辕门谁敢去，私情丘垄岂不怀，日夜沅湘水东注。"}
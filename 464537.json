{"id":"464537","title":"西江月慢 用吕渭老韵","dynasty":"当代","author":"章士钊","text":"乍晴天气。风过处，游丝千尺。燕雀蹴庭花，啾啁似惜。湿红轻掷。画堂东、有女谁家，歌声徐按，短箫恒笛。者何时、斗室长思，独自没人识。雁北去，频频虚铄翼。怎南返、回文定织。已懒应宽人懒咎，似要盟先食。却如何、前路迟回，定须明白，此番端的。君知否，词破昨宵无限寂。"}
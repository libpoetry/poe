{"id":"459533","title":"既补前章，久卧不寐，更赋此与肖","dynasty":"当代","author":"卢青山","text":"维秋有菊，采采能光。万卉惭色，赧尔凋芳。白云逝宇，古水涸江。唯我秋菊，笑此昌霜。笑此沧桑，唯我菊黄。共此黄菊，吾与子伤。佩玉珠珰，年少伊扬。爰来爰去，剑有奇芒。十年尘涴，一夜回尝。剑可弃也，酒已来觞。觞酹黄菊，此物恒长。将吾与子，维狷斯狂。采采黄菊，临秋伊张。万卉欲竞，奈此天常。唯吾与子，与菊彷徨。匪吾与子，菊为谁香。采采黄菊，断此中肠。"}
{"id":"355427","title":"忆玉兰花下，初见芳踪。眉欲语，意才通。衣香清更馥，肤彩瘦偏丰。人悄悄，雨濛濛，正相逢。 莹莹面的，窈窈趺弓。蛾黛蹙，脸朱融。柔乡多懊恼，佳会易怔忪。长记取，裙上泪，石榴红。","dynasty":"清代","author":"邹祗谟","text":"何事欺花赚柳，恨煞春难住。几层烟雾空濛处。恰盼到黄昏，潇潇神雨。才做暖，又轻寒，梦中九十还重数。黄蜂紫蝶，浪向荼蘼舞。春归百计寻春补。织尽冰丝，断肠千缕。浑无语。道春这回真去。"}
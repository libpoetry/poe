{"id":"1118788","title":"夜游宫 记梦寄师伯浑","dynasty":"宋","author":"陆游","text":"雪晓清笳乱起。梦游处、不知何地。铁骑无声望似水。想关河，雁门西，青海际。睡觉寒灯里。漏声断、月斜窗纸。自许封侯在万里。有谁知，鬓虽残，心未死。独夜寒侵翠被。奈幽梦、不成还起。欲写新愁泪溅纸。忆承恩，叹馀生，今至此。蔌蔌灯花坠。问此际、报人何事。咫尺长门过万里。恨君心，似危栏，难久倚。"}
{"id":"1131149","title":"长相思","dynasty":"宋","author":"韩疁","text":"郎恩深。妾思深。祗为恩深便有今。回纹辜旧吟。云沈沈，水沈沈。一点坚如百炼金。郎应知妾心。杜娘家。谢娘家。楼压官桥柳半遮。帘波漾彩霞。拾飞花。怨飞花。望断郎来日又斜。东风吹鬓鸦。夜萧萧。梦萧萧。又趁杨花到谢桥。凤沈明月箫。来迢迢。去迢迢。枉把吟笺寄寂寥。飞鸿不受招。"}
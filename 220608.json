{"id":"220608","title":"兽之穷·兽之穷，逼我墙","dynasty":"宋代","author":"吴泳","text":"兽之穷，逼我墙，韩卢走兔无窟藏。江麋假息尚扑朔，穴鼠无技犹张皇。我{左饣右甘}岂不甘，我缨岂不长。貍步张侯虎为落，{左豸右开}未及献弓先亡。兽之穷，莫抵当，泽虞不戒专诸忙。春蒐犹禁塞榆白，秋战不耐泾水黄。昔闻养鹰志在逐，无使饱食栖平冈。"}
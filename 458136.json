{"id":"458136","title":"贺新郎　九月二十一","dynasty":"当代","author":"卢青山","text":"酒病扶人卧。向空堂、残书断蠹，衡门深锁。幸有秋风未相弃，越我窗来相过。拂尘椅、悄然而坐。萧索如霜空似梦，察形神、真不和予左。两偶老，结为夥。洞庭木叶扬天播。更天涯、凡公所至，如经焦火。刬尽繁华是公职，想亦心伤欲破。“噫公语、使予如裸。公所见闻靡不是，奈公之命亦由乎我”。冥焉退，窗尘堕。"}
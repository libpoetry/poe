{"id":"492136","title":"十二月十日晚同吟所郭光辈奉陪溪南隐君与其诸郎群从观舍傍蔬畦仍出山后临眺江上周览林麓追念旧游抚余羁怀益深感慕因赋五言近体六诗柬同游诸君亦以识嘉会也 其一","dynasty":"明","author":"刘崧","text":"背岭溪流合，穿林石路高。连甍依嵽嵲，百堵见周遭。扫叶看畦韭，搴萝出涧桃。极知幽兴熟，来往未云劳。"}
{"id":"1085250","title":"某去五月罢馆职还乡涂中以诗寄同舍云去国怀明主离群念旧游翻令到家梦中夜绕瀛洲今以史职复至道山访旧或迁或去惟后园脩竹乃故人也感叹良久因成短篇","dynasty":"宋","author":"王十朋","text":"蓬莱隔弱水，三年两来游。群仙各何之，翩然蜕神洲。园中旧箨龙，劲节含清幽。手摘岁寒叶，恍惚乘归舟。"}
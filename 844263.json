{"id":"844263","title":"籁轩次秋日偶成韵寄怀二首如数奉答","dynasty":"清末民国初","author":"林朝崧","text":"两场欢笑伴春游，眨眼西风又送秋。放鹤相思和靖宅，吟诗何处谢公楼。凋零荷芰霜前尽，荏苒芙蓉露下留。欲遣岁华摇落恨，算除杯酒更无由。愔愔独处谢群游，楚客情多易感秋。远道有怀空采菊，乱山无处不遮楼。磨人笔墨何时了？过眼风光只梦留。瑶瑟为君弹换调，安心随遇且自由。"}
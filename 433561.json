{"id":"433561","title":"游华氏农场四首","dynasty":"近现代","author":"龚锡圭","text":"万树疏花点早春，红红白白斗丰神。林逋艳福输于我，窥到墙东尽美人。游散农场亦快哉，一壶酒伴一枝梅。莫愁醉死无方法，自有清香吹醒来。皎皎曾无媚世情，独超凡卉见真清。风高不改冻僵骨，合称淡交太瘦生。园林空旷辟农场，侥幸芳邻隔一墙。春日晴和风景好，万花满树蜜蜂香。"}
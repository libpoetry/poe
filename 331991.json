{"id":"331991","title":"贺新凉·送阮亭东归兼悼西樵","dynasty":"清代","author":"曹贞吉","text":"倦客归辕里。恰三秋、霜林叶散，鲤鱼风起。四角红毡氋子背，踯躅河桥之际。趁不上、东华宵骑。三叠凄凉渭城曲，感生平清泪如鉊水。知我者，惟兄耳。重逢萧寺人憔悴。忆君家、中郎阿大，清言何绮。杳矣人琴千载恨，宿草吞声未已。离绪到、中年如此。生不成名身已老，叹虎头食肉非吾事。空击筑，长安市。"}
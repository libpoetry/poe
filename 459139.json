{"id":"459139","title":"说部《少年行》中代张三作康陵山月歌","dynasty":"当代","author":"卢青山","text":"明月年年圆复缺，岧峣欲黑星欲跌。我在康陵居八天，时时落影在襟前。顾影窥塘清可狎，塘边茂柳沉压压。桥头照栏露如霜，月向波心弄散光。皓然晴若少女眸，斯人相顾撩裙钩。桥南有路沙如米，层层密密珠玑比。玉踵抛鞋娇赤迹，酸疲故向人肩逼。闲蝉哑哑对人嘶，了无馀兴问其词。有人欲羡坎边蕨，有人探身为之摘。摘下团胸涌，中插一花花似雪。有人回首问何如，有人道人比花白。月到此时娇欲语，故撩纱云斜遮住。月欲问人曾倦否，有人唯道愿此长相守。月欲劝人未及言，行行已到孙门前。我云欲睡，有人捣衣须人伴。捣衣屋后依低坎，月在屋前不露面。我恐月失人亦失，故燃手电筒频照脸。有人有意嗔痴狂，其情婉尔其音软。玉女洞深深如隙，复恐月照此不及。暮下斜溪绿岚横，忽在溪中待我急。有人搓裙有人浴，两两回首目曲曲。有人撩月上我发，云欲染我一身白。有人欲仰水，与月共流逸。泛月踏石归，声步俱微微。恐惊枝上鸟，恐惊笼下鸡。今夜堂前又有月，渺在云间犹相识。云溪有人成痴望，巴丘是否有人亦恻恻？乃记当时曾自悟，月能长在，人心安能久相得？寄此一篇书，聊为寸心析。"}
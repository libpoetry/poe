{"id":"1144115","title":"宿包山杨明府宅","dynasty":"宋末元初","author":"方回","text":"十年共艰难，老友杨明府。贤令实所赖，拙守何足数。尚忆纷纭初，天地沸鼙鼓。穷山古未见，倏忽集万马。家财吝不捐，宁保杀与掳。公一无所爱，什器亦遭斧。我书寄歙山，万卷弃草莽。即令两秃翁，衣破缺纫补。独有浩然气，依旧塞□□。□□白云村，连榻晓共语。今日到桐庐，登堂拜寿母。□□□□□，□□□□□。人间富豪儿，吾事弗如汝。汝纵□□□，□□□□□。□□□□□，□□□□□。谁实生成之，谚谓慈父母。彼锦衣玉食，及朱弦镂簋。公但宝一砚，百倍似胜汝。我眠公浩唱，犹有半夜许。可亲未易别，依依睇烟雨。"}
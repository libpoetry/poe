{"id":"221282","title":"风水·不雨五十日","dynasty":"宋代","author":"刘黻","text":"不雨五十日，一雨生意回。讵料雨复痴，日日闻震雷。中元节倏居，巨飚瓷喧豗。故挽水倒流，能撼山欲摧。掀茅与扬沙，境境人号哀。余禾垫西甽，大木横荒垓。芝田逮楠溪，廛井归丘莱。飘骸填港汇，悲魄栖山隈。吁嗟今之人，瘥札相辘轠。吁天岂耄昏，静□□□□。积乖必致盭，养烬终成炲。造化一感应，予夺何必哉。未闻豳诗官，租税星火催。"}
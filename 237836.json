{"id":"237836","title":"同鲁山韩丞观女灵庙前险石","dynasty":"宋代","author":"晃冲之","text":"群不见鲁阳之西两山麓，十里连冈写平陆。青林白昼暗古祠，雀啅虚檐蛛纲屋。屋子边怪石何瑰奇，凤筋上黄连肌肉。巉岩欲下落涧渚，满澒洞千钧一毫属。天匠惟知刻画功，鬼力深忧护持哭。前峰高蹇下如揖，余峰危栗皆俯伏。披寻宿莽得佳趣，洼为溪壑呀为谷。香炉佛迹不在外，仙掌蛾眉此其足。秀润潜涵夏木清，空蒙映带春江绿。我知此必蕴灵异，何止怀藏易城玉。阒寂嗟来麋鹿游。孤峻幸免牛羊躅。自经千载禹刊凿，不逢万里秦驱逐。踟躇三绕回高冈，却立下视云苍苍。古今谁为好事者，后有韩子前奇章。君不见玉川先生洛阳宅，修竹萧萧独为客。它年如与鹤乘轩，可来相见铜驼陌。"}
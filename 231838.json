{"id":"231838","title":"宁固·珠丘峨峨兮苍梧远","dynasty":"宋代","author":"葛立方","text":"珠丘峨峨兮苍梧远，弓剑杳隔兮九土魂断。边声起兮春草深，木铎无声兮岁月换。上天悔祸兮诱天骄，黄肠素绋兮归路迢迢。抚榇循题兮愁雾重，江河倾泪兮雷霆声恸。行妥灵兮金粟堆，白杨萧萧兮风送哀。匰主兮肖貌，穆将愉兮清庙。对越兮在天，永蒸尝兮千万年。"}
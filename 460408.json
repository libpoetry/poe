{"id":"460408","title":"石州慢　十月二十九","dynasty":"当代","author":"卢青山","text":"露隙馀萤，斜月入溪，光景清绝。凉听三数幽禽，落满小阶如雪。疏烟淡影，独立谁共凄怀，五更摘尽黄花叶。回首一年心，又秋归时节。离别。今宵酒泪，去岁笙歌，忍相重叠。依旧青衫，依旧深弦缓拨。人间只有，梦与年少娇柔，不禁风雨翻摧迭。远碧浸冰容，想嫦娥白发。"}
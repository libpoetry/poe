{"id":"459425","title":"有作","dynasty":"当代","author":"卢青山","text":"敛翮依林住，所见唯苍山。循兹日熟路，仰首辄高天。岂辨南与北，随意良无惮。偶出尘中道，见车惊奇观。狼顾莫能定，兔警踵穷旋；趋避流人隙，如潮扑岸滩。此事已云窘，人事一何难。所闻耸我耳，激我膛中肝。时势日异变，起灭沤生澜；如入迷魂阵，莫测其倪端。世界一孤筏，无人驭舵舷。飘荡沧海里，渺渺失去还。嗟此世中民，若蚁寄其间。任流随往耳，不觉筏亦迁；譬我居寰球，谁识自转圈。微衷欲有作，岂得禺强权。命彼风与潮，使此航安全。文章究何用，思想追愈玄；皆若画中剑，讵可荡人寰。少年志四海，妄欲振坤乾。索求亦已苦，猛醒哂雾烟。此怀驱莫去，徒引忧来缠。言归清静居，可复能独欢？闭门何所事，不为探本源？及此源已涸，吾将焉自安。"}
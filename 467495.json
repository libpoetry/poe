{"id":"467495","title":"诸将五首","dynasty":"当代","author":"姚佳","text":"南海风烟净远山，天涯歧路几间关。空闻鳌足微茫外，不辨蜃楼漂渺间。织女玉梭丝欲断，鲛人珠泪血犹殷。恨同兰艾何时了，漫向东皇一解颜。已放韶光入帝城，那知秋气动霓旌。千堆惊浪云连汉，万里长江雨洗兵。著处泥沙俱水下，几时胜槩俟河清。极知和袖垂纶手，兀子莺歌颂太平。鸿雁频传海上烽，书生慢帐梦应重。登台欲拟将军令，侧席空劳圣主封。白虎复夷非昔预，苍龙争壑为谁供。大渊一卷岛夷志，曾此耦耕依老农。伏波铜柱崒高标，马革裹尸魂未销。黄屋初乘怀骆越，赤精已耀忆参寥。百年空遣鸣辽鹤，七叶从教袭汉貂。永弃乾钧今赤后，冤禽衔石更朝朝。文轨攸同将梦来，后人复使后人哀。殊方日上麒麟野，故国春深麋鹿台。隐隐壑舟潜蹑屩，茫茫桑海忍浮杯。前尘千古崖山在，诸将宁非柱石材。"}
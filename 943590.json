{"id":"943590","title":"十二月二十七日趋慈溪","dynasty":"宋","author":"陈造","text":"西风蜚江浪，江畔那容立。霰花溅千尺，望望客衣湿。小舟舣两三，人已鹅雁集。侧睨波汹汹，俯怜身岌岌。乘凌玩掀舞，生死付呼吸。前登为回首，舟重巾??。支径不通车，车去如见絷。念此役夫苦，体我官事急。傍顾中夜还，得无僵仆泣。畀汝就甘寝，白饭亦周给。徇人多意外，自信宁不及。利物身每轻，睡觉况六十。"}
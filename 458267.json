{"id":"458267","title":"车中作愧诗谢潘克强潘乐乐贤父子并三江兄","dynasty":"当代","author":"卢青山","text":"老人胸何广，豁豁横山川。碰壁夫何物，一蚊嗡其间。虎子亦刚烈，大眉如帚悬。得间秉其机，拯我危崖边。惭我醉如盲，所为不自观。复如梦游人，醒不记从前。苟非三江子，安复识所愆。作诗记其过，因以谢三贤。往者不可补，搁笔唯长叹。"}
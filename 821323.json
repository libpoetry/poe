{"id":"821323","title":"六花飞 雪夜与友人饮，用松隐韵，赋呈","dynasty":"清末近现代初","author":"汪东","text":"天凝地冻，乱花飞洒，缀水精宫殿。四望迷冥，矗遥峰如剑。讶冲寒、朋来不速，笑索饮、金带鹴裘犹能典。想留名、惟羡就狂，何用理轩冕。衔杯又还止，万家豪富，竞妙歌清燕。体僵声哽，独穷阁堪念。愿祝此、东亩瑞叶，数亿廪、谷熟禾丰民心忭。待欃枪都扫，与君同庆宴。"}
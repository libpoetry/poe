{"id":"505463","title":"十月二十一日夜次甲马营遇我公使还遂登舟陪至东昌行三百里馀公出示颐庵先生及公弟松轩见寄诗喜赓其韵诗凡四首其一以识邂逅之遇其三以答颐庵松轩金台同寓之情云后四日安山湖舟中记 其四","dynasty":"明","author":"唐之淳","text":"锦袍公子最多情，每许山人并马行。今日独乘官舰去，却瞻马首曳心旌。"}
{"id":"163653","title":"投龙宝室洞天过延庆观方王卒共父剑峰精舍","dynasty":"宋代","author":"程公许","text":"璧简荐宝室，襟裾馥旃檀。眷言石交旧，可惮脚力酸。层岩一剑裂，阴壑千古寒。数椽棲泬寥，小楼面赞元。风穴激虎啸，石洞掀龙蟠。是日朔吹惨，兵团空雪花漫。开尊聊暖热。毛苡劝加餐。心事喜我同，晤言蔼清欢。欲去有余恋，小驻搜奇观。评画过神品，誓死鬼犹故坛。君家丛城，甲第一亩宽。胡独嗜幽寂，而乐兹考盘。戍邱渐相迫，住山殊示安。春风动卒马，云霄插双翰。傥念猿鹤怨，无多贪热官。"}
{"id":"622827","title":"感桃李花落尽戏为新句","dynasty":"明","author":"郭之奇","text":"天涯春色倍潇森，李白桃红共一阴。每从飞花春不禁，东风作意过园林。晓来光艳半沉沉，萦沙惹草日相侵。珍重佳人拂袖襟，虚劳綵笔费搜寻。朝朝暮暮倚花吟，花落相愁不自今。每畏空枝细雨淋，岂知前树变鸣禽。自在娇莺空好音，生憎舞燕别为心。"}
{"id":"450536","title":"莺啼序 感辛弃疾诱杀赖文正事","dynasty":"当代","author":"崔荣江","text":"铜琶裂摧铁板。亘千年不息。戛大江、东去苍茫，尽是鼙鼓声急。浪淘却、蛮腰素口，闲花霁月风流客。独词龙人杰，犹存那时雄魄。曾踏胡沙。悲笳挝鼓，誓边城裹革。奈朝议、一味偏安，枉教壮怀伤国。美芹论、终湮草黍。化入了、雁头笺墨。著新词、吟向长空，几声鸣镝。瓢泉洗剑。石砚磨心。不忘平戎策。多落索、后庭花唱。帝阙灯红，绿蚁消磨，补天无力。东南忽贼。相干社稷。君何兵厉斯民处。计招降、贼首轻擒获。翻教饮血。者般便著功名，书却也失颜色。究来茶寇。负累苛捐，乱为生涯逼。罪之也、焉当刑极？况伏军威。罢偃旗旌。应为戒敕。无情杀伐，赊来安靖。稼轩刀下冤作鬼。此行藏、败了操觚笔。令人笃案嗟呀。叹璧微暇，说来不值。"}
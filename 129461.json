{"id":"129461","title":"古调·南山有於菟","dynasty":"宋代","author":"方岳","text":"南山有於菟，雪齿双铜晴。雾深忽轩鬐，孤啸开青冥。槲林岁月老，犹有文炳名。胡为食牛志，无复当时英。吾闻杨仪之，笔落风雨惊。乃今已老矣，囊锦携一兵。平时号诗将，穷处围愁城。何当胾西昆，与尔樽南溟。高谈动星斗，万物皆欣荣。秋风吾亦归，空山多月明。"}
{"id":"1195124","title":"嘲飞卿七首","dynasty":"唐","author":"段成式","text":"曾见当垆一个人，入时装束好腰身。少年花蒂多芳思，只向诗中写取真。醉袂几侵鱼子缬，飘缨长罥凤皇钗。知君欲作闲情赋，应愿将身作锦鞋。翠蝶密偎金叉首，青虫危泊玉钗梁。愁生半额不开靥，只为多情团扇郎。愁机懒织同心苣，闷绣先描连理枝。多少风流词句里，愁中空咏早环诗。燕支山色重能轻，南阳水泽斗分明。不烦射雉先张翳，自有琴中威凤声。半岁愁中镜似荷，牵环撩鬓却须磨。花前不复抱瓶渴，月底还应琢刺歌。"}
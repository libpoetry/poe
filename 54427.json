{"id":"54427","title":"枭·南山万古雪","dynasty":"明代","author":"郭登","text":"南山万古雪，六月地上冰峥嵘。况当严冬气尤洌，万物僵立不识死与生。阳乌戢其羽，颜色惨淡无光晶。朝朝畏寒不敢出，欲挽海水添长更。毡裘蒙茸缩如猬，风沙断尽行人行。老乌平时最饶舌，攒毛缩颈饥无声。鸱鸮独何形？无乃金铁铸使成。白日在何处，每到夜黑来飞鸣。有时呼啸声愈厉，召号怪鬼征邪精。凤凰冻欲死，志意无由平。枭凶不可治，怒癭空彭脝。南村孀妇贫且苦，夫死未葬儿东征。伏雌五雏初解壳，偎寒就暖声咿嘤。土房穿漏窗户破，枭竟突入鸡啼惊。雏死脑尽裂，雌僝不能争。孀时睡&lt;瞢色&gt;甑甑，欲起视夜无油灯。乞邻把火照昏黑，枭止未去势欲相欺陵。口吻尚流血，两目光睖&lt;目曾&gt;。孀发竖股栗，返走扑地魂飞腾。有夫攘臂挟弓矢，弗斩此枭何以征。入门无所见，但闻狐鸣鬼啸寒气飒纻如凝冰。孀悲呼天涕垂膺，卵此恶物当谁憎。戟手诟社公，愧汝威棱棱。虽云土木偶，想亦钦名称。人皆祀汝作土主，安然坐视反不如枭能。社公颜忸怩，渥若朝霞烝。据案呼吏兵：&ldquo;卑官亦灵承。庙食于此方，乃被妇诟吾奚胜。便须封皂囊，骑云款天庭。叩阶沥血天其矜，不以枭磔死，吾道何由弘。&rdquo;天门九重高且邃，守以夜叉威赑屃。抠衣趋跄肃鸣佩，以手奉扃心颤悸。大阍倚枨方假寐，瞠目视之诃且詈：&ldquo;汝官何曹直虫臂，清都森严可轻易１社公前致辞，大阍已知意：&ldquo;鼎铛尚有耳，投鼠须忌器。枭为天骄子，美恶各以类。羽中岂无灵与瑞，不及枭姿工妩媚。乘昏伺暗察幽隐，附耳连眉方倚比。汝不知忌讳，胡不胶唇结舌，亦足以自异彼喙。若呀非汝利１社公顿头前：&ldquo;此言得无愆。天道本至公，如何有憎怜？苟不较曲直，何由辨媸妍？以彼丑恶形，乃窃造化权。常闻上古时，宰物无颇偏。祸淫与福善，今岂不其然？地行苍生何啻千万亿，烦冤疾痛孰不号旻天。混沌苟未凿，何用呼吸百里昼夜东西旋。&rdquo;大阍笑绝倒，以掌拍其肩：&ldquo;小儒强解事，未悟磨兜坚。汝胡不闻天地同一物，不过一十二万九千六百年。气机消长岂常好，清淳浇浊各各随时迁。天人不同道，此理可忘言。&rdquo;语既复叹悔，叮咛极密勿妄宣。社公涕涟如，頫首但长吁。载拜谢不敏，揽辔回其车。锡銮风冷冷，坠地不须臾。亟往告彼孀，夜降桑林巫。枭虽不胜诛，谁敢讦其辜？朋侪相构煽，势与天为徒。母脑尚忍啄，何有于朱朱。素飧抱深愧，予亦思乘桴。嗟尔门单户弱形羁孤，从今慎勿与枭敌，但须夜夜牢护鸡巢雏。"}
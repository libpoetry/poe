{"id":"1144694","title":"游桃花坞次郭祥卿陆友元二首 其二","dynasty":"宋末元初","author":"龚璛","text":"野水自行路，松风谁掩关。仙家忘日永，老圃得春悭。梦已投林下，生当出世间。玄同二三友，大智本閒閒。三月西城多少花，暖风吹雨过晴霞。海棠昨日开时路，山鸟清阴到处家。长袖挽春携手去，小舆舁醉一肩斜。闲人好在江湖酒，只办年年赏物华。"}
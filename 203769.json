{"id":"203769","title":"墨歌寄林明叔","dynasty":"宋代","author":"王迈","text":"赠君古墨三寸许，君知此墨从来处。溧阳石化几千年，钢铁臼经三万杵。昔我得之於异人，使我拾袭藏为珍。我今以半为君遗，物以妙贵君勿嗔。来岁八月西风里，我曹慷慨辦行李。书囊无度半法骈，栓点笥中惟有此。用时须留一匕余，丹墀大对要烦渠。更有浯溪纪功石，待问君王乞墨书。"}
{"id":"1106244","title":"钱方言岩仲之泰尉尤溪二首","dynasty":"宋","author":"王迈","text":"莫作寻常一尉看，斯人能大所居官。才高不数麒麟楦，气盛曾排虎豹关。初筮事人须以直，有心及物莫辞难。此行有一为君贺，刺史贤如元次山。一第归来正黑头，艾轩遗墨费旁搜。及瓜上日相催迫，锓枣通宵细校雠。充类所行皆好事，立身何患不前修。故家常宝文公帖，谨勿逢人便有求。"}
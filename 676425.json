{"id":"676425","title":"连日奔走尘冗怀抱欠佳偶过顾舍人汝由研山斋其窗明几净折松枝梅花作供凿玉河冰烹茗啜之又得凫鼎奇古目所未见炙内府龙涎香恍在世外不复知有京华尘土赋此纪兴","dynasty":"明","author":"文彭","text":"偶入高人室，恍然尘梦醒。香生金鸭火，茶剖玉河冰。檐际鸣幽鸟，窗间出冻蝇。春光遽如许，万虑一时增。"}
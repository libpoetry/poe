{"id":"116289","title":"摸鱼儿·听春教","dynasty":"宋代","author":"莫崙","text":"听春教、燕颦莺诉。朝朝花困风雨。六桥忘却清明後，碧尽柳丝千缕。蜂蝶侣。正闲觅闲花，闲草闲歌舞。最怜西子。尚薄薄云情，盈盈波泪，点点旧眉妩。流红记，空泛秋宫怨句。才色何处娇妒。落红无风限随风絮。诗恨有谁曾遇。堪恨处。恨二十四番，花信催花去。东君暗苦。更多嘱多情，多愁杜宇，多诉断肠语。"}
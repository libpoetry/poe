{"id":"288656","title":"六么令·有摘庭前樱花为瓶供者，用小山韵赋之","dynasty":"现代","author":"袁思亮","text":"玉移琼岛，偷种傍香闺。窥奁雾鬟烟脸，也把晚妆学。一寸芳心乍展，早被莺儿觉。锦围低匝。新红一捻，只许佳人手亲掐。行尽花阴暗忆，此际愁谁答。记取阶下苔痕，浅印弓鞋押。犹喜繁枝在眼，总算留春霎。且烧红蜡。倩魂归后，梦绕双鸳绣屏角。"}
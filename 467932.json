{"id":"467932","title":"大连本事诗二十首","dynasty":"当代","author":"程滨","text":"天风梳病骨，海月浸伤心。天台明日到，何事更呻吟。侬在缆梯下，我在缆梯间。生平第一面，直欲堕深湾。桌上小银壶，壶中沏大麦。贪看眼前花，茶盅失手落。人间合欢草，天上牛女星。凭肩跣足倚，若个更亭亭。天上日炎炎，囊中饧亸亸。甜浆裹花生，一似侬与我。并把上天梯，上下而求索。一对碧城仙，同向人间落。才泄一枝春，展眼又飘泊。独行在异乡，珠泪纷纷落。十指太纤纤，三生测诚叵。轻抚掌中纹，未知谁是我。须眉恁蜷曲，疑是碧睛胡。前世鹊山主，狌狌名自呼。分携何所赠，纸扇在身旁。中有湘妃竹，添余泪几行。一臂十五粒，两臂三十馀。霜皮飨蚊蚋，袖底有冰壶。咬破樱桃色，咂老丁香蒂。心落达连湾，船发天津卫。微风吹泪眼，一带水盈盈。轻开小折扇，放出读书声。沧海一何深，银潢一何阔。焉得输女牛，永做期年隔。但知有悲欢，不复辨眉目。半是舟行行，半缘泪簌簌。打舷浪有声，挥手浑无力。送客去纷纷，伊人犹独立。我向船头泣，人向船头乐。何以同舟者，都是无离别。余本苦人儿，三年尽食药。苦药再三年，不愈生离别。今夕早早眠，海风能刺股。知余梦醒时，抱枕泪如雨。"}
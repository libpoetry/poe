{"id":"466368","title":"鹧鸪天","dynasty":"当代","author":"卢青山","text":"略不推延熟路车，年年岁至等归家。人间冬服层层减，山上春光日日加。红袖手，紫罗纱。游尘陌上竞喧哗。谁家冷背新林坐，独握空杯到日斜。断梦飘零不自持，今年浑似昔年时。秋风未到心先冷，沧海曾经味已知。歌沸耳，酒盈卮。消磨生日即生涯。偶然忆及中肠事，正握杯时手一迟。"}
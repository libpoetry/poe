{"id":"267972","title":"瑞鹤仙·吴世嫂五十初度赋祝","dynasty":"现代","author":"何振岱","text":"灵飞飏大绶，看披拂祥云，庄严金母。森森慈竹茂，恁抽枝舒叶，冰霜经后。承颜献酒，正滟碧、花前大斗。数年华刚半，春韶为卜，北堂长寿。回道篝灯风雨，荻笔辛勤，六书亲授。携金镂石，循教也，尽能彀。是天酬贞节，斓斑成队，锡与庥和气候。拟遵生、泰上成鸠，窈心永懋。"}
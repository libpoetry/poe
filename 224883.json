{"id":"224883","title":"雨霖铃·槐阴添绿","dynasty":"宋代","author":"晁端礼","text":"槐阴添绿。雨馀花落，酒病相续。闲寻双杏凝伫，池塘暖、鸳鸯浴。却向窗昼卧，正春睡难足。叹好梦、一一无凭，帐掩金花座凝目。当时共赏移红烛。向花间、小饮杯盘促。蔷薇花下曾记，双凤带、索题诗曲。别後厌厌，应是香肌，瘦减罗幅。问燕子、不肯传情，甚入华堂宿。"}
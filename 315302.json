{"id":"315302","title":"念奴娇·月空今古","dynasty":"现代","author":"龙榆生","text":"月空今古，净乾坤尘垢，一时澄澈。箭射天狼看堕地，盘马弯弓不发。技痒难禁，刃游无厚，词笔风雷挟。大千震动，眼中知有何物。我今那更茫然，辜恩十载，魂梦常相接。帝遣天吴移海水，浴罢朝阳晞发。老桂吹香，黄金铸泪，倘许酬毫末。乘时自奋，馀生肝胆犹热。"}
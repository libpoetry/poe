{"id":"417092","title":"忆旧游","dynasty":"近现代","author":"沈祖棻","text":"记星灯簇梦，月扇飘香，多少楼台。漏逐笙歌永，任钿车宝马，争走铜街。忽惊万乘胡骑，连夜渡江来。叹绮烬罗灰，珠尘翠上，碧血如苔。蒿莱，满春殿，剩旧月荒萤，犹照秦淮。画舫东风换，想隔江商女，弦管应哀。此愁不堪题处，落叶满天涯。但北望凄然，神京甚日烟雾开。"}
{"id":"239404","title":"玉楼春·拥貔貅万骑","dynasty":"宋代","author":"张孝祥","text":"拥貔貅万骑，聚千里、铁衣寒。正玉帐连云，油幢映日，飞箭天山。锦城起方面重，对筹壶、尽日雅歌闲。休遣沙场虏骑，尚馀匹马空还。那看。更值春残。斟绿醑、对朱颜。正宿雨催红，和风换翠，梅小香悭。牙旗渐西去也，望梁州、故垒暮云间。休使佳人敛黛，断肠低唱阳关。"}
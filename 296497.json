{"id":"296497","title":"百字令·郑卫道上","dynasty":"现代","author":"许宝蘅","text":"黄沙一片，又飘然，独往山川何处。十载江湖频载酒，消受风船客与。落拓今朝，一囊书剑，扶上征轮去。斜阳古道，晚烟吹起如雾。试看断甃颓垣，是魏家宫阙，赵家陵树。文采风流安在也，此恨总成千古。鸦影翻空，马蹄交错，犹是东华土。河流滚滚，依稀呜咽愁语。"}
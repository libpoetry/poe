{"id":"251643","title":"水龙吟·癸未九月十九观世音菩萨出家日赠外","dynasty":"现代","author":"谷海鹰","text":"妾如野鹤閒云，君恩不向笼中锁。情波劫海，相携同觅，桃源仙舸。月隐禅机，花诠易数，幽玄窥破。任魂游万镜，壶天枕碎，终难悔，南柯卧。多少风愁雨怨，洗芳华、鬓边飘堕。桑尖澥末，蛮笺频惜，蜃楼虚果。流水澄心，高山量梦，溅珠千颗。愿生生世世，莲乡浥露，作琴箫和。"}
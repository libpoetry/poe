{"id":"1251002","title":"沁园春 春霁","dynasty":"元末明初","author":"王行","text":"昨夜园林，才听雨钩帘，满眼晴色。浓霭旋消，淡风微飏，软絮柔丝轻织。乍翻暖翼。傍檐新燕低无力。遍徙倚，池上画阑，云影乱澄碧。谩道逝水飞尘，相将九十诏光，谁解分得。况千金、清宵一刻。花香月色两相宜，客里倦怀时自适。几许吟啸，才情更付游人，醉边芳草，旧时南陌。"}
{"id":"988000","title":"沁园春","dynasty":"宋","author":"崔中","text":"自己阳生，正是中虚，静极动时。默地雷微震，冲开玉户，天心朗彻，放下帘帏。真火冲融，灵泉复凑，不昧谷神何险危。自然妙，若三川龙跃，九万鹏飞。中中二土成圭。意眷恋浓如母护儿。这恍惚真容，不空不色，窈冥妙象，无识无知。命住丹圆，全真体道，奋志精修休自迟。收功了，把三才全理，一贯全归。"}
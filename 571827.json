{"id":"571827","title":"暮春同黄无净曹季和黄昭质家伯修游高梁桥","dynasty":"明","author":"袁宏道","text":"东风织溪面，细纬叠春罗。长波将人影，直直入宫河。一万树垂杨，无枝不系珂。阉贵马嘶风，挟弹睫前过。精蓝如兜率，朱碧鲜且多。微沙障西山，罗縠中青娥。随荫即张席，礼法捐烦苛。高车载美酒，倾泻若洪波。?路及严更，门尉稍谯呵。宪今禁肩蓝，醉卒控疲骒。"}
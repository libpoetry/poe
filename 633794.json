{"id":"633794","title":"甲寅春二月与蜜在慧均四藏自显超汉铁关洞开瓶出法敌不息漪文始十靖一挂云诸子从燕台南归取道泰安登岱岳所经胜槩矢口咏歌共得五言近体十二章以志一时 其四 晒红石","dynasty":"明","author":"释今无","text":"地拔云中磴，螺旋屋里湾。登临情未易，归客路方难。残雪犹吞岳，寒风只在山。低头见梁父，应接未能閒。"}
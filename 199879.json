{"id":"199879","title":"汤子才凌云山用予十四日韵见示且云卫尉顷登","dynasty":"宋代","author":"晁公溯","text":"卫尉余乐广，昔尝侍蓬莱。暮年乃去国，持工此徘徊。时登清音亭，遥见江西来。凄然载酒地，复送江东回。崔嵬苍龙阙，白着所仰怀。宅相实在傍，敬起酌公杯。公诗不敢忘，永藏十琼瑰。我惭卫叔宝，继领外行台。每望凌云山，尚想盖世才。遗声落岩壑，松风有余哀。"}
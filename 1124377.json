{"id":"1124377","title":"又次王醇甫闻人主簿二首","dynasty":"宋","author":"项安世","text":"眄柯陶令喜归园，瑩玉灵均恨变丹。朝饮夕餐和露摘，东篱南岫带云看。仙方旧说南阳寿，异色新添霅水寒。谁道王郎偏爱竹，也来同枕效今潘。花茎枯槁陋东园，蕊叶萧疏笑井丹。环面钗头人服媚，杯唇盘口客争看。照筵冰脍光同洁，饤坐戎盐色并寒。谁道仇香但栖棘，也吟时菊继江潘。"}
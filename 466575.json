{"id":"466575","title":"北京植物园桃花雅集，相约次韵陆游《泛舟观桃花》绝句五章","dynasty":"当代","author":"伯昏子","text":"廿年日下清游倦，久怅红霞栖碧山。但顾浮生少闲日，何曾一刻梦花閒。几枝袅娜伫尘中，为有骚人别样红。黄叶村居新得句，可传声教可移风。荣晖岁岁报东君，陶令遗篇尚与闻。倚岸葳蕤花下客，临津莫不仰青云。拈花一笑笑无多，世界微尘人若何。纵使桃源鸡犬在，斜阳谁肯渡烟蓑。此花端合瑶池发，焉得凡间作逸民。莫谓千秋风月改，天犹皇汉地犹秦。"}
{"id":"253036","title":"凤凰台上忆吹箫·访葛岭旧居","dynasty":"现代","author":"金鉴才","text":"拾级重来，雕梁燕去，斜光筛落春愁。又风移桂影，露拭银钩。倦对棂间海色，溪藤尽、满目龙纠。销魂处，莺啼吟枕，雨打莲舟。无由。此番院落，算依旧苍苔，映我青眸。想海棠帘捲，蝉贴新秋。百折危栏倚处，曾回首、玉箸①还收。更谁问，庭前玉兰，犹著花不。"}
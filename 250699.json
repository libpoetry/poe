{"id":"250699","title":"六月三日叶凝秋兄招饮予与是务斋主江南","dynasty":"现代","author":"吴金水","text":"胸中浩气接长江，吐出波涛撼北窗。欲挽风骚归落寞，故将金石作舂摐。郑声已厌红牙板，春酿还倾白玉缸。莫道吟怀忘蜀魄，要将醉语傲秦邦。浮云久识千年幻，烈日焉能百草降。且向汀洲偕野鹭，笑看堂庙闹村尨。君探碧海明珠出，我愧黄钟寸梃撞。谁有清才堪夺锦，忽然奇气上眉庞。"}
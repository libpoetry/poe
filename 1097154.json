{"id":"1097154","title":"当阳道间 其一","dynasty":"宋","author":"刘子寰","text":"当阳楚名都，畴昔用武国。山馀磨剑石，陵有拖鎗谷。自从春秋来，纷纷几蛮触。霸主争盟会，盗贼逞杀戮。城郭递锄夷，生灵尽鱼肉。到今犹荒凉，旷野鬼昼哭。道途烟火绝，一驿数茅屋。盛衰相乘除，治乱有反覆。可怜江汉民，生比牛山木。灵禽避天风，高士弃周粟。遥望武陵源。"}
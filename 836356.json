{"id":"836356","title":"沁园春 其三","dynasty":"清末民国初","author":"聂树楷","text":"?社联盟，郑重新欢，缠绵旧交。算平生意气，有如沆瀣，商量文字，不厌訾嗷。皮里阳秋，眼中青白，果蠃螟蛉藐二豪。狂奴态，把黄河倒卷，净洗牢骚。逢君六六生朝，恰照水湘梅绽绛包。看东坡笠屐，传为图画，东山事业，付与儿曹。著述等身，蹉跎补寿，大隐无妨近市朝。南飞鹤，听当筵一曲、同醉松醪。"}
{"id":"271737","title":"新雁过妆楼·丁巳六月薄游沪上，梦坡招饮春宵楼，听小鬟歌惨睹一曲","dynasty":"现代","author":"李岳瑞","text":"雨细风寒。霓裳奏、青娥旧恨年年。往时清漏，归梦望断刀环。玉琯吹残三叠曲，翠华信寂五云閒。黯无眠。凤城淡月，还照江干。销魂秋娘去日，怅靓妆素质，浅黛娟娟。弄梅影事，钗钿密誓人天。星桥笑看夜度，乍双湿、凉宵香雾鬟。琴心悄，问女床、山上何树栖鸾。"}
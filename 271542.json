{"id":"271542","title":"庆春来·有一枝红艳向人开","dynasty":"现代","author":"吕小薇","text":"有一枝红艳向人开，问酷寒、而今何许。便天海潜移，人间已是，草木春为主。亭亭不语。倩符映新颜，迎牛驱鼠。想南旌、早日归来，更振起雄城箫鼓。休说隔帘灯影，不辨鱼龙舞。试听潮动欢声，儿童拍手争觑。逝年水样，去则由它去。笑唤横斜，共春来同住。"}
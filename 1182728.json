{"id":"1182728","title":"乐府杂曲 鼓吹铙歌曲十二篇 其六 苞蘖","dynasty":"唐","author":"柳宗元","text":"苞蘖?矣，惟根之蟠。弥巴蔽荆，负南极以安。冃我旧梁氏，缉绥艰难。江汉之阻，都邑固以完。圣人作，神武用。有臣勇智，奋不以众。投迹死地，谋猷纵。化敌为家，虑则中。浩浩海裔，不威而同。系缧降王，定厥功。澶漫万里，宣唐风。蛮夷九译，咸来从。凯旋金奏，象形容。震赫万国，罔不龚。"}
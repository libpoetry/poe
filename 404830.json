{"id":"404830","title":"八声甘州·御霜南来，辄共杯斝，被酒倚声，亦能为我歌之否","dynasty":"近现代末当代初","author":"袁荣法","text":"喜故人千里犯高寒，飘然过江来。向西崦挥手，回头一笑，此意崔巍。正而填胸块磊，弹指覆空杯。起舞影凌乱，残月徘徊。检点诗书糟粕，仗危弦急管，为我安排。怕听歌人换，相赏在形骸。镇当前、江南风景，比落花、时节更堪哀。君知否，是滔滔者，谁与吾侪。"}
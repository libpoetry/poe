{"id":"401332","title":"贺新凉  十二周年国庆，客上海国际饭店十三层楼，夜观灯市烟火有作","dynasty":"民国末当代初","author":"钱仲联","text":"八角芒垂地，数岁星周天十二，赤明开世。一换一年风色好，幻出惊人鬘市。看多丽楼台如此。嘘海龙涎三万丈，化莲灯乱掷成千戏。奇绝处，吴淞水。摘星高阁箫声里。俯火城秋光瑩夜，栏干闲倚。朵朵红云天上照，暖到心头鬓底。写不尽人间旖旎。谁说乡心分五处，料今宵醉月同千里。老子舞，婆娑起。"}
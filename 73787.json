{"id":"73787","title":"水龙吟·玉峰千古高寒","dynasty":"元代","author":"魏初","text":"玉峰千古高寒，浮花细叶难相称。风流不减，谢家林下，蔼然辉映。最□关心，岁时伏腊，频繁荐敬。笑人间儿女，那知许事，空脂粉，香成阵。惭愧儿郎草草，满金杯、绿浮春莹。此心但愿，旁＊亲旧，年年康胜。一曲龙吟，又传佳话，尊前试听。道期颐未劳，十年今日，再安排庆。"}
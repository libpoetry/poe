{"id":"466549","title":"冬日感时二首","dynasty":"当代","author":"伯昏子","text":"毒岚何意向明时，万户萧疏走魅魑。难聚腐根成一炬，纷看病雀坠空枝。灾延黔首真无妄，刑上大夫当有期。堆案朝书谁举烛，瀛台缥缈日迟迟。奏捷年年上九重，扶摇何必问哀鸿。封疆须藉黄头力，图霸休言黑手功。三省鸡鸣天未白，九州霰冷纛消红。华筵刀俎瞻谁首，悲也愚氓命比葱。"}
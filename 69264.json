{"id":"69264","title":"招农篇·京城五都会","dynasty":"元代","author":"杨维桢","text":"京城五都会，卓锥争比闾。朱楼矗隘址，绣甍夹通衢。酒削飨列鼎，贩脂来驷车。东家见妖丽，西舍闻笙竽。劬劬农家子，住在三家墟。一日出京市，归不把犁锄。千金卖恒产，买屋京城居。京城岂不美，咄嗟异荣枯。货殖非吾法，守望非吾徒。仰屋视门傅，壁立檐无储。却归卜丘首，邻里相揶揄。嗟嗟食田子，食技汝不知。食田可久业，圣主方捐租。"}
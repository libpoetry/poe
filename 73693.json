{"id":"73693","title":"苏武慢·归去来兮","dynasty":"元代","author":"虞集","text":"归去来兮，昨非今是，惆怅独悲奚语。迷途未远，晨景熹微，乃命导夫先路。风＊舟轻，候门童稚，此日载瞻衡宇。酒盈尊、三径虽荒，松菊宛然如故。聊寄傲、与世相违，旧交俱息，更复驾言焉取。琴书情话，寻壑经丘，倦鸟岫云容与。农人告我，有事西畴，孤风情棹赋诗春雨。但乐夫、天命何疑，乘化任渠留去。"}
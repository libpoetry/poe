{"id":"133137","title":"昌州寄永川赵尉","dynasty":"宋代","author":"项安世","text":"此州大如斗，此县安得壮。官有少府君，斯须一军张。此君少年日，弄笔戏天匠。能令枯树荣，解使涸泽涨。风晚天戏之，千山万里瘴。不畀龟自灵，小儿能薄相。我于同辰游，拜君丈人行。得书日十反，有烛夜千丈。如何三命共，所设非所当。巽君在床下，踞我著炉上。此意岂宜蒙，临风颠回向。"}
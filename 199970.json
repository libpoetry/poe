{"id":"199970","title":"有客自关外来颇道边亭暴露之苦时子止兄方趋","dynasty":"宋代","author":"晁公溯","text":"平凉歃血不濡齿，奚车辚辚临渭水。一丸未及封函关，已复胡歌饮都市。近闻移屯集岐下，战声日震长平瓦。两军相持久未决，将军宝帐皆在野。野田秋深风力劲，边云日满青泥岭。三军雨立甲裳重，诸将露宿旃裘冷。原头霜落黄芦，西风猎猎边亭寒。从军之乐今有几，仲宣寄诗烦说似。"}
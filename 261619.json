{"id":"261619","title":"满江红·追和沈石田题宋高宗赐岳飞手敕","dynasty":"清代","author":"丁之翘","text":"当日昏庸，委飞建、中兴致绩。何须信、谗谋害正，妄加罗织。致使忠臣蒙显戮，反将憸士称良弼。把贞邪、颠倒乱朝纲，冤沉黑。也屡谏，求和失。也屡辩，战征得。想天心厌宋，使伊卖国。唾手君亲仇莫复，誓心天地功难立。纵遗留、手敕至今传，嗟何及。"}
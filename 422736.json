{"id":"422736","title":"探春慢","dynasty":"近现代","author":"卢前","text":"闲却灵和，系情碧浪，离枝都成飞絮。冷燕泥归，荒江萍碎，零乱东风不语。过了清明节，已三月、烟花谁主。故人今夕重逢，小楼深夜春雨。迢递天南梦断，吹酒旗十里，辉映金缕。翠幕轻遮，龙池在望，袅娜几家儿女。空绾同心结，算只有、游蜂无数。白李夭桃，相怜抛掷何处。"}
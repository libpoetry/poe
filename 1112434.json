{"id":"1112434","title":"点绛唇 其二","dynasty":"宋","author":"张元干","text":"水驿凝霜，夜帆风驶潮生晓。酒醒寒悄。枕底波声小。好去归舟，有个人风调。君行了。此欢应少。索共梅花笑。春晓轻雷，采蘋洲上清明雨。乱云遮树。暗澹江村路。今夜归舟，绿润红香处。遥山暮。画楼何许。唤取潮回去。画阁深围，暖红光里芳林影。暗香成阵。上下花相映。倒挂疏枝，月落参横冷。休装景。要人酒醒。除是花枝并。醉泛吴松，小舟谁怕东风大。旧时经过。曾向垂虹卧。月淡霜天，今夜空清坐。还知么。满斟高和。只有君知我。减塑冠儿，宝钗金缕双緌结。怎教宁帖。眼恼儿里劣。韵底人人，天与多磨折。休分说。放灯时节。闲了花和月。水鹢风帆，两眉只解相思皱。悄然难受。教我怎唧?。待得书来，不管归时瘦。娇痴后。是事撋就。只这难依口。"}
{"id":"461857","title":"风流子 一株玉兰的轮回","dynasty":"当代","author":"添雪斋","text":"有人山之上，从星驾、薜服衣云纱。有人山之阿，初心幽立，遥听夜壑，歌溯上邪。待某世、媞媞而远逝，弃者木兰车。覆手握空，已知成谶，三生皆梦，如幻如嗟。精魂将何去？低声答：今日笔焰孵花。明日银觯浮白，酡影风斜。后日擎青莲，刃光千瓣，剖分星脉，砭骨清些。末日素乌振羽，掠向天涯。"}
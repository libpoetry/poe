{"id":"465986","title":"和陶挽诗","dynasty":"当代","author":"添雪斋","text":"是日有汍澜，万状莲花促。明丽故无边，幻象俱沉录。绚灯或倦迁，薄金渍槁木。寂灭纷然结，峨峨天者哭。我立群厦脚，肃寒澈骨觉。羁此暝幕间，残躯白若辱。不得君之思，骈戮痛岂足。层雨冬之初，天地若宏觞。木叶起未起，郁噎冷然尝。一别已如死，万别俟我傍。寒极可灼心，光音失其光。赤枫浓于血，夜城若鬼乡。何人秉烛思，千年尤未央。生死若浮休，北风枯萩萧。纷扬如碎玉，落落遍野郊。形骸散如灰，一刹飞峣峣。寒冬展薄翼，荒瑟作蔓条。缠转结颤慄，肃杀暮与朝。今我恍然趋，清气积若何。泽风居其魄，霜霰为其家。共此山埋骨，哀哀野狐歌。所以千年下，铁色荡山阿。"}
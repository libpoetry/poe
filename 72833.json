{"id":"72833","title":"白翎雀·真人一统开正朔","dynasty":"元代","author":"张宪","text":"真人一统开正朔，马上鞮絺手亲作。教坊国手硕德闾，传得开基太平乐。檀槽朅呀凤皇腭，十四银环挂冰索。摩诃不作兜勒声，听奏筵前《白翎雀》。霜翙翙，风肸肸，白草黄云日色保玲珑碎玉九天来，乱撒冰花洒毡幕。玉翎琤珄起盘礴，左旋右折入寥廓。崒嵂孤高绕羊角，啾啁百鸟纷参错。须臾力倦忽下跃，万点寒星堕丛保泬然一声震龙拨，一十四弦喑一抹。敔鹅飞起暮云平，鸷鸟东来海天阔。黄羊之尾文豹胎，玉液淋漓万寿杯。九龙殿高紫帐暖，蹋歌声里欢如雷。《白翎雀》，乐极哀。节妇死，忠臣摧，八十一年生草莱，鼎湖龙去何时回？"}
{"id":"862734","title":"中春二十四日集仰止书室德茂仰止何彦亨彦发邓叔度与仆凡六人至夜格夫自外归就邀同饮仰之是日对棋屡败德茂任直时出骂坐语叔厚谓子可以诗纪事否翌日戏成长句","dynasty":"宋","author":"王洋","text":"朱何王邓偶婆娑，晚唤寒甥共笑歌。烦恼少因知事少，吃拳多为打人多。竹间豪逸多酣畅，斗下文章竞拂摩。好是花时省风雨，劝人沈醉是天和。"}
{"id":"468141","title":"鹧鸪天　和东遨燕婷酬智妙见访原韵六首选二","dynasty":"当代","author":"魏新河","text":"结得词缘与酒缘，更兼缘结九重天。愿因诗法浮千白，为有心光敌大寒。门不二，法无边，可堪情字太相关。伤心原比常人倍，况是伤心过十年。灿烂星河无尽缘，一枝栖息在青天。满身昨夜星辰色，两袖千秋霜露寒。明月畔，白云边，红尘与我已无关。悠然自赋游仙句，不识人间鸡犬年。"}
{"id":"656945","title":"萧宜冲见陈公甫于白沙胡宪副希仁隆礼下之海天空阔风日和畅招霞外布衣林缉熙何时矩李德孚辈更酬互答律倡吕和绰有雩下风致宜冲袖谒一峰山中因题其首曰海天吟弄并续貂焉以俟于诸君 其一","dynasty":"明","author":"罗伦","text":"太虚云去天无衣，洞门两断山开扉。山人莫袖东风手，指点梅花无是非。"}
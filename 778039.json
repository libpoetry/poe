{"id":"778039","title":"沁园春·题缶庐诗存1925","dynasty":"清","author":"况周颐","text":"诗人之诗，其心则骚，而笔近韩。似老树著花，枒杈媚妩，奇峰拔地，突兀孱颜。节制之师，懈无可击，当得长城尤无言。论风格，只东阳高密，方驾吟坛。须知天帝胡然。凡凌乱乱言皆肺肝。念独立苍茫，所遗何世，悲歌慨慷，欲问无天。叠稿如融，长愁如质，略举家风非等閒。阳春曲，问十年沧海，几见成连。"}
{"id":"465964","title":"桃花两首","dynasty":"当代","author":"添雪斋","text":"人间四月落花姿，尤数飞红万点痴。曾有伊人长别日，已无残梦可歌时。随风误向秦楼舞，伴月空添冷夜思。如此朱颜成旧色，何堪再赋断肠词。小枝和露向风垂，白蕊红衣不奈吹。残日影前愁过客，暮云深处敛双眉。痴狂不舍频临梦，轻薄难分又入诗。安得来生如此树，一年一度共君随。"}
{"id":"659276","title":"德政遗迹","dynasty":"明","author":"罗玘","text":"吾能舟淤河，吾能梁老圮。要使保定府，周道荡如砥。前之守者谁，此语恐有矣。九年梦寐中，日月去奔驶。尚遗圯与河，白石浸洿水。赵侯洮河来，言若不启齿。鞭山下万石，荷锸甚屯■。褰帷漫逶迤，众目随顾指。畚泥成高丘，修虹截波起。老翁争出门，快睹百艘舣。薪夫采薪归，信脚下脚履。昔为寂寞区，今化喧闹市。吾无曾见闻，得之傅太史。"}
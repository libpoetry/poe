{"id":"755265","title":"醉歌行","dynasty":"清","author":"何桂珍","text":"火云腾空作紫绛，玉女素趺骑采虹。羿弓迕月嫦娥降，霞浆浮?清腑脏。与我三夕敛衽让，欲饮不饮却羞量。飞琼吹箫双成唱，雪靥银齿恣谑浪。天风忽吹气晃荡，织女招手天河上。石室机张三万丈，自言此工殊可怆。我欲从之窥帝仗，三辰七宿形模壮。王母嗔顾谁所谤，翻然一觉堕烟瘴。梧月在窗梅插帐，炉烟已烬俄蓬放。山城漏点橹牙向，行人夜趁广江涨。"}
{"id":"722767","title":"踏莎行 西郊观荷","dynasty":"明末清初","author":"梁清标","text":"高柳蝉声，远山霁色。田田菱叶呈秋碧。陂塘咫尺隔红尘，荷香不傍红尘客。露缀蒲桃，风行几席。稻花开处黄云结。渔村荻浦是吾家，十年噩梦同君说。莺啭林梢，蝶沾粉絮。押帘银蒜牵蛛缕。鸳鸯幔揭郁金寒，秋千索挂东风暮。绿暗西园，雁沉南浦。檀郎骄马知何处。章台街里片花飞，红粉楼中三月雨。暖入晴窗，帘垂朱户。阑珊花事今如许。长天嘹呖两三声，闲愁不共征鸿度。暗换薰风，忙催柳絮。五陵衣马芳原暮。画楼人倚绿肥时，落红晓捲残春去。"}
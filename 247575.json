{"id":"247575","title":"霜叶飞·重九早赴沪上","dynasty":"现代","author":"石任之","text":"二城朝霁。秋阴杳，纤尘犹湿空翠。九华初服未登临，况试题糕字。谢羽客，相呼异地，云间归路殊迢递。纵彩笔堪传，锦袖冷，红笺削减，赏心潜替。候馆物序萧条，云浆谁酿，百虑惟此能制。枕衾不惯起频看，照影惊憔悴。四壁悄，浑如梦寐。年来怕见终飘坠。但晓夕、成流水，霜结疏棂，旧怀犹是。"}
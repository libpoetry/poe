{"id":"659118","title":"送大行人柯君使毕还闽中省觐余窃伏草野无复当世之望忽承九重遣使衔命下贲丘园此三代养老引年之盛礼也斯礼也不见于天下久矣顾余何人而际其盛君使既竣便道归拜太夫人于堂感激之馀无以为报因赋诗赠之","dynasty":"明","author":"王鏊","text":"天王出震万方新，草莽还能念老臣。诰锡紫泥衔凤嘴，服裁文绮损鲛鳞。未嫌五马归朝趣，且喜双鱼入馔频。衰病自怜无补报，寸忠还仗达枫宸。"}
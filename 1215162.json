{"id":"1215162","title":"小集江东精舍□园遂剧饮至醉明日次韵呈晋仲教授子□蕃远二学正","dynasty":"元","author":"丁复","text":"良会靡云屡，芳辰歘如流。馀英谢丹敷，新柯扬绿柔。吾侪阻飞骞，此复同淹留。书期命求羊，更序迨融收。罗墉閟堂邃，绣鐍启园幽。矩甃循方折，壶构憩□□。阴曀荡遐薄，皓景舒明修。酌秩乱前次，谈绪绎中□。瓶虚缀断献，爵遍反初酬。坛雉感时伏，城乌瞻暝投。今欢不可永，后集重为谋。天地苟有尽，乐尔竟何愁。"}
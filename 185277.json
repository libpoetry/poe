{"id":"185277","title":"题月心诗卷并记遇仙事云","dynasty":"宋代","author":"陆文圭","text":"东轩记待月，从笔说性命。岂惟不知月，实亦不知性。文虽欧苏工，理至闰洛定。人心如明月，尘垢失清净。雾收海气澄，天迥风力劲。持我光明珠，照此大圆镜。镜中双彩荼，翔立请骖乘。御宴影娥池，神飚忽吹醒。莺飞晓镜空，龙睡渊珠静。依旧碧潭心，无潭琼楼舆。韩郎固有言，仙人未贤圣。"}
{"id":"468066","title":"赠乐山大渡河造林局","dynasty":"当代","author":"蔡淑萍","text":"砍树人成种树人，蜀山万叠绿荫深。平添立壁空灵态，恰付流泉妩媚魂。慢道当年斤斧酷，且描今日画图新。奇功岂止福当代，留个家园与子孙。坎坎伐檀秋复春，木将尽矣未疗贫。长排迤逦出山远，大渡涟漪逐日浑。一旦转型悲且壮，千秋创业伟而辛。群峰又见绿云覆，宜颂宜歌种树人。"}
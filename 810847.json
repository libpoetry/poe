{"id":"810847","title":"海棠春 闺词同程村羡门 其一 晓妆","dynasty":"清","author":"王士禛","text":"鹦哥初唤闻方响。幽梦起、日浮交网。花影?流苏，一片红潮漾。新梳小髻翻荷样。初縆额、邀郎相赏。慵画小山眉，黛粟留张敞。绿杨庭院东风足。透梵宇、回廊千曲。蕃骑簇金屏，簟拂寒蛩褥。云鬟掩映夫容肉。新睡起、一痕红玉。小胆怯空房，风动萧萧竹。星光碎月摇花影。神麦响、梦回人醒。小婢煮兰汤，玉沁冰壶冷。沉香卷发盘龙镜。迟半晌、鲛绡重整。不管绣帘前，费尽黄金饼。鸳鸯楼角黄昏雨。听断续、细腰香杵。鸳枕冷冰蚕，檐外风铃语。萧郎今夜兰台去。偏无赖、三通谯鼓。红泪点罗衣，销黦难寻麈。"}
{"id":"446874","title":"寿楼春    哀邻女","dynasty":"当代","author":"蔡淑萍","text":"欢声盈街衢。正迎春节下，人竞欢愉。忽报东邻玉殒，女兮何愚！魂魄渺，黄泉途。忍弃他、哀夫孤雏。料惨怛回眸，应伤白发，肠断泪都枯。知生计，长拮据。但辛勤料理，淡饭粗蔬。可耐青春抛掷，梦总成虚。如蚁死，徒唏嘘。看满城、豪车华居。愿惊使君心，春阳一缕分得无？"}
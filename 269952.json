{"id":"269952","title":"倾杯乐·大石调，步月","dynasty":"现代","author":"吴湖帆","text":"皎璧澄辉，莹珠悬夜，秋宵照澈命如昼。映脂面、同心醇酒。扶玉手、佳人红袖。从絮话、月步行行久。相将信天誓地，眼底都成偶。争知似我，为谁时渐呈消瘦。怅个中、难了难剖。奈浅水急流，浪萍浮驻，烂熳莺花春几度，怎不管渡梅柳。只得顾、彼此安排，纵教不比寻常挠人口。恁镜华妩采，深深院落情如旧。"}
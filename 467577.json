{"id":"467577","title":"蝶恋花 谢星洲黄伯权老伯招宴","dynasty":"当代","author":"赵文漪","text":"碧树琼枝秋掩映。曲径瑶阶，雨湿苔痕润。去国离乡何所恨。此间亦有神仙境。玉液金瓯传不尽。初擘榴莲，乍试香成阵。南枉寿翁心性近。故人一一频相问。听雨听风溯夜涨。缩地壶公，驭气凌云相。珠履轻移东海上。罗裙又拂南蛮障。椰叶飘香椰汁飨。别时一般，滋味心头漾。缺月无端窥绣幌。人间何处非惆怅。断续鸣蝉消永昼。树密荫浓，不许骄阳透。蕙折兰摧人未久。频年泪湿青衫袖。蓦地椰风蕉雨骤。欲掩长门，苦索禅机透。一局残棋犹未就。干卿底事春波绉。"}
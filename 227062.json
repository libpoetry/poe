{"id":"227062","title":"旌表陈节妇古意","dynasty":"宋代","author":"何梦桂","text":"庭隅堕缺月，慈乌惊夜啼。哀啼心独苦，抱雏耿孤栖。孤栖不自恤，怀人在中闺。嫠纬织不成，抚杼羌憯凄。{上艹下迅去辶}{上艹下迅去辶}守孤儿，覆额发未齐。矢心负螟蠃，两手各持携。廪粟不自富，岁以粒遗黎。大火化劫运，终然完白圭。邅回蹇吾道，三纲坠涂泥。须眉众妇女，愧死一寡妻。徽名表贞节，乐队彩生门题。斲雪灵山山，濯清沙溪溪。三唱卫柏舟，天横斗柄低。"}
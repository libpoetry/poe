{"id":"411281","title":"五十初度","dynasty":"近现代","author":"黄福基","text":"卌九年无生日诗，今朝始欲费言辞。略凭薄技论功罪，未向名场问险夷。文债分偿劳弱弟，旧诗重写命痴儿。不知昨是还今是，但保家规似幼时。灯前儿味苦思量，世故侵人易感伤。经乱书仍千卷在，还家诗已十年荒。雕锼文字名难必，游戏摴蒲老不妨。一事平生深自慰，楹书能读养生方。"}
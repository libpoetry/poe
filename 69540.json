{"id":"69540","title":"白翎鹊辞","dynasty":"元代","author":"杨维桢","text":"白翎鹊，西极来。金为冠，玉为衣。百鸟见之不敢飞，雄狐猛虎愁神机。先帝亲手鞲，重尔西方尔。海东之青汝何为？下攫草间雉兔肥，奈何猛虎雄狐狸。白翎鹊，来西极，地从翼旋山目侧。边风朔气劲折胶，材官猛箭与之敌，黄狼紫免不余力。须臾白雪轻，一举千仞直，驾鹅洒血当空掷。金头玉颈高千尺，千秋万岁逢玉食。"}
{"id":"451328","title":"高阳台 和龙榆生秦淮水榭作","dynasty":"当代","author":"赵文漪","text":"艳粉凝波，华灯妒雪，莺啼燕语相谐。旧事南朝，频年梦绕秦淮。苍茫白露惊秋意，望天涯渺渺予怀。漫疑猜。红舸轻分，素月潜来。酒阑丝管消停后，有银河泻影，玉芰含胎。憔悴行吟，堪怜瘦骨离骸。琵琶暗诉秋娘恨，泾青衫倦眼为开。最难排。数尽佳期，卜遍合钗。"}
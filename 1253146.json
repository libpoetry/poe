{"id":"1253146","title":"岁除大雪","dynasty":"元末明初","author":"陈谟","text":"怪底推篷重不开，千岩万壑白皑皑。山阴乘兴那无戴，梁苑多才想有枚。碧落空濛龙偃蹇，黄芦淅沥雁堆魁。上人制笛翻清思，春向梅花调里回。孤篷莫叹凄凉景，一雪翻成富贵年。兔迹尽迷三穴外，兽王谁幻五台前。遥知淮蔡平元济，莫管峨眉冷谪仙。此夕金吾驱逐罢，凤衔春色下丹天。"}
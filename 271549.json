{"id":"271549","title":"八声甘州·民盟四十周年，追怀江西盟先辈漆裕先同志","dynasty":"现代","author":"吕小薇","text":"记当年识面古青原，桃李植荒山。对晨钟黉舍，听君谠论，醒我沉酣。为说重关虎豹，膏血爪牙殷。一叶西风下，恨绕江南。谁励嶒崚健骨，有梅花赠幅，烈士遗函。惯经身炼狱，生死等閒看。只中华、兴亡在念，争民主、浪涌赤旗还。吾盟史、西江一页，濡泪写心丹。"}
{"id":"597007","title":"春寒","dynasty":"明","author":"张子翼","text":"三阳入星纪，万里寒威逼。迟日何其凄，同云淡无色。避户谷回飙，幽林鸟敛翼。茅鸡午不鸣，屋乌时不食。凋谢时防花，冯陵忧害稷。龙蛇转蛰深，牛羊归径黑。去去任飘零，行行歌偪侧。气候纪东南，风色看西北。灾荒尚如此，边声况绝域。碧树掩长杨，黄尘动荆棘。宫中落便乾，民间冻岂识。炉火拥妻儿，感伤中心尽。"}
{"id":"675581","title":"戏答禽语二首 其一 秦晋山中有鸟鸣曰得过且过遇深冬毛羽落则云云至春又鸣曰凤凰不如我俗名寒号虫","dynasty":"明","author":"陈洪谟","text":"得过且过，朔风吹巢巢欲破。幸尔一枝尚未堕，啄有残黍亦不饿。霎时春景融，毛羽无点涴，千仞光辉还只那。人生富贵皆傥来，百岁康强能几个。得也过不得也过。"}
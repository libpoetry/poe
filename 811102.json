{"id":"811102","title":"读殉节录","dynasty":"清","author":"王朝元","text":"瑶编读罢忆纯臣，血字幽光映册新。不有莱峰传盛节，千秋知己更何人。廿六人中独擅名，纲常为重一身轻。大呼逆竖风云变，纸上如闻咤叱声。崇庆忠贞光国步，武功文笔遍儒林。奋髯读罢频挥泪，激起平生节义心。丰碑高出浣花云，名入昭忠俎豆芬。又得张君传信史，先生真不负铭勋。"}
{"id":"460105","title":"贺新郎　王江华来，赋以接客","dynasty":"当代","author":"卢青山","text":"短褐拖风住。指江山、辛公去后，我今来处。老树连林苍不止，占断人间朝暮。谁敢是、屠龙怪侣？大踏步来三千里，看吾兄尚带昆仑雨。翘一发、共云翥。铜琶铁板携来否？甚青丝、匆匆换了，山公颠悟？幸有狂怀倾砥柱，未学颦呼阿堵。笑裸腹、一身尘护。雾豹千年共去可，但回头袖扫群山俯：我苟去，孰为主？"}
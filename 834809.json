{"id":"834809","title":"百字令 其二 再用白石老仙韵，答臞盦前辈。秋风乍起，江上鲈肥，倚镫歌之，不啻赓招隐矣","dynasty":"清末民国初","author":"冯煦","text":"蕙风初霁，且方舟荣誉、招携胜侣。十里冷红香不断，菰叶蘋花谁数。雁户延秋，鱼天弄暝，中酒人如雨。晚蝉高树，重吟白石新句。归暮。银汉将斜，元戎小队，紫陌鸣鞭去。廿载蓬飘人海里，负了画桥烟浦。楚甸肠回，吴霜鬓点，商略编茅住。荷衣迟我，底须留滞征路。"}
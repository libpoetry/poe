{"id":"417076","title":"霜花腴 久不得素秋书，却寄","dynasty":"近现代","author":"沈祖棻","text":"几番夜雨，隔乱云、凭谁问讯巴山。轻梦惊春，剩寒欺病，孤衾自拥吴绵。带围渐宽，叹赋情犹费吟笺。负心期、药里商量，小窗烧烛对床眠。江水带潮回处，甚相思一字。不寄愁边。歌扇飘香，珠灯扶醉，清欢忍记当年。莫凭画阑，对晚空如此山川。念乡关、别后无家，更愁开社鹃。"}
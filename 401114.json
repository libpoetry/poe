{"id":"401114","title":"沁园春 赠木工李四","dynasty":"民国末当代初","author":"聂绀弩","text":"马恩列斯，毛主席书，左拥右摊。觉唯心主义，抱头鼠窜，形而上学，哑口无言。滴水成冰，纸窗如铁，风雪迎春入沁园。披吾被，背加皮塔尔，鱼跃于渊。坐穿几个蒲团，遇人物风流李四官。藐鸡鸣狗盗，孟尝宾客，蛇神牛鬼，小贺章篇。久想携书，寻师海角，借证平生世界观。今老矣，却穷途罪室，邂逅君焉。"}
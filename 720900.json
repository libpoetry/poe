{"id":"720900","title":"一剪梅 夜落金钱化","dynasty":"明末清初","author":"尤侗","text":"风残月过三生。风里呈身。月下归魂。自怜薄命六铢轻。憔悴黄裙。冷落红尘。家姊妹两般分。夜合随君。夜落随君。春光真不值分文。虽有钱神。难买花神。何物风流白面郎。粉捏何郎。香和韩郎。天教撮合紫云娘。玉琢萧娘。锦制苏娘。翠管催成宫样妆。山画眉妆。云想衣妆。银灯低照合欢床。弦配琴床。蒂并花床。五綵双缠午未郎。伯楷王郎。仲楷王郎。七香并驾杜韦娘。大妇珠娘。小妇琼娘。一夜春风两面妆。雪点梅妆。月照梨妆。鼓琴鼓瑟喜连床。坦腹东床。交臂西床。"}
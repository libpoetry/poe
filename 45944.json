{"id":"45944","title":"菊·菊以隐逸称","dynasty":"现代","author":"汪精卫","text":"菊以隐逸称，殆未得其似，志洁而行芳，灵均差可拟。生也不逢时，落叶满天地。枝弱不胜花，凛凛中有恃。繁霜作锻练，侵晓色逾美。忍寒向西风，略见平生志。一花经九秋，未肯便憔悴；残英在枝头，抱香终王坠。寒梅初破萼，已值坚冰志；相逢应一笑，异代有同契。"}
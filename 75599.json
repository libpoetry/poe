{"id":"75599","title":"梅花引·蒿火目藜羹腹","dynasty":"元代","author":"高宪","text":"蒿火目。藜羹腹。书生宁有封侯骨。长须奴。下泽车。艰关险阻，谁教涉畏途。半生落漠长安道。一事无成双鬓老。南辕胡。北辕吴。功名富贵，情知不可图。槐安梦。鼓笛弄。驰骤百年尘一哄。陶渊明。张季鹰。一杯浊酒，焉知身後名。有溪可渔林可缴。须信在家贫也乐。熊门春。＊江云。几时作个，山间林下人。"}
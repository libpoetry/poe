{"id":"459107","title":"闻长寿民毁田淘金","dynasty":"当代","author":"卢青山","text":"金为有尽藏，田为无限法。凭塘汲水不过日，孰若得源能不竭？此理明于一加二，何人颠倒本与末。昔我观谣长寿街，青石板路褐木台。野老不语能微笑，熏风斩夏消尘埃。今年夏雨涨江涯，鸟客龙宫鱼游阶。䆉稏千顷俎冯夷，池鱼未及真幸哉。胡为竟夺子孙食，即时微卵破鸡胎？旧为老区功如雷，今逐繁华遗穷羸。为政在导不在责，身寒虑浅亦可悲；使我人民能自理，安用人民政府为。"}
{"id":"295421","title":"八声甘州·玉鳞口飞瀑","dynasty":"现代","author":"梁启勋","text":"是银河倒泻下天来，珠玉散缤纷。听泠泠激石，淙淙穿亢，溅洙飞尘。潇洒千年风雨，岩壑自生云。潭水沉松影，鳞甲惊人。夹道悬崖天窄，度小溪清浅，时见青蘋。喜深山昼永啼鸟倍相亲。问何时春风来此，看石苔痕迹有新陈。徘徊久为登临意，缓步芳茵。"}
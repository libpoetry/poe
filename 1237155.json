{"id":"1237155","title":"次韵继学途中竹枝词四首","dynasty":"元","author":"袁桷","text":"红袍旋风漾金泥，车前把酒长跪齐。忽听琵琶相思曲，迎郎北来背面啼。毡房锦幄花簇匀，酥凝叠饼生玉尘。晚传宫壶檀板急，酒转一巡先吐茵。土屋苫草成廜?，前床翁媪后小姑。我郎南来得小妇，芦笛声声吹鹧鸪。阊阖云低接紫宫，水晶凉殿起薰风。侍臣一曲无怀操，能使八方歌会同。"}
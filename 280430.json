{"id":"280430","title":"八声甘州·问滔滔江汉汇东流","dynasty":"现代","author":"宛敏灏","text":"问滔滔江汉汇东流，底事阻归舟？任解维待发，严关不启，飞越无由。道是教师佳节，有假且同休。君自寻烦恼，夫复何尤！回首惊心往事，恨江防瓦解，谁柱中游？但苍黄西走，巴蜀且淹留。喜重来、江山依旧，白云外、黄鹤耸高楼。君须住，上蛇山去，一醉新秋。"}
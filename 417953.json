{"id":"417953","title":"送入我门来 咏彗星撞击木星","dynasty":"近现代","author":"孔凡章","text":"影误杯蛇，谣惊市虎，纷纷末日流言，报道欃枪，冲向巨星前。风传一击雷霆震，看举世成尘飞满天。却今朝事后，平安无恙，依旧山川。亿万星河此夜，银辉远相明灭，何际更何边？千秋此谜何时解？算惟有勤参我佛禅。叹沧溟一粟，人生何事，哀乐年年。"}
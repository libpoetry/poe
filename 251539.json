{"id":"251539","title":"苏武慢·元夜京城大雪过成贤街","dynasty":"现代","author":"汪洋","text":"雪压檐低，灯垂街倦，冷絮倾城而坠。萦怀已化，欲驻还飞，勘破乱离人世。唤我喧欢，焰花儿女，聊逐酒庭歌吹。剩暮寒渐近，纷华逼眼，蓬壶影里。惟暗笑、未待伤春，东君谁见，应有掖门深闭。荒尘积梦，远岭横烟，难写莽榛滋味。帝域流光，庙堂寂叶，回听履声如纸。劝巢乌风际，逃人无地，一枝强倚。"}
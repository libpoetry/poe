{"id":"1028770","title":"圣龙长老资公求修佛殿疏余不暇作也昔丹霞烧木佛院主堕落须眉普贤劝修古佛末后童子證果居士举此公案二段以问圣龙若下得一转语则佛殿一时修了其或未然定又去聒扰檀施矣因作山偈奉送只此大胜作疏头劝缘也","dynasty":"宋","author":"虞俦","text":"风雨飘摇绀宇摧，百身古佛尽莓苔。政须豪士修檀施，定自诸天打供来。向晚钟鱼犹短气，只今龙象亦生哀。道人莫惮朱门去，会有清莲一朵开。"}
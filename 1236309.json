{"id":"1236309","title":"交趾伪少保国相丁公文以诗饯行因次韵","dynasty":"元","author":"陈孚","text":"使星飞下拥祥烟，不惮崎岖路九千。双袖拂开南海瘴，一声喝破下乘禅。妙龄已出终军上，英论高居陆贾前。归到朝端须为说，远氓日夜祝尧年。一雨随车洗瘴烟，大鹏还击水三千。南来未了维摩病，北渡空思达磨禅。使节寻常铜柱外，天威咫尺玉阶前。临岐握手无他祝，留取忠贞照暮年。"}
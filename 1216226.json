{"id":"1216226","title":"简秦景容郎中昨日承歌谈笑适诗酒相忘有放浪形骸之意以谓到闽以来无此一乐但伤足下以特达之材㙳坷仕路走也辱为知己之游不能拔而出之此安足为故人耶诗以志怀聊伸雅叹","dynasty":"元","author":"李士瞻","text":"海峤相逢情更亲，共看白首惜青春。君心寂寞怜知己，我日凄凉念故人。谈笑总能推两晋，论文还许似先秦。生平自谓同心膂，争及当时管鲍邻。"}
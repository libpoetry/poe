{"id":"74091","title":"念奴娇·倦怀无据","dynasty":"元代","author":"朱唏颜","text":"倦怀无据。凭危阑极目，寒江斜注。吴楚风烟遥入望，独识登临真趣。晚日帆樯，秋风钟梵，倚遍楼东柱。兴来携手，与君更上高处。隐约一水中分，金鳌戴甲，力与蛟龙拒。拟访临幕清夜鹤，谁解坡仙神遇。断壁悬秋，惊涛＊月，总是无声句。胜游如扫，大江依旧东去。"}
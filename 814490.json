{"id":"814490","title":"还福州海行两首","dynasty":"清","author":"林旭","text":"客吴思越此成回，云水多情识我来。白氎千重遮日走，绿荷万顷泛风开。车音听入江干别，亭树归寻旧月栽。仰屋波光看不定，顿思微醉玩深杯。属水云垂日半黄，峰峦渐熟却深藏。轾轩岂是人能使，俯仰翻嗤山太忙。旱疫应知乡事苦，藩杝未识国谋臧。坐窗兀兀真当瘦，不为微生感独长。"}
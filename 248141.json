{"id":"248141","title":"蝴蝶会二期赏东坡诗限作七古","dynasty":"现代","author":"江南雨","text":"赤壁滩头千古月，一舸乘涛载霜雪。不知苏子泛舟时，谁吹洞箫声幽咽。后人纷说杨世昌，考据当年古战场。可惜时过江山改，千年不变惟文章。吾侪今读苏子诗，心猿意马各飞驰。须信千年如一瞬，何叹吾生太迟迟。有客假寐终不语，仿佛神魂接太古。忽然辘辘响饥肠，始觉时迁日转午。遂谢清茗罢清谈，佳肴美酒和吞吐。"}
{"id":"459146","title":"山中梅歌","dynasty":"当代","author":"卢青山","text":"连日细雨杂雪籽，敲屋密鼓变角徵。行人渐踏路成冰，邻童欲试滑橇趾。山中老梅心不死，前宵应笑白露齿。苍苍上天何阴冥，淡墨一穹匀染纸。花颊沉沉堆玉重，叶梢片片垂晶蕊。径深石古愁无人，回眸万里惊风驶。江南塞北地天空，翠幕琼卮入火红。春箫暖似花边语，依依来散空山中。缟衣独听还自喜，岂必孜孜引领跂。一旦水流花谢后，踏青来看卒谁是。五年蛰居岁如日，携杯日行扶崒嵂。千首诗应水山邀，二百万言魈所恤。今冬薄病惭冰绡，拥瓶敲句不敢出。得君相爱无近远，夜夜心魂共梦席。明朝雪尽澄阳光，看君摇曳娇无匹。"}
{"id":"1128134","title":"奉送丞相讷斋程先生二首","dynasty":"宋","author":"程洙","text":"先生富贵本无心，冰节从来照士林。三载调元名愈重，七章告老意何深。九重屡挽音形玉，一念难回归散金。此是吾邦真伟事，清风万古孰追寻。公相胸中蕴识几，中和不假佩弦韦。人心未免自强弱，公论何尝无是非。岁到寒时知劲节，事当难处见圆机。便须再出扶宗社，未许从容恋翠微。"}
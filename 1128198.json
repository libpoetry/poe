{"id":"1128198","title":"叶翰林令画僧作偃松于石林堂壁有诗余次韵","dynasty":"宋","author":"程俱","text":"试驱毛颍沐方诸，盘礴经营惨澹初。莫作世间虚妄见，笔端三昧入无馀。当年溜雨三千尺，回首丘山力万牛。故作轮囷攲绝壁，苦心苍节俯清流。人间境物无非画，笔下丹青却是诗。流出胸中无尽藏，翰林词笔是良师。眼中突兀蓝田馆，前日空山秽不治。聊遣上人供幻事，戏将方丈纳仇池。"}
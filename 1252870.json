{"id":"1252870","title":"琴鹤二诗送贾治安同知","dynasty":"元末明初","author":"王冕","text":"猗猗绿绮琴，中秘云和音。一弹动鸣玉，再弹锵南金。翩翩玄鹤舞，幽幽孤凤吟。嗟哉尘俗耳，折扬听哇淫。淳源日凋谢，谁识雅与南？愿更南风奏，以慰斯民心。宰宰华表鹤，古质清且閒。旷哉万里怀，皓月同蹁跹。饥琢芝田春，渴饮瑶池泉。一鸣九皋远，梦浇琼华寒。下视寰中人，谁识横江仙？岂无王子乔？相期青云端。"}
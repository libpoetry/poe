{"id":"974517","title":"三月十三日夜五更闻杜鹃时成父欲入浙因赋六章章四句以送之","dynasty":"宋","author":"赵蕃","text":"不如归去，苍山茂树。独胡为乎，空此号謼。归去来兮，斯言可师。我今已归，胡能不知。不如归去，春且云莫。山中之乐，岂同岐路。归去来兮，言发动随。古之逸民，舍陶而谁。不如归去，载丁载宁。劝子勿去，子宁我听。不如归去，子宁肯住。归去来兮，早歌式微。"}
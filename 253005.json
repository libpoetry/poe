{"id":"253005","title":"瑞龙吟·南路。可有处士梅花","dynasty":"现代","author":"金问泗","text":"南路。可有处士梅花，逸民桃树。连年孤岛辛勤，征轺暂驻，薰风起处。料延伫。长忆越王栖甲，楚人三户。君歌金石成声，我尤爱听，中兴吉语。遥想秦淮官柳，毵毵晴日，因风低舞。却怪上天无情，春色如故。归欤怕赋，最是伤心句。诗词好，屯田待制，八义七步。拙稿商量去。排铅误夺，殊无意绪。欲印思千缕。何况是、吾诗纤如秋雨。散如落叶，轻如飞絮。"}
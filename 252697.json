{"id":"252697","title":"永遇乐·冬日感怀","dynasty":"现代","author":"林修竹","text":"雁落前汀，乌啼古木，风冽霜重。秋月高华，春花婥约，回首渐成梦。几枝岭上，红梅初放，又在暗香偷送。太容易、一年不觉，已然地寒天冻。填词觅句，扬芬摛藻，北宋更追南宋。檀板轻敲，小红低唱，閒试梅花弄。万千情绪，几多幽怨，都付笛龙箫凤。空剩得、斜阳故国，望风悲恸。"}
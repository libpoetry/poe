{"id":"529402","title":"有草类藜而干生其本多绿叶至末始敷为红紫经霜更绚烂可爱一名雁来红俗呼老少年山居小阁前倚阑一株尤茂密高可文馀病起过宿相对甚适偶成一律","dynasty":"明","author":"陆深","text":"老去谁能更少年，此来相对亦欣然。人间白日无绳系，炉里金丹有诀传。秋水芦花三亩宅，西风鹤唳五更天。晓来霜重红于染，伴我梅花纸帐眠。"}
{"id":"458757","title":"透枝","dynasty":"当代","author":"卢青山","text":"透枝淅淅寒发树，绿天一丸白月蛀。灯迷无力鬼目睡，我坐瘦石身若系。梦我短袂生剑芒，灼灼光烧山痛起。满地树石竞风走，上击天板下撞土。我坐不得稳，脊骸趁之滚。空中有气竟可攀，云带绕腰星缀鬓。天帝訇然开阊阍，盏如大臼桌如庭。琥珀泣光清如竹，举盏听竹味如肉。明星长袖曲如风，欣然中节滴泉钟。大哉煌灯堆尺光，积且不住流出堂。天帝问我意如何，我道美酒价易闲价贵。得一清游胜为帝，玉靴紫绶如粪蚁。哄起群臣竞上酹，乱乌野蝇蜂且挤。我举未饮心已复，天间一月蛀未卒。一身系石若石缩，身畔一灯垂鬼目。"}
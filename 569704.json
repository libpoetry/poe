{"id":"569704","title":"孝丰吴稼竳故中丞峻伯子也弱冠而才以诗见投云还凭文举通家刺去问留侯辟谷方生之从祖大参君老于是中必有秘密相授仆何能为效因抒赠荅一章聊见情耳","dynasty":"明","author":"王世贞","text":"衡门忽启为吴均，词组峥嵘意象新。今日凤毛真见汝，向来龙腹定何人。葛翁丹灶存应否，王氏青箱久渐沦。出世心期经世业，少年才子自由身。"}
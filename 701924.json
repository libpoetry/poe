{"id":"701924","title":"又集杜二首兼怀石可丈","dynasty":"明","author":"黄锦","text":"城阙秋生暮角哀，渚清沙白鸟飞回。楚天不断四时雨，重镇还须济世才。佩剑冲星联暂拔，残花怅望近人开。习池未觉风流尽，莫怪频劝浊酒杯。汉朝陵墓对南山，玉露金茎霄汉间。永夜角声悲自语，东来紫气满函关。舍舟策马论兵地，嫩叶浓花满目班。戏假霜威促山简，来游此地不知还。"}
{"id":"459940","title":"八声甘州　戏老薛。时将毕业归华容，其家在塌西湖","dynasty":"当代","author":"卢青山","text":"想天公管得季华流，管不得人痴。尽春风花月，酣游正可，何事自迷？满肚皮唯狂放，不肯合时宜。检点卢生意，差足似之。此去西湖塌处，甚阿瞒关羽，不动君思。把江湖饮遍，酒意恐嫌稀。觅佳地、须邻古柏，有小舟、细雨泊烟霏。功名倦、匡山忆处，结屋相依。"}
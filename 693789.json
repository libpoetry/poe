{"id":"693789","title":"恭拟太祖高皇帝孝慈高皇后上册乐章 迎神","dynasty":"明","author":"陆深","text":"惟皇高祖，英灵在天。神功大化，裕后光前。寝庙俨若，音容僾然。竭我孝思，以格于重。玄云车龙，驭髣髴盘。旋与乾元，同运何万。斯年肃以，跂予若有。见焉永佑，予小子对。俎豆既陈，酒醴维清。既戒既慄，明德允升。孝孙始奠，庶展精诚。鸿称徽号，听于无声。昭格可冀，绥我思成。载酌载献，惟圣顾歆。庭陈万舞，乐备八音。端冕有恪，以表予一。心灵风习，习祗拜钦。钦大礼斯，举有壬有。神降伊迩，终秩有严。三爵既右，百礼具瞻。惠我多福，以让以谦。罔极难报，感惧载兼。洋洋皇祖，如见兮厌。奠献既备，敬彻不迟。亦有馀休，默鉴在兹。肃雍显相，益秉孝思。我祖我妣，惠我恩慈。仰德无替，终事有仪。祀事孔明，神休滋锡。孝孙有庆，法宫云适。心虔体和，礼严境寂。景云祥风，荏苒翚翟。抚此瑶图，永膺宝历。于万斯年，过庙必惕。"}
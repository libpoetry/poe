{"id":"699253","title":"忆昨二首","dynasty":"明","author":"袁华","text":"交友如云海内多，岂因谤讪竟蹉跎。未思张翰莼鲈帟，俄动田横《薤露》歌。万卷空留遗一子，千金用尽买双娥。柳州东畔无情月，还照芙蓉蘸碧波。涌金门外昔曾游，落日凄凉燕子楼。红粉不随黄土化，清歌还为彩云留。愁褰帘幕鸡声晓，梦隔湖江雁影秋。泪落神山一抔土，忍将麦饭洒松楸。"}
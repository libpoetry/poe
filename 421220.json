{"id":"421220","title":"忆瑶姬 次史达祖韵","dynasty":"近现代","author":"温树校","text":"误我多情，溯往事，都成过眼烟云。悬崖一笑逢。记那番初会，端的殷勤。偷将眼角相窥，几颗红灯满院昏。印雪泥，鸿爪还留，只今空有泪痕新。青天碧海轻分。铁石心肠，也应悽绝芳春。余香犹未褪，检箧中，魂销一幅罗巾。算是梦醒华胥，毕竟谁为薄倖人。但自知，清夜扪心，半点无负君。"}
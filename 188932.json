{"id":"188932","title":"寄题起莘家义轩","dynasty":"宋代","author":"洪迈","text":"贞观盛德后，余庆未渠央。旧闻闽海家，欲纵燕山芳。教子嗣先训，开轩翼中堂。地偏市朝远，几净书简香。先生陈太丘，饭糜百忧忘。弟子俱羯胡，不闻触屏僵。一变豪侠窟，遂成争鲁乡。下车里门外，他年看诸郎。坐上纡素变，诜诜立冠裳。我诗自可弦，请以侑壶觞。"}
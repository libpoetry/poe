{"id":"428346","title":"角招 西湖","dynasty":"近现代","author":"顾毓琇","text":"枝头瘦，西湖梦绕，丝丝击春柳。无心云出岫，飞鸟倦还，黄昏时候。江南似旧，拼一夜，青春如酒。剪雪新诗献奏，千秋击节高歌，与琴书为友。况有，暖香盈袖，寒梅倚笛，倩影人翘首。春归犹未久，那堪乱落，红叶千亩。波光欲溜，凉月照，湖滨分手。越水吴山永秀。又谁唱，醉翁吟，花前后。"}
{"id":"467759","title":"声声慢 船上人家","dynasty":"当代","author":"崔荣江","text":"斜阳身倦，懒理秋寒，残红渐息江城。晚泊归舟，几家挑起渔灯。眠鸥荻间未梦。偶能闻、鸣二三声。舟上女。浣罗衫撩水，一影娉婷。有客行经寻宿。喜乌篷、还慕吴楚多情。果有衷肠，初逢时便垂青。烹来好鱼鲜味。酒盈樽、教使微酲。辞醉也、看天边，新月正明。瑶宫何季，放却琼花，花繁以后初晴。玉琢千山，远林一带深青。缠腰略嫌黯淡。点红微、应是梅横。香隐隐、借泠风送远，薰到闲庭。人困寒楼多日，总低眉、嗔怨花事零丁。乍遇良时，匆忙邀唤卿卿。欣教雪绒没靴，印双双、深浅同行。相执手。就梅花、缘证此生。"}
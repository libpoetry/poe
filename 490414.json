{"id":"490414","title":"仲春望日予为社主诸公有不赴者是日无诗且散去雨中闷怀因取杜句继以唐宋人句集诗九律各志所感奉寄诗皆人所习闻者姓名故不列载萝石隐翁时在禹穴 其五 勾溪外史","dynasty":"明","author":"朱朴","text":"舍南舍北皆春水，芳草和烟煖更青。几树好花閒白昼，一方明月可中庭。笋根稚子无人见，江上流莺独坐听。寂寂柴门村落里，何人道有少微星。"}
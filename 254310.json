{"id":"254310","title":"沁园春·自寿","dynasty":"现代","author":"胡云飞","text":"花谢花开，二十三年，负此躯骸。但珠帘卷起，风涛惯看；冰壶坠破，意气消埋。韵逐颓波，行靡末世，对镜朱颜转觉哀。惭惶处、是灯前自语：某亦何来？流光算等尘埃。只逆旅歧途最费裁。正黄粱未熟，梦醒犹梦；红尘如弃，材与非材。佛曰随缘，轲言取义，我辈中人孰与哉？徘徊晚，向茅檐小宿，燕雀休猜。"}
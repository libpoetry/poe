{"id":"451874","title":"高阳台 醉根诗会归寄谷青先生兼示同盟诸友","dynasty":"当代","author":"熊东遨","text":"幽壑鸣雷，晴云涨雪，一园生意浑涵。酒战诗盟，天教我辈沉酣。初行佛国明河里，仗东风、鼓动星帆。算归来、难息心根，有梦图南。图南计亦堂堂也，向龙蛇影外，筑个茅庵。日夕招邀，闲禽两两三三。采薇偶过苍崖下，听秦人、慷慨高谈。对青屏、前事都忘，后事都谙。"}
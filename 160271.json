{"id":"160271","title":"和胡公谨游李寺丞北园","dynasty":"宋代","author":"韩维","text":"春郊不数到，俯爷恨流景。李侯有嘉招，滞念兹一聘。名园带乔树，亭榭散清影。解我尘中衣，觞行日舒永。花团锦缬明，竹竦摇碧静。从容方罫，万事不关省。善谑宁类鄱，高歌或好郢。行遵水曲幽，望出林梢迥。兴来非外奖，理惬有真领。薄莫联归鞍，清风吹不醒。"}
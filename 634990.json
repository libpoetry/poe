{"id":"634990","title":"随本师赴古冈请舟中作","dynasty":"明","author":"释今帾","text":"冈州有流水，昨日送我舟。言投金粟地，长别海中鸥。何期未四旬，还寻旧钓游。江花似笑人，凫雁嘲中洲。一讶来何早，更问何所求。岂知学地人，举动戒专由。我师受此请，命侍巾瓶头。大道无真俗，分别匪所侔。借路令还家，乡国如庄馗。此意无人知，东风吹蜃楼。"}
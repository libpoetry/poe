{"id":"10351","title":"寄上兵部韩侍郎奉呈李户部卢刑部杜三侍郎","dynasty":"唐代","author":"顾况","text":"道路五千里，门阑三十年。当时携手人，今日无半全。咏题官舍内，赋韵僧房前。公登略彴桥，况榜龙fp船。远寺吐朱阁，春潮浮绿烟。鹓鸿翔邓林，沙鸨飞吴田。诸子纷出祖，中宵久留连。坐客三千人，皆称主人贤。国士分如此，家臣亦依然。身在薜萝中，头刺文案边。故吏已重叠，门生从联翩。得罪为何名，无阶问皇天。出门多岐路，命驾无由缘。伏承诸侍郎，顾念犹迍邅。圣代逢三宥，营魂空九迁。"}
{"id":"289879","title":"解连环·岁暮寄巸盦滨江","dynasty":"现代","author":"郭则沄","text":"梦长天窄。念关山雪后，故人行迹。正旅夜、残角凄凉，忍重折瘦杨，伴君寒色。酒醒孤窗，唳鸿远、浮云东北。况椒觞泛泪，柘鼓点愁，岁华非昔。芳韶几番误掷。剩风灯飐晚，照鬓添白。省怨风、颦雨年年，便钗胜重拈，系春无力。闷入黄昏，又閒了、花前词笔。倚繁霜、冷弦万感，待谁说得。"}
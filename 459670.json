{"id":"459670","title":"横铺小港钓鱼作","dynasty":"当代","author":"卢青山","text":"大鱼游浅水，爱我蚯蚓来。岂知蚯蚓腹，久已藏祸胎。譬犹娶少女，不识宫有孩。出水愕且悔，一诺安可回。昨宵计已熟，午过奔河涯。枯坐遂半日，所获吝三枚。旁观嘻然笑：“持筷夹两鳃，首尾俱不见，其大何如哉。将置猫鼻侧，无腥朵其颐；将盛篾篓中，穿隙逃难追”。自视亦自笑，岂为腹饥哉；不见山水光，得我清颜开？"}
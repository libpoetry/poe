{"id":"440527","title":"水调歌头 留别疯人院诸病友疯人院者诗友QQ群也","dynasty":"当代","author":"张文胜","text":"替得众生病，我辈病何多。幽光狂慧耿耿，半世未销磨。寂寞阑干休凭，浩荡青冥难问，呵壁便疯魔。鼓棹容吾去，千里洞庭波。屈原涕，庄周梦，接舆歌。青藤雪个、犹及癫墨弄婆娑。大梦诸君先觉，来日定占勿药，神鬼为挥诃。各向高楼上，夜雨听滂沱。"}
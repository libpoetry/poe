{"id":"439594","title":"白头吟","dynasty":"汉","author":"两汉乐府","text":"皑如山上雪，皎如云间月。闻君有两意，故来相决绝。平生共城中，何尝斗酒会。今日斗酒会，明旦沟水头。蹀躞御沟上，沟水东西流。郭东亦有樵，郭西亦有樵。两樵相推与，无亲为谁骄。凄凄重凄凄，嫁娶亦不啼。愿得一心人，白头不相离。竹竿何袅袅，鱼尾何离?。男儿欲相知，何用钱刀为。?如马啖箕，川上高士嬉。今日相对乐，延年万岁期。"}
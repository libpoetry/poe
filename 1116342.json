{"id":"1116342","title":"次韵孙志康牡丹","dynasty":"宋","author":"苏过","text":"春事依稀见一班，山花灼灼强施丹。能容丞掾歌呼处，信是平阳度量宽。溪上有人归独晚，夜阑秉烛若为欢。但筽草檄催诗债，何必重寻落蕊看。樽馀旧压蒲萄绿，盘有南珍荔子丹。草草春光虽未称，人人酒令暂须宽。兴来勿废无何饮，老去难寻特地欢。慰我穷愁真待子，凭诗寄与故人看。"}
{"id":"1200820","title":"永遇乐","dynasty":"元","author":"无名氏","text":"养水养精，养神养血，先须养气。日月阴阳，六爻八卦，细看参同契。虚躯虚宝，千言万语，不过坎离两字。向昆仑顶上，返本还元，要明终始。一身虽小，如同天地。八万四千余里。玄牝之门，千生万化，都在冲和内此。真真外，别无真谛。方信道一而已。异时见钟吕，如有未明，请师指示。"}
{"id":"407563","title":"水调歌头 为夏瞿禅词丈①莅湘作","dynasty":"近现代","author":"彭靖","text":"屈贾伤情地，杜老发悲歌。更看补天巨手，长剑此间磨。烟簇貔貅万灶灶，霜点将军两鬓，意气动山河。却向吟边老，数卷自摩挲。永嘉叟，哀乐意，过人多。辛陈唤起，秋深处听洞庭波。满袖秦关月色，一枕楚骚心事，帘外泣湘娥。千载词坛业，倘许补蹉跎。"}
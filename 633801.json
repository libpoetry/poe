{"id":"633801","title":"甲寅春二月与蜜在慧均四藏自显超汉铁关洞开瓶出法敌不息漪文始十靖一挂云诸子从燕台南归取道泰安登岱岳所经胜槩矢口咏歌共得五言近体十二章以志一时 其十一 玉皇阁","dynasty":"明","author":"释今无","text":"阁道双龙口，箱空俯泬寥。路斜千虑失，山正百灵朝。鱼贯联鸠杖，星躔合斗杓。金台辛苦意，全向此中消。"}
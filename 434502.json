{"id":"434502","title":"水调歌头 其二 迎送神二词为刘润之赋","dynasty":"金末元初","author":"段克己","text":"双龙隐扶辇，千骑纵翱翔。云旌翠蕤摩荡，遥指白云乡。风驭飘飘高举，云驾攀留无处，烟雾杳茫茫。小立西风外，似听佩锵锵。暮天长，秋水阔，远山苍。归途正逢明月，醉语说丰穰。但愿明年田野，更比今年多稼，神贶讵能忘。君可多酾酒，吾复有新章。"}
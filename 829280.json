{"id":"829280","title":"菩萨蛮","dynasty":"清末近现代初","author":"汪东","text":"宏川细水皆归纳。电流直制三重辖。蓄泄有常规。如潮来往时。去年乾腊月。寸土无龟裂。春雨忽连旬。不妨沟浍盈。园工巧艺惊殊特。嫁梅自有倾城色。匀颊淡燕支。长长施黛眉。绿珠称小妹。红拂堪为姊。所喜是同根。休招月下魂。钢为元帅先升帐。工农事业皆须仗。何物是先行。何如限刻成。无穷神妙著。何处安根脚。全国一盘棋。当争落子时。和风丽日江南道。江南二月春光好。最好是苏州。名园多胜游。花开红满树。正值余初度。欢乐尽情狂。何须称寿觞。晚来破雾征程促。天开图画张原陆。新绿满长堤。菜花黄夹畦。云车风马骤。千里抛车后。晌午到金陵。钟山睡未醒。四围山色青无赭。千林万树遮平野。联步上高台。苍然暮色来。夕阳凝作血。凭吊肠偏热。阶级斗争强。成仁土亦香。荒莱辟举为阡陌。昔时险峻今陂泽。厚地到高天。须臾皆改观。勿辞艰苦业。我有人千亿。蚁亦负山趋。愚公真不愚。"}
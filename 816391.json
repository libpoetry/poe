{"id":"816391","title":"念奴娇 将客西泠填此志感","dynasty":"清","author":"黄燮清","text":"双亲老矣，更弟兄潦倒，一般作客。两字功名何日就，望得门闾头白。乌鹊依枝，雁鸿印雪，落落饥驱迫。欲留难住，未行先计归日。堪叹寂寞芳闺，露花烟草，总是伤心色。楼上春风增懊恼，莫问绿杨消息。情泪穿珠，离怀中酒，红袖青衫湿。丝儿魂瘦，不禁零碎销得。孤峰瘦立，问飞来何处，离奇倔强。料得巨灵开华岳，削落芙蓉一丈。太守遗珍，元章新契，庭院供幽赏。博炉香袅，冷烟吹活仙掌。堪讶剔透玲珑，嵚崎夭矫，无一平庸相。此是庐山真面目，妙手传神依样。碧髓常腥，苍鳞自动，势欲飞腾上。海天风雨，恐随云气来往。"}
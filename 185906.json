{"id":"185906","title":"缘识·若言笔法穷绝艺","dynasty":"宋代","author":"赵光义","text":"若言笔法穷绝艺，书一字，至百字，八法从前亦非细。分间布白要審详，浓淡均匀看可戏。一则一，二则二，消息踪由无纵恣。纸为阵，笔为矟，将军须是有谋略。墨要乾研清神思，点画临时要廓落。形势奇状似龙蛇，平头大小宜斟酌。曲须曲，直须直，意气方刚须雅饰。闲暇规矩有指归，圆转楷模堪法则。堪法则，有迟速，相钩相连光熠目。古隸参杂故不拘，颠草纵横似花蔟。偃仰莫把笔锋挫，先须顺{左走右歷}回收左。经心健硬晓浮沈，铿锵启发勿怠堕。研穷体象貌亦同，博学精微先贤播。化阴阳，势出矣，藏头护尾深有理。禀乎人性是常情，递相映带可行止。迟涩飞动似玲珑，慢引急牵如流水。上捺下挑猛如虎，蜂腰鹤膝不堪睹。壮士屈臂凤皇飞，张弓发箭胜於弩。提撕秘思不可传，常存形影勿孤露。勿孤露，谁别辨，羲之平稳积压深浅。自然观察往还来，斗回角立能驱遣。痾瘵缠身，溺水这禽。长似死蛇，短似暇蟆。古人最慎，愚蒙大忌，名为不嘉。"}
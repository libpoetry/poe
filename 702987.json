{"id":"702987","title":"中秋后一日雪湖偕乃弟絅之见过澄霁胜常叠前韵纪胜","dynasty":"明","author":"谢迁","text":"昨朝重翳孤成约，今夜澄辉惬素怀。万顷玻璃㴠桂窟，九霄沆?洗茅斋。山间胜绝尘埃净，座上清真伯仲偕。老兴婆娑殊不浅，夜深蹑屐上悬崖。昨雨今晴浑莫定，山深林密好开怀。遏云声度霓裳曲，近水光摇画舫斋。千古月华今夕胜，百年心赏几人偕。怪来坐久衣裳湿，竹露因风堕翠崖。"}
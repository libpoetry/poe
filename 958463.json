{"id":"958463","title":"最乐居士一日举兜率说和尚话头云拨草拈风且图见性只今性在甚处既得见性便脱生死腊月三十日如何脱得既脱生死便知去处眼光落地向什么处去观如居士戏作伽陀云","dynasty":"宋","author":"郑刚中","text":"莫疑虑，莫疑虑，顺风开帆逆风住。要寻路，要寻路，直西须向东门去。但看枯藤倒挂天，山前几度三春雨。"}
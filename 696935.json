{"id":"696935","title":"宿摄山栖霞寺三首","dynasty":"明","author":"祝允明","text":"寒林日暮息车徒，却得南朝最胜区。廿载不登禅子榻，一宵权作佛家奴。齐梁寂寞名犹是，儒释纷纭念已无。最是宦心能败道，羞将束带问衣珠。泉洞迷藏草没梯，倚岩千佛坐高低。叠襟山色周回峭，隔树江声隐映齐。宋刻梁文江令笔，龙蟠龟戴上元题。栖霞只是枯禅宅，尔许头颅向里栖。"}
{"id":"1239121","title":"金缕曲","dynasty":"元末明初","author":"谢应芳","text":"卜宅椒园里。响丁丁、风斤月斧，杏梁飞起。窗户青红烟树绿，尡耀碧山邻里。鸡共犬、也知轮美。燕子飞来堂下舞，似轻盈、掌上人堪喜。更可爱，新桃李。长洲水接淞江水。好秋风、鲈鱼莼菜，葑田菰米。艳□□□□□□，□屋神仙罗绮。□□□、□□□□。楚舞吴歌娱晚景，内台盘、春笋奉甘旨。五马贵，未足拟。"}
{"id":"829236","title":"临江仙","dynasty":"清末近现代初","author":"汪东","text":"别久重逢倾倒极，泥郎小缓罗襦。歌成得宝意何如。自惭非玉树，卿恰胜明珠。性命即今拚付与，此生敢作他图。名花可要叶相扶。丝魂犹未绝，泪眼已成枯。一霎语侵肌骨冷，温存忽又回欢。难猜心事几朵般。沈思愁不寐，灭烛坐更阑。便道今生无我分，他生盟约须坚。情深终住有情天。书成和血写，莫作等閒看。"}
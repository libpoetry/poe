{"id":"422829","title":"好事近 其一 三十六年在寒斋守岁，有客扣扉，抵掌作长谈，且语且书，客去而七词成，不复排次，亦不知其为愿望语、愤诽语、伤感语、勉勖语，抑祝贺语也。聊写一时心影，不足计词之工拙耳","dynasty":"近现代","author":"卢前","text":"烧烛影摇红，摇过今宵除夕。来日又迎元旦，已芳龄三七。少年忧患汝曾经，中年乐能必。安得无灾无难，祝年年安吉。"}
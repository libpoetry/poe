{"id":"457264","title":"忠犬行","dynasty":"当代","author":"胡云飞","text":"忠犬忠兮主人主，天地难得此佳侣。忠犬虽在主难求，怪乎犬叹世不古。“忆昔故主时，出入紧相随。出则牵我缰，入则慰我饥。喜则灌我毛淋漓，怒则著力鞭棰施。湿寒笞痛不能辞，主人喜怒唯我知。主人逝后天变荒，今之世人何无良！不饲不灌不笞我，使我独立胡为将？我固大家犬，宁作荒原狼”？老犬叹罢声暂吞，缦立远视天际云。观者啧啧交口赞，有人尊彼民族魂。噫嘻，我不知尊彼之人竟何属，差知我非犬民族。"}
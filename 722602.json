{"id":"722602","title":"天净沙　塞上　八首","dynasty":"明末清初","author":"屈大均","text":"沙如乱雪非来。风吹忽作龙堆。塞水横冲不开。马蹄深陷，一鞭飞上平台。桑乾浊似黄河。冰开难饮明驼。滑滑春泥苦多。卤儿呼渡，雌雄两两吹螺。关门一线浮图。黄云半塞飞狐。雪尽莺花未藓，骆驼鞍暖，春宵卧过庐奴。千山已作边墙。长城更与天长。一望教人断肠。紫荆关外，茫茫只有牛羊。天寒雉兔偏多。挥鞭跃渡洋河。一箭双穿驾鹅。鱼鹰饥汝，鞍边割肉峨峨。天明已饭黄羊。笳声催上辞乡。泪落边因夕阳。蔚州煤好，春寒可代衣裳。盘山下见卢龙。三盘始上三峰。欲去依依暮钟。可怜明月，秋来之照边烽。居庸一口容人。开门谁揖黄巾。虎豹何曾苦辛。黑松林里，无劳间道通秦。"}
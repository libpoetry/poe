{"id":"338616","title":"惜秋华·九月十四日周屺公先生招饮寓园，余以生日未赴，次韵奉柬","dynasty":"清代","author":"许嗣隆","text":"如我两人，夏徂秋、各有无穷怀抱。捧钓煎茶，也当烟波埋照。青鞋白袜归何处，况复尘飞云扰。仰天笑、且须珍重这辽东帽。三十过头老，恰生当此日，霜秋皎好。遥忆名园高会，狂夫未到。开尊自就繁花，正空庭，天高月小。了却，才知酒多愁少。"}
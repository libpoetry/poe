{"id":"424279","title":"雨淋铃·送华林入蜀","dynasty":"近现代","author":"贾景德","text":"数声鶗鴂，对骊驹唱，停车待发。乱来避地东里，过从诗酒，刚刚三月。无计留君久住，竟离筵早设。念此去、鸟道蚕丛，一线金牛蜀山隔。忍心不送长亭别。但关心、剑阁长途热。魂销征尘细雨，秦栈外、荔枝时节。算到锦城，应有画本鸾笺千叠。倘听命、减却吟哦，心事同谁说。"}
{"id":"770517","title":"南河泡","dynasty":"清","author":"曾习经","text":"春游恋近郊，胜处未可置。荷泊游亦旧，岁辄一二至。襟袖发真想，心赏屡幽异。有如温陈编，意外工文字。轩车隘通衢，此或沮洳弃。岂如埃溘外，一泓足清泚。荷芰晚未茁，茗峁新堪试。水乡吾生长，爱水固其里。渊渟非近姿，回转有馀思。虽飞川上叹，似是濠梁诣。解带差为适，濯缨良可泊。怀哉刘凝之，弃官清颖尾。"}
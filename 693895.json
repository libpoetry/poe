{"id":"693895","title":"何承渠副将军招同张午垣徐都阃饮首山时桃花一枝开汤泉重搆祖帅治海舟待渡","dynasty":"明","author":"陈仁锡","text":"无虑峰头十丈松，长髯慷慨复颂容。首山东望医闾峙，星使北来牛斗冲。席向觉华邀祖楫，泉如汤沸檄桃红。我行未睹单于面，拔剑中霄待举烽。徐孺陈蕃塞上从，侯谁在矣张仲同。君横长菜除丑虏，我有玄言问老龙。山向至尊齐拱极，水因剑折必朝宗。如今不卖卢龙塞，万国车书四海瀜。"}
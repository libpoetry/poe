{"id":"465245","title":"水龙吟 岁暮楼窗倚眺，怅然有赋","dynasty":"当代","author":"邵祖平","text":"放眸巴蜀山种，一楼危耸苍烟里。疏松舞鬣，閒云拥絮，乱鸦连翅。远浦渔歌，隔江灯火，阑干初倚。算天回玉垒，长安近了，曾非是，关归计。休说征途忘岁。看他人，团圞儿女。桃符换得，宜春书就，尽饶新意。自署头衔，风沙词客，且令公喜。待桃英酿醉，琴悲筑怨，向深杯弃。"}
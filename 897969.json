{"id":"897969","title":"美哉","dynasty":"宋","author":"张耒","text":"美哉洋洋清颍尾，西通天邑无千里。舸?大艑起危樯，淮颍耕田岁收米。茫茫陂泽带平原，古时沟涧还相连。昔人屯田戍兵处，今人阡陌连丘墓。今年雨足种麦多，北风吹叶鸣空柯。高城回望郁嵯峨，丰年闾井闻笙歌。河边古堤多老柳，去马来船一回首。百年去住不由人，岁暮天寒聊饮酒。"}
{"id":"605101","title":"张忠叔以循州参军假余邑司马取急还剡东宦评卓尔宦橐萧然次陶靖节归去来词韵见示时病困不能折柳枕上得五十六字力疾捉笔书以赠焉靖节曰云无心而出岫忠叔念之西园公七十有三矣尚能随竹马迎旧衮也","dynasty":"明","author":"张萱","text":"罗浮寄禄暂徘徊，何事长歌归去来。喜有牢骚囊里向，且浇磊磈眼前杯。一时宦态从吾拙，千古雄心任尔猜。此去还来休更暮，有人骑竹瘴江隈。"}
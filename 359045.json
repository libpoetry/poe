{"id":"359045","title":"薄幸·戴溪感旧","dynasty":"清代","author":"黄永","text":"锦灯良夜。记当日、笙歌才罢。猛邂逅，赤栏干畔，窈窕天生如画。怅前缘、一笑分离，喜今日、相逢未嫁。任青鸟书传，蓝桥水落，犹恨蓬山天外。旧日桃花门巷，都一霎、蝶飞云化。纵玉清非远，少君有术，道帐里、姗姗欲下。是耶非也。看一抷黄土，枉做出、燕齐迀怪。年年寒食风雨，白杨沾洒。"}
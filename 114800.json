{"id":"114800","title":"齐天乐·青鸾海上传芳信","dynasty":"五代","author":"哀长吉","text":"青鸾海上传芳信。蓝田路入仙境。万卷书传，六奇计运，冰玉炯然清润。帷褰凤锦。□镜启鸾台，烟横鸳枕。一笑相迎，一双两好恰厮称。风流人在仙隐。更一县、陶柳春近。梦想金桃，宴分玉果，指日送尝汤饼。枌榆接畛。管此去亲盟，镇长交聘。自古朱陈，一村惟两姓。"}
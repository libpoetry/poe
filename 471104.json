{"id":"471104","title":"和饮酒二十首初夏天气微热方不欲饮偶龚仲和邀看园中新绿出所藏名酒意甚乐之次日捉笔和渊明先生饮酒诗数篇与索一樽独酌会雨窗无事遂尽和其韵（录十五首） 其七","dynasty":"明","author":"唐时升","text":"清和惟首夏，百卉扬菁英。有酒不自醉，无乃非人情。丹霞映四野，白日将西倾。中庭细草中，蝈蛄相应鸣。微月堪徘徊，蚊蚋犹未生。"}
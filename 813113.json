{"id":"813113","title":"上两江制军刘岘帅二首","dynasty":"清","author":"张洵佳","text":"中兴名将老封疆，绝大风波镇两江。直与元黄争劫运，能将杌桯繫苞桑。魏公才识千秋壮，潞国须眉百岁苍。百岁仍难忘借寇，祝公惟有寿无量。九天矫诏九州惊，一念差池大局倾。无数冤魂填劫海，有名党籍索公卿。五胡戎马三边合，千里江淮只手擎。如此危疑能镇定，外人感颂况吾氓。"}
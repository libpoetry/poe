{"id":"568666","title":"阿修罗","dynasty":"明","author":"王世贞","text":"阿修罗，报生大海中，金银为阙琉璃宫。五欲约略人间同，寿亿万岁永无终。犹恨不及帝释天，贪嗔在心吻吐烟。耸身直上须弥颠，两手欲掩日月圆。却敌城头戟如霜，四天奔波悉勤王。法华宝经置中央，修罗万众倏败亡，藕丝中细不得藏。事已非，空倨骂。缚汝不杀特汝赦，何颜复立须弥下。"}
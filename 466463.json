{"id":"466463","title":"虞美人三首","dynasty":"当代","author":"卢青山","text":"小楼十载枯禅里，日日书边醉。偶然五柳出篱笆，那识篱边开著美人花。斜阳细映于思长，两对千惆怅。春心一掬欲留君，问汝春心一掬与谁人？名花万载通灵处，化作名姬去。消魂帐下舞飘潇，舞到断魂帐下断头刀。而今又过千年也，更向何方化？摧颓我亦楚王么？怕唱虞兮虞兮奈若何。秋深万卉萧条尽，独立伶仃影。黄花自是我家花，可许陪君一道住天涯？飘零岁岁吾倦矣，且住为佳耳。不须更问住何方，只要美人花共菊花香。"}
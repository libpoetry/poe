{"id":"400096","title":"洞仙歌 廖忏庵丈以词见怀，赋此却寄，并柬冯秋雪","dynasty":"民国末当代初","author":"朱庸斋","text":"沧江愁卧，悄不成疏放。倦借幺弦作孤赏。甚绿阴帘幕，消得还来，回睇处、禁得斜阳相向。烟波应梦老，渺渺菰蒲，可有归程双桨。枉道闹红期，明日西风，空冷落、青墩馀唱。便输与、凉蟾替昏黄，又肠断流光，费人凝想。"}
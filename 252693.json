{"id":"252693","title":"薄倖·咏霍小玉故事","dynasty":"现代","author":"林修竹","text":"翩翩姿态。更红袖、独垂青睐。要知是、霍王小女，齿稚媚含羞带。试问津、一见倾心，郎才女貌两欢爱。遽合卺洞房，定情鸳帐，生受盟山誓海。胶与漆，正难解。又归去、家促无耐。薄倖郎，遮莫良心丧尽，竟将往事掷天外。重来难再。便恹恹病重，犹思一面称心快。痴情女子，抱恨空伤千载。"}
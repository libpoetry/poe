{"id":"451763","title":"洞仙歌 其一 子清网名雪落吴天意境颇值玩味遂以洞仙歌足之","dynasty":"当代","author":"江南雨","text":"吴天雪落，暗纤纤冰月。适与杨花斗轻捷。影低徊、一点春意新萌，山自暖、乍醒千条万叶。悄来金井畔，窥户穿庭，永夜无声润香洁。蝶梦欲回时，先到西园，苔枝上，小梅初结。正几缕幽芳入轩窗，念睡起佳人，共谁攀折。"}
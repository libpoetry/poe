{"id":"254192","title":"七哀诗·人生何可喜","dynasty":"现代","author":"姚佳","text":"人生何可喜，草木自无患。所见千贤圣，奚如八诏蛮。崇山闲怅望，狭路厌跻攀。未及怀三岛，先堪叹九原。流光岑寂外，往事渺茫间。寒日但相照，残春独往还。登高怜意尽，极远觉神完。造物犹如梦，天机宁敢言。一身将独醉，万籁正轻安。返顾红尘闹，思来轻鼠肝。"}
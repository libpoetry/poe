{"id":"1130369","title":"瞎堂三句","dynasty":"宋","author":"释慧远","text":"我有不入驴耳句，日盈月昃未容呈。出门会得天平错，未出门先举向君。我有截水停轮句，人天路绝信来稀。等闲靠却过头杖，门里深沙眼■■。我有和烟钓月句，山摧海竭是生涯。到头贫富知恩少，收拾归来总一家。瞎堂一句分三句，纯钢打就生铁铸。半夜乌龟脱壳飞，星罗云散无寻处。"}
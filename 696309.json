{"id":"696309","title":"斋中瓶花吹落案间探韵得变字遂成二首","dynasty":"明","author":"范景文","text":"郊外春光容易变，花枝摇落红如霰。留春无计折将归，胆瓶权作宜春院。长辞妒雨与狂风，绣幕围香恼蜂燕。上人好养马，自是冶性爱颠狂，棐几一夜飞片片。主人久已耐餐冰，领取禅心伴妖茜。一般落红作春殿，不向树底向溪砚。花神应是好文雅，笔公墨君邀缱绻。如眠似起意韵骄，石床作枕藤纹荐。谁言陌上少残芳，不衬马蹄扑人面。岂特花开有高低，花谢亦自分贵贱。"}
{"id":"973806","title":"东坡在惠州窘于衣食以重九近有樽俎萧然之叹和渊明贫士七诗今去重九三日尔仆以新谷未升方绝粮是忧至于樽俎又未暇计也因诵靖节贫士诗及坡翁所和者辄复用韵 其五","dynasty":"宋","author":"赵蕃","text":"去年迫重九，倦游正长干。税驾僧屋古，无从借船官。今年山中居，朝暮无续餐。朔身谩九尺，何时辞馁寒。货殖赐何有，箪瓢未臞颜。因知昔人意，道胜贫非关。"}
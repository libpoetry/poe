{"id":"404404","title":"金缕曲·八十七自寿","dynasty":"近现代末当代初","author":"田遨","text":"错被人呼老。比彭篯、寿高八百，吾年犹小。历劫不惊游戏惯，自是童心未扫。学不来、偷乖取巧。财力官阶吾不羡，也不求、异域游仙岛。甘淡泊，不烦恼。尚多心事终难了。最关心、断残野史，零星词稿。邋遢乱涂山水画，添些虫鱼花鸟。还抽暇、莳花弄草。求美删芜生意满，莫轻嘲、吾辈经纶少。更伫望，物华好。"}
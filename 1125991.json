{"id":"1125991","title":"句","dynasty":"宋","author":"钱昭度","text":"西南片月充肠冷，二八飞泉绕齿寒。磻溪重得吕，维岳再生申。雨被北风吹作雪，水愁东海亦成冰。东北风吹大庾岭，西南日映小寒天。三年别馆风吹入，万里长沙月照来。人间路到三峰尽，天下秋随一叶来。西北高楼在，东南王气销。绣帔梦惊中酒处，朱门人语上朝时。船中闻雁洞庭夜，床下有蛩长信秋。风欲抛高雨压沉，黄昏前后五更深。阏氏才闻易妾名，归期长似俟河清。荷挥万朵玉如意，蝉弄一声金错刀。长忆钱塘江上望，酒楼人散雨千丝。荞麦花残小雪飞。南人如问雪，向道是杨花。伯禹无端教鲜食，水中鱼尽不知休。"}
{"id":"466837","title":"咏台山海玉七律二首","dynasty":"当代","author":"张海鸥","text":"一自天开五色光，含英噙秀海中藏。龙飞鳞落风凝碧，凤泣音萦水浸香。容与情怀唯落落，坚贞德行自章章。原来最是人心玉，堪与沧桑共忖量。千秋珠水海门行，到此峦岑瑞霭生。非赖女娲遗玉色，只缘造化孕琼英。烟波好种鲛人梦，乡梓宜寻君子诚。却问那琴挥远韵，为谁弹奏浅深情。"}
{"id":"459165","title":"独饮将和陶《读山海经》，王江华适至，与饮醉作，故多用其书中事","dynasty":"当代","author":"卢青山","text":"帝厌长冬不肯宠，岁暮急入来春阳。澄光赫赫天花堕，开云碧裸明星膛。云溪弹丸造物子，岂以陋僻遗慈芒。先生偶出无投所，时见白鸟穷冥苍。得酒来饮有深味，欲和渊明山海章。扣门颇疑狌狌唤，启户忽诧穷奇张。把盏快解五斗酲，始伸大语落尘梁。嗟余年来陋如石，窥帘荐枕夫谁忙？闻鳏寡者鱼以替，云泥异物安能当。我有法喜隐深梦，梦边风急吹回廊。君看几许相思曲，山中野木是诗娘。"}
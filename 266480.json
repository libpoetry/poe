{"id":"266480","title":"念奴娇·集张登子南华山馆","dynasty":"清代","author":"毛奇龄","text":"兰亭秋暮，眺晴原、并到南华山墅。画槛横塘看两岸，多少断红残紫。鳌禁当年，鹭车昔日，休沐时来此。苍梧颍嗣，至今长读秋水。闲备彩缆青丝，玉壶携酒处，锦鳞鲜美。吴下阿蒙何日至，相对邺宫才子，舞凤雄图，放龟遗迹，衰柳频低起。耶溪相望，不知去几何里。"}
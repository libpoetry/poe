{"id":"287830","title":"题章履平冲冠怒传奇遗稿","dynasty":"现代","author":"孙保圻","text":"致命不及周遇吉，成名远逊李定国。呜咽叱咤延陵生，甘为红颜出死力。力不竭，情不灭，鼠子纵横满京邑。擐甲挥戈便迎击，此身更可惜。佳人难再得，得则掌心擎，失则眦血裂。姻缘缥缈无消息，电扫黄巾夜传檄。吁嗟乎，铜驼卧棘鹃啼月，英雄儿女都成迹。万千哀怨谱新声，我今犹感山阳笛。"}
{"id":"835205","title":"齐天乐 仲路尚书出视成哲亲王手批文选，辄题此词","dynasty":"清末民国初","author":"冒广生","text":"萧梁文选家家有，珍珠密行堪讶。老尚耽书，手无释卷，难得贤王风雅。茫茫代谢。想诒晋春深，墨花亲洒。一样天潢，较量今古孰高下。黄巾忘年躏藉。赵明诚金石，几付胡马。西望长安，东来风雨，乱定思量犹怕。官衙晚罢。话劫尚留灰，堕能全瓦。捧出牙签，宝光腾半夜。"}
{"id":"404733","title":"风入松·木本真珠兰产于越中。无咎伯父以一株见贶，词以咏之","dynasty":"近现代末当代初","author":"袁荣法","text":"菭耶云水旧家乡。身世不寻常。扁舟载向吴皋去，有珍珠、十斛难量。绛蜡搓成丽质，翠翘扶起新妆。花时犹是未重阳。清露浥幽芳。秋江纫佩疑无侣，唤骚魂、更与平章。莫遣虾须隔断，赚他眉月昏黄。"}
{"id":"296229","title":"百字令·咏秋阴，兼寄瞿禅北京","dynasty":"现代","author":"梅冷生","text":"秋光今日，有轻阴薄雾，利供趋走。我叹尸居龙不见，常使群阴聚首。经眼萸囊，延龄菊酒，都是陈刍狗。颓然风物，心魂还耐相守。堪笑岁月如流，枯禅槁木，恰称新来瘦。北地初寒羁旅客，帘幕平安消受。谢遣薄荷，包容花竹，且待葭灰后。推排休问，几回尘世开口。"}
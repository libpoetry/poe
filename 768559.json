{"id":"768559","title":"多丽 南池重别孙恺似","dynasty":"清","author":"沈岸登","text":"正惊秋、满树风呜悽恻。卸归帆、系将小艇，慢携池上游屐。计年来、剪灯割韭，共山茨，几度晨夕。蔗杖尊前，藤鞋天外，可堪回首，顿成夙昔。黯然念、帝城分袂，离恨总难述。休重话、梁园弋钓，旧曰宾客。有半折、荷风一面，乍眠柳带千尺。绕红泥、曲阑亭畔，且倒深缸溯流涤。菱熟何时，蒲荒甚处，杜家诗思更谁觅。待君住、庾楼乘月，凭眺弄长笛。应怜我、霜鬓半凋，醉帽檐侧。"}
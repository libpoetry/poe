{"id":"447298","title":"古风四首 其二","dynasty":"当代","author":"陈仁德","text":"昔人望太空，缥缈唯云雾。翘首苦思量，终难到高处。今人游太空，淩霄振轻羽。拔地八千寻，鸿蒙忽飞度。大哉离恨天，莽莽妙难语。空明绝尘埃，白云若堆絮。万里无喧嚣，万年祗如故。下望小寰球，纷争已千古。或有清夷时，亦复走狐鼠。吟罢独浩叹，谁能天上住。"}
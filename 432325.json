{"id":"432325","title":"答李西庚二首","dynasty":"近现代","author":"杨民仁","text":"四大皆空我亦无，无中生有有还虚。玄微自古神仙说，佛号由来遁世呼。不向三山求幻迹，却从五岳看苍梧。有无无有何须问，洒脱依然一故吾。低头合掌念弥陀，一串牟尼想蜜多。究竟涅槃槃究竟，摩诃揭谛谛摩诃。色空空色原如梦，无有有无般若波。三藐三菩提妙境，经言佛旨意云何。"}
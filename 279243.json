{"id":"279243","title":"燕山亭·丁巳元日车过金鳌玉蝀桥","dynasty":"现代","author":"周岸登","text":"椒酒迎曦，梅萼破寒，丽日千门光烂。琼?镜空，太液冰澌，回合望中圆殿。岁首年芳，抵多少、羁人心眼。谁管。嗟旧雪犹凝，旧尘轻换。轻换。离梦重重，问天上人閒，赋情何限。金勒竞飞，绣幰齐开，争夸早莺新燕。旧扫巢痕，是高处、寒多春远。归晚。和泪饮、冻醪杯浅。"}
{"id":"400561","title":"霜叶飞  柳","dynasty":"民国末当代初","author":"饶宗颐","text":"寒云腐草。隋堤路，莺飞心系江表。即看磷火向人青，伴黄昏清悄。又飒飒丝丝飏晓。关河途远波声小。最殢人、无奈是渐入苍茫，野戍万里残照。遥望九点齐烟，蓬飘波荡，脉脉杯泻难到。吴刀好剪尺天长，写楚中幽抱。似走马、千年换了。幺弦无此凄凉调。看旧径、吹绵处，惊问桓温，绿攀多少。"}
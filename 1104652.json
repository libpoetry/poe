{"id":"1104652","title":"景祐祀社稷三首 迎神用《宁安》。","dynasty":"宋","author":"郊庙朝会歌辞","text":"五祀之本，百货何极。道著开辟，惠周动植。国崇美谷，民资力穑。奠献惟寅，神灵来格。神之来兮，降兹下土。神之去兮，杳无处所。坛壝肃然，瘗币彻俎。乃粒之功，冠于万古。礼崇明禋，维馨斯酒。洁粢丰盛，杀时犉牡。齐庄严祗，升燎于槱。其报伊何，如山如阜。"}
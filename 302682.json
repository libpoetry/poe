{"id":"302682","title":"蕙兰芳引·归自青岛，忽忽秋深，忧生念乱，枨触余怀。歌和瑾叔，并柬榆生广州","dynasty":"现代","author":"黄公渚","text":"湖海倦游，暂来酹、旧时明月。正万籁鸣秋，黄叶似人恋别。五更烛灺，奈断梦、乱鸦啼彻。搅一片乡心，飞入南云空阔。归约乌头，新愁鹑首，暗雨呜咽。尽玉柱移宫，聊写衍波怨阕。行藏何处，怕歌散雪。生事忧、期与岁寒人说。"}
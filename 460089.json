{"id":"460089","title":"贺新郎 其二 代词答","dynasty":"当代","author":"卢青山","text":"甚矣先生责。是卞和、咎由自取，与奴何涉？倚翠偎红尽可写，渺渺高唐声色。甚屈子、偏偏吟泽？固也驺虞不食肉，被君家灌尽肝肠裂。奴有恨，齿犹切。女萝菟本缠相接。共千年、盲风怪雨，诧然霜雪。马上琵琶蛮瘴凛，淡宕清波斜月，须让我、一杯同吃。不见舜尝辱瞽象，又千秋司马刑先割？濡呴且、永相悦。"}
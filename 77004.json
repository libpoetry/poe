{"id":"77004","title":"短歌行·冠一免不可以复冠","dynasty":"宋代","author":"陆游","text":"冠一免不可以复冠，门一杜不可以复开。山林兀兀但俟死，台省衮衮吁可哀！巨材倒壑亦已矣，万牛欲挽真难哉！阿房铜人其重各千石，回首变化为风埃。吾曹浮脆不自悟，乃欲冠剑常催嵬。劝君饮勿用杯酌，但当手提北斗魁，挹乾东海见蓬莱，安用俛首为低摧！"}
{"id":"571687","title":"木兰花慢 奉呈介翁阁老依来韵","dynasty":"明","author":"符锡","text":"天留宰辅侍宸旒。开史局、庆重游。信綵笔花生，白云篇净，尘断境偏幽。伫待玉人来也，熙帝载喜，起入赓酬。千古堪传盛节，四民满听歌讴。元寮黑发讵容休。试抬头。看海阔天高，鹏抟鲲运，襟度许悠悠。那须个、兴风使浪，皮里著阳秋。藉好上林晴日，载醪随处停辀。"}
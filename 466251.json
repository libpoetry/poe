{"id":"466251","title":"闲作四首","dynasty":"当代","author":"卢青山","text":"清明落尽微茫雨，墓上将飞霹雳鞭。我已连生和死悟，只携孤杖卧苍山。嗟吾旧友悉新郎，烂醉狂歌事已荒。犹有孤樽在吾手，屠沽队里共扶将。前溪水碧涨前宵，草草芹芽过石桥。短路不妨千往复，岂须天外羡鹏遥。细嚼苍山吐作诗，年年消尽少年时。少年有尽山无尽，更乞苍山护此尸。"}
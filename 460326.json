{"id":"460326","title":"宝鼎现　康与之韵","dynasty":"当代","author":"卢青山","text":"暮烟揉绿，乳燕穿紫，江山澄绮。凭望断、微云天幕，三数晴山屏四砌。觳觫老、向新毡平草，相对新莓绛蕊。淡不扫、粼粼碎碎，一带馀阳拖水。琥珀凝伫千回意。送浮生、双鬓寒翠。拼几处、狂扣铜琶狂鼓吹，便转首、对孤怀幽烛，愁听残蛩十里。冷落尽、流萤短梦，葬入梧桐影里。才笔早是江淹，空费年年寻诗履。记梅墙杏笛，曾许苏奴辛侍。只剩与、作颓龙醉，急雨呼难起。甚此刻、醉亦无方，但有清眸泪二。"}
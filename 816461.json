{"id":"816461","title":"洮州四时词","dynasty":"清","author":"喻光容","text":"春风寒恋砚水冻，毳幕日高抱清梦。草木涵元不吐芽，修士阶头拥书诵。辘轳转井汲冰泉，哑咽乌雅绕屋烟。岸柳含晴将绽绿，雪花犹自舞觞前。夏日柔和生气发，纷纷未耜随罗袜。杏顩桃腮满闇门，麦啄舒青晃石发。羊裘初卸犍犏肥，的砾萤光点露衣。百谷扬花新酿成，小歌盈道上田归。秋气清浮万峰绿，立履车驴炉索促。原上黄云绕味飞，隙虫牛铎音相续。轧轧硙声城鼓嘈，清绝鹤唳霜天遥。辛苦渐休官税毕，馀嬴有贷制新袍。冬天四望瀰漫白，携榼朅来慰别隔。酡颜红透兽炭温，万斛洮珠澌石脉。缫车线柱绩春寒，双髻儿童门掬丸。击鼓□牛新岁稔，簪花齐出迓农官。"}
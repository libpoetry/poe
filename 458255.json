{"id":"458255","title":"贺新郎　为肖健理旧作，中多少年相共事，赋以赠之 其二","dynasty":"当代","author":"卢青山","text":"此是人生味。便酸甜、苦辛万字，谁能相拟。破读人间五千卷，道释呼儒来跪。算无外、盲眸哑嘴。海上狂澜翻不定，正奔腾涌入寸心里。谁为我，出一喙。桥南小月微风起。记同君、青衫拂拂，醉中斜倚。袅袅红裙悠语笑，一夕销魂无地。彼岂识、后来如此。与汝同携巨惑往，向茫茫大块无休止。生以外，唯存死。"}
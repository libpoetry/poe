{"id":"1215360","title":"近仁台郎见示樊左司在南台时忆昨五首柯博士苏徵君既为和之天台丁复侨居金陵草莽之臣也不能悉细奎章故事钦睹□皇潜飞之盛犹能记之僣用元韵以寓鼎湖之思云尔 其一","dynasty":"元","author":"丁复","text":"犹记飞龙北上时，从臣鞍马雁差差。凤凰自是巢高阁，蝼蚁何因集下墀。翠辇看花临御苑，彩毫摛藻缀文漪。太平不愿论封禅，自拟元和圣德诗。"}
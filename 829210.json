{"id":"829210","title":"霞客绮年时有端丽之誉既归余京师王妃贵妇争交欢之今虽老我固及其姣且好昔人誉妻语也书题二十年前为新妇时照片","dynasty":"清末近现代初","author":"杨圻","text":"骑鹤扬州漫自誇，风流何逊昔为家。自媒早巳疑温峤，誉妇曾闻必丽华。为我画眉调彩笔，凭君索笑种梅花。廿年飘泊今何世，不问琴书问酒茶。少年才调誉韩翃，惭愧飞花句满城。顾影未除公子气，娶妻难得美人名。却因多难依严武，岂有长贫似马卿。辜负一年好风景，西楼柳暗百花明。"}
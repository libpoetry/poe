{"id":"521550","title":"子南兄弟联取科名此予所素期而果不缪者计偕北上酌酒赋诗皆平居游处言语精神之实不复以文而故人情厚者当自慨然也","dynasty":"明","author":"顾清","text":"短屋疏帘野水边，几宵灯火共周旋。联飞本拟看三凤，吉梦先教协两犍。远道风尘初旅食，清朝簪冕是家传。临岐不尽平生意，山海当年有喻篇。"}
{"id":"468084","title":"菩萨蛮    公园即景","dynasty":"当代","author":"蔡淑萍","text":"弯弯十里盘山道，南山争赏樱花好。岭覆一重云，云绯暖气熏。映花人面艳，撩得花枝乱。几片落人衣，人携春色归。沙坪久道山茶好，我来花事阑珊了。惆怅与人同，碧枝摇晓风。蓦然惊似火，初绽殷红朵。一树小园西，清馨迎旭晖。从来蜀地多柔柳，一如张绪当年秀。来傍此亭台，何时离玉阶？临风波弄影，影戏鸳鸯艇。艇上少年游，少年歌莫愁。"}
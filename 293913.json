{"id":"293913","title":"换巢鸾凤·故宫五色鹦鹉","dynasty":"现代","author":"张伯驹","text":"花外斜曛，漫神依紫籞，梦绕红云。倚笼思故主，下笔记郎君。贞元朝士共销魂，暂偷活、何尝忘旧恩。伤迟暮，自爱惜、羽毛谁认。独问，西母讯。情恋旧枝，私语啼痕晕。世换红桑，石填碧海，瞥眼兴亡休论。空有文章只关愁，更无歌舞能传恨。听春鹃，望山头、一样凄损。"}
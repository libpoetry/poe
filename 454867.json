{"id":"454867","title":"庚辰春沪上行赠温泽远师弟","dynasty":"当代","author":"张海鸥","text":"温公廊庙具，气宇最轩昂。辽海青春好，申城岁月忙。小白长红女，飘作澳洲香。青浦年年柳，长亭岁岁霜。浩荡孤鸿志，江畔独彷徨。幸有数编书，夜夜慰衷肠。南园旦复旦，师友觞复觞。论道常写意，清歌总绕梁。苏州觅书苦，饥渴坐路旁。大言今古事，小店乞清汤。心富乾坤大，囊羞雅趣长。沧桑惜日月，我辈重文章。人间忽如梦，樽酒细细尝。且将千种意，聊寄小白杨。"}
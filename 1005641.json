{"id":"1005641","title":"菖蒲最难养置而弗省则弗滋勤勤拂拭则病矣余性甚嗜之往往不特人病苗而苗亦病人矣讲求其法至备尝为之作谱书留南郭杨建处建摄令黄岩死于兵无从问矣端午日寻石菖蒲偶成一律","dynasty":"宋","author":"舒岳祥","text":"多忘昏昏久废书，闲来石上采菖蒲。瘦鞭走石蛟龙窟，细叶穿苔虎豹须。阴洞容光明复晦，乳泉盈坎润难枯。试拈九节风前嗅，已觉登仙不用扶。"}
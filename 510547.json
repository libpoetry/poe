{"id":"510547","title":"某昔过淮见平江总戎礼遇甚至都阃王侯厥配陈氏于平江总戎戚也一日过予白沙相与道旧平江今为天下兵马元帅相去万里无由幸会虽隐显殊途然于公之旧德未尝一日忘也因事赋诗托侯为达之诗曰","dynasty":"明","author":"陈献章","text":"不见平江十七秋，春风秋月梦何悠。病中忽见东床面，却忆淮南是旧游。"}
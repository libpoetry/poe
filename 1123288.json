{"id":"1123288","title":"登北苑焙呈高计使谢庾使","dynasty":"宋","author":"赵汝腾","text":"急雨收声霁景开，蓬仙岭客岛云来。千丛撷秀牙铺雪，万臼研膏杵震雷。池上落英留绿叶，眼中飞絮点苍苔。去年醉墨今重看，笑领诗翁潋滟杯。蜀浙当年贡亦劳，至今惟重建溪毛。地灵丹凤衔萱草，水圣苍虬幻雪涛。笑指茶星誇小范，愁伤民力叹袁高。皇华早晚归经幄，丁俑应难谏舌逃。"}
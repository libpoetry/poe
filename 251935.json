{"id":"251935","title":"瑞鹤仙·饯梦","dynasty":"现代","author":"邱登成","text":"引明光旧曲，教唤醒、劫外春山一幅。清风过修竹。认沧江斜照，汀洲新绿。琴筝断续。对绮霞、聊慰倦目。审萧闲杖履，呼鸟看花，抱此幽独。却念骚魂远去，蕙怨兰愁，几番歌哭。襟期未卜。思环佩，渺尘躅。奈重阑瞰罢，人天难问，寒云何翳秀木。剩冰怀浸月，犹款九秋露菊。"}
{"id":"449202","title":"木兰花慢  梅梦","dynasty":"当代","author":"陈永正","text":"拥霜华悄立，任天外，峭寒生。记屏畔云欹，溪边梦结，良夜香盟。分明。邃闺窈窕，撚一枝、和月笑相迎。乍觉清晖凝颊，醒来枕泪成冰。伶俜。只为倦飘零。真忍沫芳馨。问何计能偿，海东夙愿，塞北深情。迷冥。纸窗澹静，写珊珊、幽影自纵横。惆怅晨风又逝，故人空数南程。"}
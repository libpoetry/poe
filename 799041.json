{"id":"799041","title":"翠楼吟 吊崔伯樾","dynasty":"清","author":"杨玉衔","text":"雨泣林容，寒凄柳骨，骑鲸故人长往。丹霞吟草在，侍笔砚、珠光生掌。逸情云上。尽谢屐幽穷，戴舟兴访。凫飞雨、山灵遗恨，待题延项。撰杖山易青黄，忽词仙骑鹤，辽天长望。联床风雨夜，商量密、今成绝响。蛮乡经帐。记接席晨昏，前盟息壤。空惆怅、溪藤如故，挽歌悲唱。"}
{"id":"575456","title":"送叶山人归恒安 其一","dynasty":"明","author":"戚继光","text":"仗剑来辽西，徘徊望恒安。古塞下秋色，清霜侵鹖冠。长揖谢比邻，几屦向岩岵。时从倦鸟栖，亦与浮云伍。俗情既难协，衡宁堪留连。中心识者稀，恍惚羲皇前。惜此辕下驹，徒羡青冥翼。汗血岂足怜，皮骨易抛掷。论交繄早岁，自首乃所期。歧路一何广，雅志遂参差。剑合古有言，分金亦吾党。握手且踟蹰，迢迢叹孤往。任侠应多愧，还丹好自求。不知他日泪，谁为故人流？"}
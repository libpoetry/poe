{"id":"467475","title":"涅槃","dynasty":"当代","author":"姚佳","text":"春光渐老奈何天，谢却芳菲更杜鹃。逐水流红初死后，归心漂白未生前。澄怀观道三千劫，对酒当歌二十年。莫说风尘不介意，向来岁月只随缘。宛然玉树裛还垂，隐约琼楼未可涯。酒醉人歌人哭处，春怜鸟去鸟来时。天心甘苦仅何补，世味酸咸只自知。金甲神君归位后，翻看苦海碧琉璃。"}
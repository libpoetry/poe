{"id":"471867","title":"咏怀十首 其十","dynasty":"明","author":"陈第","text":"清宁育万品，种种成形色。桃李本繁华，松柏挺孤直。鹪鹩老一枝，鹏奋垂天翼。小大各有宜，修短禀物则。君子履吾常，何入不自得。嗟彼冥行人，贪天为己力。担石慕千钟，下僚营要职。畔羡转相寻，{阝繁}{阝繁}如纠缠。鸟飞高戾天，人心于何极。所以老氏书，止足昭玄式。"}
{"id":"829939","title":"复杨买文函附自感诗四章","dynasty":"清末近现代初","author":"薛昂若","text":"花报春风又一年，东南犹未息烽烟。满腔心事无他想，聊与知音咏几联。不是愁边即醉边，销愁觅醉是年年。逢人每说莲心苦，处世谁如苋实圆。一声长叹半生忧，俗务万般酒几筹。自恨心中多傲骨，机缘虽有不同俦。力衰岁晚在当前，花到残时最可怜。自溯生平耕舌苦，维君结契忆前年。"}
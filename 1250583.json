{"id":"1250583","title":"宋铙歌鼓吹曲十二首 其九 王师伐江南江南主李煜䧏时彗出柳历舆儿为彗出柳第九","dynasty":"元末明初","author":"宋濂","text":"维彗出柳，六合布新。矧此弹丸，何敢不臣。彫弓宛转，铁骑参潭。天堑未度，已无江堧。帝诏将臣，俟其来宾。慎毋疾击，以病吾民。长蛇成围，不异祥麟。孱王既䧏，市无惊尘。大宣皇化，覃于至仁。"}
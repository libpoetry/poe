{"id":"446909","title":"锦堂春慢    二零零九元日喜雨","dynasty":"当代","author":"蔡淑萍","text":"遮断河山，填充四野，无端昨日多霾。浅睡枯眠，朝起倦眼慵开。漫把小窗帘卷，爽气轻拂人怀。却夜深阵阵，润物祛尘，时雨悄来。问今寒温谁定？正千花百草，不忍沉埋。飘雪封冰过后，尚有馀哀。恰见新梅蕊吐，愿次第，春色安排。便得清风渐起，携那幽香，绕遍天涯？"}
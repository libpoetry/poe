{"id":"311503","title":"水龙吟·遥空幻出虹霓","dynasty":"现代","author":"刘永济","text":"遥空幻出虹霓，共惊万手争天巧。飞梁稳驾，飙轮平辗，祥烟缥缈。上下晴雷，东西骇浪，声和欢笑。问词人墨客，吟江赋海，这奇景，可曾道？最是中苏友好，两同心，铸兹瑰宝。方金更贵，比玉尤坚，人间应少。丽矣弘观，伟哉吾党，从容领导。喜倾城出看，千秋盛典，庆成功早。"}
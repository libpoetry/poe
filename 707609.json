{"id":"707609","title":"沁园春　　赠柳敬亭  吴兴爱山台禊饮，分韵得关字","dynasty":"明末清初","author":"吴伟业","text":"妍景销愁，轻衫乘兴，扁舟往还。遇使君倒屐，银床枕簟，群贤倾盖，玉佩刀镮。下若新醅，前溪妙舞，落日楼台雨后山。雕阑外，有名花婀娜，娇鸟绵蛮。衰翁天放疏顽。况廿载重来讵等閒。叹此方严虎，青丝白马，当年宋态，绿鬓红颜。春色依然，旧游何处，剩得东风柳一湾。吾堪老，傍鸥汀雁渚，石户松关。"}
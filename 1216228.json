{"id":"1216228","title":"题临川曾仲衍手卷时仲衍授永嘉之平阳州同知有旨命赍御酒宣慰本州周宗道佥院贡米入京卷有危太朴参政所书虞学士邵庵送行序并诗三首走亦不揆效颦于左兼简君道使君 其一","dynasty":"元","author":"李士瞻","text":"海角相逢如未识，三山听诏见崚嶒。大参书法追王献，学士诗章似杜陵。棣萼春明华艳艳，芙蓉秋水玉承承。故朝丞相多英裔，只有临川世姓曾。"}
{"id":"731145","title":"乾隆九年十月重葺翰林院落成车驾临幸赐宴送大学士掌院事鄂尔泰张廷玉进署以张说东壁图书府五律字为韵赋东字音字二首敕诸臣各分一字赋诗 其二","dynasty":"清","author":"弘历","text":"木天临翠辇，鸳侣集华簪。广学心常切，因文道可寻。横汾阴岂昔，来泮水犹今。礼乐于焉盛，觥罍取次斟。诗惭得珍字，辞喜献官箴。反辔重城暮，犹闻歌诵音。"}
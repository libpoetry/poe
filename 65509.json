{"id":"65509","title":"辛丑秋虏迁闽浙沿海居民","dynasty":"明代","author":"张煌言","text":"去年新燕至，新巢在大厦；今年旧燕来，旧垒多败瓦。问主人，呢喃泪盈把。画梁不可望，画舫聊相傍。肃羽恨依栖，衔呢叹飘飏。自言&ldquo;昨辞秋社归，北来春社添恶况。一处靡芜兵燹红，朱门那得还无恙！最怜寻常百姓家，荒烟总似乌衣巷。&rdquo;君不见，晋室中叶乱五胡，烟火萧条千里孤；春燕巢林木，空山啼鹧鸪。只今胡马复南牧，江村古木竄鼪鼯。万户千门徒四壁，燕来亦随樯上鸟。海翁顾燕且太息，风帘雨（左巾右莫）胡为乎"}
{"id":"505460","title":"十月二十一日夜次甲马营遇我公使还遂登舟陪至东昌行三百里馀公出示颐庵先生及公弟松轩见寄诗喜赓其韵诗凡四首其一以识邂逅之遇其三以答颐庵松轩金台同寓之情云后四日安山湖舟中记 其一","dynasty":"明","author":"唐之淳","text":"不奈寒侵季子裘，忽惊同载李膺舟。使星一点依南斗，肯作聊城五夜留。"}
{"id":"720375","title":"百字令·赠徐竹逸","dynasty":"明末清初","author":"钱肃润","text":"金銮仙品，叹遭逢不偶，竹溪同逸。兴到淋漓挥翰墨，急起临泉浣笔。寄傲琴书，陶情山水，风雨何妨出？飘翩尘外，笑时人处裈虱。闻说游宦滇南，碧鸡金马，峰嶂何冥密。携取烟岚归正好，掩映荆南如一。水榭风清，琴台云绕，在在堪容膝。茶香樱熟，不须海上芝术。"}
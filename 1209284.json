{"id":"1209284","title":"十载羁栖剑佩偕几经新火起榆槐海头诗苦情怀恶天上人归气势佳行李压肩珠玉重平芜眯眼甲兵排近闻河朔新成记（易之有河朔访古记黄政卿危太朴许可用三先生有序）快睹应知客满斋","dynasty":"元","author":"张仲深","text":"东风袅袅入麾幢，诗客行春度石矼。斋舍日斜青佩散，酒杯春泛玉瓶双。沿江义旅齐名柝，傍竹人家有吠尨。醉里不知身是客，梦回明月满西窗。"}
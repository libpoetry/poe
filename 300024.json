{"id":"300024","title":"金缕曲·和泉城谢公田遨八七自寿兼呈石窗词长","dynasty":"现代","author":"喻蘅","text":"历下词人老。有雄才健笔，睥睨群小。外史语林孰可比，朗咏高歌挥扫。任棘路、荆途机巧。笔底钟馗能捉鬼，将鬼徒、流放沙门岛。从此后，无烦恼。吾生文债何时了。正玖园、残年凋景，难成词稿。已报蜡梅双树发，又听枯林寒鸟。绕廊庑、风牵蔓草。偻指嘉平余两日，和新词、险韵知多少。成此阕，心情好。"}
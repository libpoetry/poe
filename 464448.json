{"id":"464448","title":"高阳台 陪周默庵、张勉成、汪凤翔三先生访天妃宫旧炮台。","dynasty":"当代","author":"许白凤","text":"潮撼黄盘，云横秦驻，海天秋色遥飞。如此乡关，百年几度疮痍。守陴老卒今犹在，话前朝、往事依稀。剩凄其、古堞苍凉，残垒高低。过国防此日坚于铁，有射潮人健，不怕鲸鲵。大好河山，和平招展红旗。岩花涧草都含笑，笑诗人、白发纷披。冒西风、铜狄摩挲，蜡屐攀笈。"}
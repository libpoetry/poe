{"id":"700032","title":"庚子二月十七日上在姑孰游灵山无相庵时仆与汪朝宗都谏王思文理问俱侍行王赋绝句三首因次其韵","dynasty":"明","author":"陶安","text":"雾敛春郊现烛龙，偶来禅刹问真空。当门一曲清泠水，物外人间便不同。千骑争驰乐未央，绣衣银甲映花香。回看城市炊烟绿，嘉惠生民不暂忘。松竹清阴覆古庵，宛如灵鹫拥精蓝。相君下马行吟久，得意宾僚有二三。"}
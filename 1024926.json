{"id":"1024926","title":"颂十六首 其九","dynasty":"宋","author":"释慧晖","text":"不传之传句，先贤也不传。佛祖未出兴，早是有付传。不妙之妙句，古圣也难宣。黄头碧眼老，如何及言宣。不真之真句，人天未生前。若以言道趣，只徒在目前。不传妙真句，三世不变迁。毕竟道人眼，万岁绝易迁。寥寥而本传不传之传，明明而今妙不妙妙，玄密密而深到不真真玄。毕竟道人眼，亿劫不异迁。"}
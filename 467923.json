{"id":"467923","title":"留梦与明天四首","dynasty":"当代","author":"程滨","text":"今宵不成寐，留梦与明天。明日仍留梦，斯人终未眠。辙中常有鲋，琴上岂无弦。不是醒醒者，因谁戚戚然。大梦幻中幻，人心玄复玄。诛心于暗室，留梦与明天。解带当风坐，曲肱听雨眠。何时小楼上，相对入新年。终朝眠不得，只为欲安眠。黄卷成馀事，青门值万钱。含情思往事，留梦与明天。明日如今日，心知非去年。春至曾为殿，春归始占先。百花相送罢，一路自凄然。念我为花日，问心无愧年。如今零落尽，留梦与明天。"}
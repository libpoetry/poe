{"id":"467736","title":"月上花令二首 秋殇","dynasty":"当代","author":"崔荣江","text":"疏枝孱弱怕秋兴，薄霜里，曳伶仃。雨霖铃诉萧条意，戚兰亭，香已淡，杳花声。愁绪不随青发少，燃一烛，到三更，镜前人面和秋老，更无凭，怎赊就，那般情。层峦佪路上山嶒，立崖石，近苍鹰。两眸收尽三千里，若丹青。天忽掠，雁南声。凡俗且消霜薄处，同好友，放骸形。乱云不障空明意，起秋兴，歌一阕，忘浮名。"}
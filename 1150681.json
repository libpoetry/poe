{"id":"1150681","title":"丹元子步天歌 其六 北方七宿","dynasty":"唐","author":"王希明","text":"室，两星上有离宫出。绕室三双有六星，下头六个雷电形。垒壁陈次十二星，十二两头大似升。阵下分布羽林军，四十五卒三为群。壁西星多难论，子细历历看区分。三粒黄金名鈇钺，一颗真珠北落门。门东八魁九个子，门西一宿天纲是。电傍两星土功吏，腾蛇室上二十二。"}
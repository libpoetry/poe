{"id":"432636","title":"游仙诗二十首选五（中年作）","dynasty":"近现代","author":"周凤翔","text":"桂丛鸡犬尽酣眠，日禦蹉跎早驻鞭。一局烂柯数朝代，玉皇下殿五千年。参商日日动雕戈，牛女年年泣绛河。争向真灵求位业，神仙更比鲫鱼多。岷江一堑万流枯，辟谷何妨且啖珠。驱策五丁牛气力，繁田辟作大西湖。博进天钱总患贫，漏卮长泄入金邻。尾闾只合丸泥塞，划取淩波袜上尘。碧汉迢迢一舰横，卢敖棹臂禦风行。广场再演修罗剧，扳倒天河洗甲兵。"}
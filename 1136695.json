{"id":"1136695","title":"水调歌头 乙亥春永嘉归舟","dynasty":"宋末元初","author":"王义山","text":"宇宙邮亭耳，游子问舟归。滩上滩下，转柁欲速□□迟。安得泛河一叶，寻见江南归处，多只是旬馀。此身无地著，惊浪湿征衣。独张翰，见风起，早知机。谁把乘舟，偏重良策济明时。夷岛人烟相接，恰在永嘉上浦，猛忆浩然诗。乡闾万馀里，失路一相悲。"}
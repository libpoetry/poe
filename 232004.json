{"id":"232004","title":"公无渡河·河流决崑崙","dynasty":"宋代","author":"杨冠卿","text":"河流决崑崙，微禹其为鱼。龙门虽已凿，犀栧孰可踰。老翁被发鬓如丝，临流欲渡将何之。妪止翁留翁勿渡，翁不妪从舍之去。中流凭一壶，意谓千金俱。一壶势莫支，千金沦其躯。壶兮壶兮翁之{左祟右}，鼍吼鲸吞方得意。曲终哀怨写箜篌，邻女为君双堕泪。"}
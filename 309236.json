{"id":"309236","title":"凤凰台上忆吹箫·王月圆居士属赋题意","dynasty":"现代","author":"赵尊岳","text":"圆月铜街，暖风绣陌，小楼偷剪银灯。待篆萦心字，帐甍罗纹。轻度茗香脂浅，颦笑缓乍启朱唇，星眸漾，咿嘤龙竹，宛转金茎。频频。指葱扶玉，应不数昭华，唤出新声。渐彩鸾飞控，天纵疏翎。临镜娇憨无那，抛一霎花唾琼英。从今更，休言薄情，验取红巾。"}
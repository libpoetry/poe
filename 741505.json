{"id":"741505","title":"彭翁义庵三修漉江桥为作山木吟","dynasty":"清","author":"余廷灿","text":"轮囷大木宿瘿瘤，虫蛰蚁斗困渠酋。一日出谷回万牛，不向华屋供雕锼。愿化长虹当巨舟，雷火摧烧落泡沤。忽然傲睨蛟鼍游，行人病涉叹曷瘳。又见撑枝古渡头，斩新铁干接?蟉。明年大水水横流，木化为蛟为蟠虬。一朝水退不可求，依然青铜水面浮。世上乃有掀髯叟，三散黄金名亦收，何为障簏营菟裘。"}
{"id":"417715","title":"金缕曲 赠春庚","dynasty":"近现代","author":"朱帆","text":"人世诚如寄。想当年、虎溪月朗，橘洲霜霁。一别无端三十载，雁足今朝重系。又还是、天涯迢递。纵得相逢俱已老，问平生、几许思乡泪。云岭雪，珠江水。世途坎坷君休计。是古今、风流才调，天人同忌。两鬓飘萧容易白，我亦韶华虚费。但此点、终身不悔。粤海澜沧风月好，更何妨，且作鹪栖地。痴妄语，聊相慰。"}
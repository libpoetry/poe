{"id":"698974","title":"昙阳","dynasty":"明","author":"徐渭","text":"昙阳一髻左，道人三朵花。谁云只是你，安知不是我。大海彻岸冰，小生没处躲。闻道居绵竹，看来幻落花。团团轮北斗，处处种西瓜。遍地皆祗树，何方不落伽。无鼻无眼孔，有头有尾巴。蛟龙大蝘蜓，蝌蚪小虾蟆。一结生百结，百些无一些。将军骑健马，稚子打慈鸦。各奔前程路，都来暮鼓衙。同舟迷敌国，蓦面认通家。何事移天竺，居然在太仓。善哉听白佛，梦巳熟黄粱。托钵求朝饭，敲锣卖夜糖。明知骑竹凤，还道媚妖蛇。可恕者落帽，难饶者脱靴。一灵生灭巳，百吠是非耶。男女兼黄白，丁宁嘱再三。特将铁扫帚，痛握世媱贪。窃幸师与我，不异青与蓝。火龙长九九，泥蛇八十一。一物而两呼，两呼只一物。将泥认外蛇，见蜂硬割蜜。好人不在世，恶人磨世尊。聪明管自巳，阘冗任乾坤。遗命云闻帝，多应是嚇人。狮子吼未歇，蝴蝶霎巳来。众生自矇?，抵死致疑猜。认贼由他去，谤佛何为哉。"}
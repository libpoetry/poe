{"id":"1126001","title":"句","dynasty":"宋","author":"钱惟演","text":"日上故陵烟漠漠，春归空苑水潺潺。正好睡时行十里，不交谈处饮三杯。厅前捉到须依法，合内盛来定付厨。雪意未成云著地，秋声不断雁连天。客亭厌见名长短，村酒那能辨圣贤。宿舍孤烟起，行衣梦雨凉。戈矛巡雾夕，铙鼓宴萧晨。平槛晓波吴榜渡，绕城春树越禽飞。离人南浦多春草，越鸟栖枝有早梅。坐激鲜飙湘竹晓，树含凉雨越禽归。汉帜随移帐，燕鸿伴解鞍。疏钟静起军城晚，华表双高水国秋。深沉蛛网通归梦，紫翠春山接去舟。神庭古柏啼乌起，斋室虚帘宿雾通。思满离亭酒，魂惊客舍乌。东南地迥宵烽息，西北楼高晚望迷。小雨郊原连苦雾，夕阳楼阁照丹枫。羽毛襄野驾，宴喜鲁郊民。轻飙使车远，明月直庐空。绿野桑麻连四水，黄堂歌吹拥千兵。鱼尾故宫迷草树，龙鳞平隰自风烟。沃野桑麻涵细雨，严城鼓角送斜阳。置酒军中乐，闻笳塞上情。高为天一柱，秀作海三峰。金牛此地通巴栈，黄鸟当时颂汉臣。五马持山节，三衣对水田。画凤仙楹远，涂雌郡阁閒。刘伶醉夜梅花地，海客仙槎粉水天。已回邻面三年粉，又结寒丝几茧冰。云容忽变千峰险，草色相沿百带长。平河千里经春雪，广陌三条尽日风。朱饰两轮巡属邑，案留双笔在中台。鹤伴鸣琴公事晚，鸟惊调角戍城秋。捲衲城钟断，支筇岳雨寒。"}
{"id":"193155","title":"郡民以岁稔刑清相率为斋以报善政永嘉聂從事","dynasty":"宋代","author":"杨亿","text":"为郡鹽瓯越，云泉兴未乖。欢谣乏襦袴，归思满荆柴。偶遂丰年望，潛将乐土偕。流民争襁负，凶黨绝椎埋。精力奸多露，清心政自谐。群生不疵疠，比屋已绥怀。轧诣金人宇，同修香积齐。漫劳歌邵父，方待拍洪崖。治行非忧异，传闻及等侪。雕章忽垂赠，属和愧淫哇。"}
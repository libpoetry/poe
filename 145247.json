{"id":"145247","title":"读韩非子·非本韩国诸公子","dynasty":"宋代","author":"释文珦","text":"非本韩国诸公子，胡乃人形心蝮{尴监换虫}。身既入秦而媚秦，肆无忌惮浮商李。狂言著书三十篇，读者能无污脣齿。且言仁义不足用，唯有严刑堪致治。斯言岂足称人言，反悖经常灭天理。且秦为虐犹庶几，名教不容良可耻。昔者韩虔尝篡晋，远遡其源固应尔。吾欲火书而人人，周孔之道不如是。"}
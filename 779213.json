{"id":"779213","title":"沁园春 美人背","dynasty":"清","author":"陈世祥","text":"乍试春衫，问人宜称，侧转腰身。怕油侵燕尾，承云样巧，钗盘鸦翅，半臂红湮。羞际难回，嗔时别坐，轻拍频摩要倍温。窥私浴，见肤光占烛，面觑无因。内人破睡伤春。向周昉图中写欠伸。记被池寒入，妹匈牢拥，枕棱香逼，郎手时循。下砌寻花，入帘避客，去处风流一样匀。横陈夜，羡筑脂刻玉，方后尤珍。"}
{"id":"457271","title":"楚三人诗 其一 上留田","dynasty":"当代","author":"胡云飞","text":"步出东南郊，野地何萧条。借问谁家亩，农事乃遽抛。岂因耕作苦，悲我徒劬劳。谷价日以贱，捐赋日以高。曝背六月暑，所获无釐毫。不如入城去，为仆胜稼苗。李公农家子，闻之泪涕涟。归来万言书，危哉盛世篇。农人一何苦，农业一何艰。但愿在上者，留心下民田。书成挂冠去，不肯取俸钱。"}
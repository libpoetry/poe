{"id":"898759","title":"二郎神 七夕","dynasty":"宋","author":"张孝祥","text":"坐中客。共千里、潇湘秋色。渐万宝西成农事了，䆉稏看、黄云阡陌。乔□橘洲风浪稳，岳镇耸、倚天青壁。追前事、兴亡相续，空与山川陈迹。南国。都会繁盛，依然似昔。聚翠羽明珠三市满，楼观涌、参差金碧。乞巧处、家家追乐事，争要做、丰年七夕。愿明年强健，百姓欢娱，还如今日。"}
{"id":"422625","title":"齐天乐    梦与泰然豁然访寂老于石牌中山大学觉后感赋","dynasty":"近现代","author":"邓桐芬","text":"廿年未履前游地，悠悠梦魂重到。远霭分青，明波沁绿，一角红楼深窈。诗人未老，漫徒倚晴窗，自然高调。雅澹生涯，小山风度见词草。当时清事倍忆，夜深灯影里，新句争巧。艺圃千红，环湖万竹，供得工余吟啸。孤惾暗悄。渐绿鬓清霜，顿非少年。后劲新俦，继声应更好。"}
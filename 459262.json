{"id":"459262","title":"黄金洞中学访杨裕兴醉作。其妇已孕。时有同校方姓者来谈，袁氏之同班也，托肖传信","dynasty":"当代","author":"卢青山","text":"今朝计入黄金洞，昨宵辗转不成梦。淩明驱车霜透骨，四百里来暮初动。沿途佳胜岂千百，斗对杨生舌如结。七年执手两三回，皆以匆匆情莫说。肖子更如江头蓬，相逢洞谷真奇绝。家醪堆案吾所欢，山光入座众所恤。醉中共话云烟变，所馀青眼炙相热。旧朋历历眼中明，岁月耿耿磨已灭。此事天与吾何忡，幸鬓犹青天未贼。与约平生不可忘，长亭短亭路寻常。岂以阻隔淹心期，使我衷臆徒彷徨。方生不远在邻室，西装革履来相识。惊问所熟皆旧游，世界何小不容膝。长宵永漏将如何，山中寒袭吾欲疴。一笑今生病已久，此竖岂使吾蹉跎。兴发起舞能敌药，况加炭力摧百魔。酒人荒唐嫂毋怒，谢子美意和猫乳；方生毋言鸿雁稀，试作邮郎肖已许。"}
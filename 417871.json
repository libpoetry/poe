{"id":"417871","title":"金缕曲 寄清江 二首 其一","dynasty":"近现代","author":"宋词","text":"问兄忘怀否。昔曾言，千金难抵，两情长久。锦瑟年华弹指逝，付与歌衫舞袖，休提起江南花柳。萧索一身甘命薄，把诗书万卷置脑后。留一双，挥锄手。十年旧事空回首。到眼前，才名似水，壮怀未就。汗血盐车悲骏马，古往今来俱有。唯淮海苦寒难受。羡君失路抽鞭早，虽清贫妻子常相守。应垂念，旧时友。"}
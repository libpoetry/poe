{"id":"185650","title":"送袁仲野赴异陵","dynasty":"宋代","author":"陆文圭","text":"儒吏不相得，异器如薰翳。儒视吏不屑，吏嫉儒为仇。俗儒不知变，绕绕孔与周。事来委不理，言大作不酬。嗟乎铅椠生，谢此刀笔流。安得经济手，一洗吾侪羞。当路有过官，娄境逢仁侯。留情案牍间，举人拔其尤。君抱汲古学，才识推兼优。肯随难鹜争，会偕莺鹄游。高风动寥廓，兹土岂淹留。犹断死知已，青灯守荒丘。不堪明时用，空怀当世尤。斯文付后死，已矣复焉求。"}
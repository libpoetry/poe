{"id":"811742","title":"杂兴","dynasty":"清","author":"申涵昐","text":"青青岭上柏，移植廊庙间。但能守清操，所至皆深山。疏水卿足乐，逢迎耻厚颜。闭门而却扫，坐卧有余闲。何为长戚戚，徒使鬓毛斑。公卿税文藻，名士贡航梯。辽东夸白豕，楚人来山鸡。欲贵洛阳纸，先灾大谷梨。猎者道交错，謦唾比虹霓。谁作指南车，破此歧路迷。士人先德行，淘金黜沙泥。"}
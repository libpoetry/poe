{"id":"812397","title":"旅居杂兴","dynasty":"清","author":"许传霈","text":"垂柳平桥人屋小，碧桃对岸雨时浓。潮来滚滚潆城水，风度声声近寺钟。画梁学语初巢燕，少妇缫丝已熟蚕。一枕病馀临米帖，三竿日暖诵周南。满院开残红白桃，盈樽人倒浊清醪。相逢重午还相醉，小会神仙吊楚骚。漫道关河睽隔苦，犹欣羁旅笑言真。淮徐风月苏松酒，许与劳人作主人。"}
{"id":"267705","title":"声声慢·题叔问戊戌沽上词卷","dynasty":"现代","author":"朱祖谋","text":"伤高中酒，去国行吟，秋风倦旅天涯。落日长安，浮云西望能遮。津楼卧惊凉雨，燕辞巢、客未还家。背镫起，为清愁断水，病眼看花。醉墨乌丝多感，叹十年尘迹，身世团沙。人事音书，不堪重梦东华。哀时庾郎萧瑟，仗江关、词赋销它。归计晚，倚吴桡、慵和浣沙。"}
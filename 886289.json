{"id":"886289","title":"丙寅八月旦晨兴尚早坐而假寐梦与客诵诗云藜羹藿啜蔬园芳黄花晚节凌秋霜因增成十韵寄壬儿","dynasty":"宋","author":"阳枋","text":"偻指寅年已半强，烦歊能几还凄凉。风叶有声宵鸣廊，试拥衾紬眠藤床。晓钲铮铮楼点长，清梦了了哦诗章。藜羹藿啜蔬园芳，黄花晚节凌秋霜。起挑木火然心香，晴云收雨烟黄江。"}
{"id":"702024","title":"无题","dynasty":"明","author":"彭世潮","text":"风雨三春梦正饶，西陵芳草恨遥遥。萧条秋髻看将白，零落诗魂欲待招。旧事易随灯烛灭，新愁难向酒杯消。年来光景空低首，夜月寒江共寂寥。诗事未酬良夕债，酒杯空冷落花枝。门前水向东流急，塞外霜归北雁迟。难折柳丝持赠别，漫书桐叶寄相思。自从一谢閒亭梦，雨雨风风总未知。"}
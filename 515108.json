{"id":"515108","title":"成化癸卯冬在京师值始生日对雪思梅有花神应笑未归人之句今七年矣梅花无恙旧约未寒漫复成诗以见人生去住之不偶云尔","dynasty":"明","author":"程敏政","text":"一树寒梅半著花，七年憔悴隔天涯。坐惊仙子忽投璧，似慰主人初到家。簌簌暗香侵酒盏，盈盈春色动窗纱。却思宦海题诗处，几度狂风捲白沙。"}
{"id":"41722","title":"满江红·玉宇间风制","dynasty":"金朝","author":"蔡松年","text":"玉宇间风制，俾仆发扬其事端正楼空，琵琶冷、月高弦索。人换世、世间春在，几番花落。缥缈馀情无处托，一枝梅绿横冰萼。对淡云、新月炯疏星，都如昨。萧闲老，平生乐。借秀色，明杯杓。吐凌云好句，张吾邱壑。此乐莫教儿辈觉，微官束置高高阁。便归来、招我雪霜魂，春边著。"}
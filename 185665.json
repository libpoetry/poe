{"id":"185665","title":"送吴君远·暨阳幕职无他奇","dynasty":"宋代","author":"陆文圭","text":"暨阳幕职无他奇，置薤一本水一盂。钟鸣张烛起署事，坐看日落庭西隅。雁行钳纸走欲立，高县明镜分丝铢。长官堂上口缫诺，时时隔舍闻歌呼。荒村人闻花自落，圜扉书静草欲芜。褰帷使者上治状，为出清冰置玉台。上儿跟蹡老翁怒，细问代者如君无。楚苔清雨古站寒，酒酣写出阳半羝。君行马慎勿驱，梅水绿涨高兴湖。"}
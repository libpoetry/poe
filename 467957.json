{"id":"467957","title":"杨柳六首","dynasty":"当代","author":"程滨","text":"困人天气最难支，欲藉秾阴枕碧枝。窗外榴花遮鸟语，院中杨柳袅愁思。相逢人海数何奇，一霎相逢一霎离。展眼天涯各分散，可容弯却最长枝。场内文章莫出奇，未闻诚信强修辞。会将文苑如椽笔，转入兰闺画柳眉。暂时不肯与风狂，一树愔愔有暗香。今日权充柳下惠，当年曾是探花郎。一枝斑管走龙蛇，十指连心欲八叉。为问蟾宫攀桂影，何如小院捉杨花。淡影移帘日渐斜，禁宫深处岂无花。贪看未雨鹅黄柳，不吃经霜老木瓜。"}
{"id":"431770","title":"满江红","dynasty":"近现代","author":"刘海粟","text":"旭日腾辉，烧红了、富士山色。名古屋、华堂高会，连翩裙舄。书道百年欣及半，艺坛万法终归一。看鲲鹏、击水上青冥，搏风翼。旧游梦，将七轶。今再到，狂挥笔。喜东方狮子，豪情如昔。芳树嘉樱添友谊，锦囊好句酬佳节。愿中日、世代永相亲，传无极。豪迈雄姿，频挥洒、如椽大笔。追畴昔、寻谁伦比，崔嵬胸臆。敢教四王齐俯首，似闻二米叹才绝。更人间、桃李满春风，多雄杰。反旧流，新风立。斗军阀，志不易。历桑田沧海，壮心犹烈。辗转乾坤人未老，翻腾江海功难毕。喜今朝、九十庆遐龄，长无极。"}
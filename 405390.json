{"id":"405390","title":"卜算子·二首，题郑君量德涵同门兄遗作《廑庐词剩甲稿》，庚辰2000春","dynasty":"近现代末当代初","author":"喻蘅","text":"乍读廑庐词，如入山阴路。骇绿纷红总是愁，多少风和雨。苕霅寄深情，诗画联鸳侣。雁柱时闻变徵声，化作天风去。重读廑庐词，剩稿凝珠泪。仿佛残英伴雨丝，片片飘香砌。苕上又春回，词馆人何寄。底事丙丁只字无，欲问双溪水。"}
{"id":"466296","title":"二零零零年元月十日零点班中作","dynasty":"当代","author":"卢青山","text":"有蝇飞黑屋，远远见窗光。此是趋生路，鼓翼急来翔。愈飞光愈白，愈白心愈扬。宇宙在咫尺，从此纵冥茫。岂谓窗上纸，忽阻如城墙。亟钻不得出，铩羽徒悲狂。万里岂不远，最后始难防。如何一薄纸，断此终生望。君看纸外景，万物已端详。莸薰置一笼，十年犹有臭。岂香不共存？为臭刺汝嗅。白玉光瑩瑩，蝇点价遂渎。岂不通体瑜？一瑕怵汝目。是汝感官偏，性好剔人恶；抑恶有奇性，锋芒较善卓？嗟予不能知，善恶日纷络。海上有仙山，仙人白如雪。少年发奇志，渺想不可接。洪涛薄地来，孤舟挂一席。中涂失所向，惊风乱吾揖。四顾生迷惘，苍天空冷碧。将往抑将归？两难互如敌。即往安所达，即归安所息？太息两痴騃，矛盾值一析？归往甚不同，人生本飘泊。"}
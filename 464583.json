{"id":"464583","title":"夜合花 寄尹默重庆静石湾","dynasty":"当代","author":"章士钊","text":"两月词功，百年心事，放怀寄与先生。西江万山都秀，不为吾青。只依旧愁心，镇无聊、减字偷声。记东阳客，诗成每忆，卧省飘零。如君秀韵天成。静石湾、问添几许铿鍧。汪伦来否，踏歌又是何情。计四十年间，风云过、浮世浮名。老来赢得，赏奇析丑，与世无争。"}
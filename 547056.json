{"id":"547056","title":"送杨庐山户部左迁淮阳","dynasty":"明","author":"于慎行","text":"华月出高牖，新猋激广轩。斗酒酌良夜，君怀胡不欢。昔艺名城树，今握画省兰。作吏既彊项，为郎亦苦颜。如何流云景，奄忽无定端。言从淮海至，又客淮海?。掺袂即往路，永啸涕汍澜。騄骥志千里，松柏厉岁寒。壮心苟不渝，坎?亦何叹。去矣崇令图，久要慎莫谖。"}
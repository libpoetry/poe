{"id":"1107049","title":"句","dynasty":"宋","author":"王镐","text":"只言弱水蓬莱远，无奈仙风道骨何。仁心广大麟难比，寿骨清奇鹤不如。发爽带风梳，齿疏和月漱。避喧那厌雨，宜睡不思茶。云学催诗黑，风仍作颂清。未知真是岳，祇见半为云。冻雪寒梅双蜡屐，澄江明月一竿丝。催租更扰潘邠老，付麦谁怜石曼卿。山色两间供步障，松阴半亩当邮亭。籍通上界神仙府，身现甘泉侍从臣。蓬山兰若入胜概，西寺岩壁饶幽奇。"}
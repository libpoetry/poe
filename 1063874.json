{"id":"1063874","title":"次韵游南台寺","dynasty":"宋","author":"释德洪","text":"青原生下一角麟，单丁住山须底物。试垂一□□□□，阿师鈯斧成乾没。凭栏小立与僧语，浮云卷尽千峰出。永怀倔强韩退之，南迁正坐讥诃佛。山云开遮良偶然，自诧精神费诗律。阎侯爱山得云饶，胜处迟留多记述。慕韩每每手加额，见诗未读壁先拂。此公文不数□□，微词天姿含宋屈。"}
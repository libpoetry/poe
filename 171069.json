{"id":"171069","title":"忆瑶姬·一个茅奄","dynasty":"宋代","author":"王质","text":"一个茅奄，三间七架。两畔更添两厦。倒坐双亭平分，扶阑两下。门前数十丘稏。塍外更百十株桑柘。一溪活水长流，馀波及、蔬畦菜把。便是招提与兰若。时钞疏乡园，看经村社。随分斗米相酬，环钱相谢。便阕少亦堪借借。常收些、笋乾蕨鮓。好年岁，更无兵无火，快活杀也。"}
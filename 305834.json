{"id":"305834","title":"三部乐·金陵岁首大雪，叔雍约和清真","dynasty":"现代","author":"黄浚","text":"江国春痕，试望眼蒋山，皓然奇绝。娭光流照，深罨帘旌如月。叹垂老、红萼慵簪，奈倚风汉粉，静对清发。短笺叠意，唯寄朝云花叶。银河也应搅碎，正乘槎客返，解为君说。漫惊旧愁满眼，新愁绿发。好家居、尽巢倦睫。消阁漏、冰澌怨切。欲劝素酌，风笛起、还助悽结。"}
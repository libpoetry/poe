{"id":"1196995","title":"为周夫人赠车骑诗","dynasty":"魏晋","author":"陆机","text":"碎碎织细练，为君作?繻。君行岂有顾，忆君是妾夫。昔者得君书，闻君在高平。今时得君书，闻君在京城。京城华丽所，璀璨多异人。男儿多远志，岂知妾念君。昔者与君别，岁律薄将暮。日月一何速，素秋坠湛露。湛露何冉冉，思君随岁晚。对食不能餐，临觞不能饭。"}
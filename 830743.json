{"id":"830743","title":"还家杂诗 其一","dynasty":"清末民国初","author":"沈曾植","text":"九服蹙靡骋，我怀良郁陶。憧憧野马尘，送我乘轮飙。脩{車丸}一超忽，春光满江皋。黄花菜根味，紫花地丁膏。五色蚕豆花，如鸣茧丝劳。农宗生民始，《击壤》成《咸》《韶》。谁与饬五材，禾边倚之力。遂使糜烂战，不恤乾坤焦。吾里绾吴越，风雨忧飘摇。有粟无金汤，慢藏盗之招。经行揆形要，日暮玄云高。二妃洞庭宅，三姑泖湖居。娥娥天帝女，应化为㜲姝。秦帝吞八极，游观戾海隅。东南天子气，刘项先徵欤。如何污长水，株累千囚徒。二妃风湘山，三姑沈柘湖。波涛秦簿令，??头为鱼。吴楚亡国悲，灵威为宣抒。邢系出元公，神实周黎余。泽国春水生，传芭会吴歈。千秋通肸蚃，三户同喑呜。我代博士对，用裨枕中书。"}
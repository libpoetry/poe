{"id":"187775","title":"昭君曲·朝日曜兮香春花","dynasty":"宋代","author":"刘宰","text":"朝日曜兮香春花，玉壶炯兮清冰。耿余心兮不斯，付妍丑兮丹青。君王兮宵衣，壮土悲歌兮战死。岂余身兮惮殃，抗风沙兮万里。崔嵬兮增城，璀璨兮昭阳。姜末路兮多艰，幸朕时之不照明。氊裘兮娱嬉，穹庐兮容与。怨群胡兮我欺，諗九天兮谁许。南风兮徐来，掩涕兮无语。四十五十兮无家，抑有惭兮夔女。"}
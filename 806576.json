{"id":"806576","title":"摸鱼儿十五首 其九","dynasty":"清","author":"蒋士铨","text":"泛春游花明柳暗，轻舟自缓于马。江乡十里珠帘卷，笑指状元来也。情多寡、择好句，旗亭壁上亲题写。春风无价，倘妙手传神，画来团扇，风度定闲雅。清暇日，重启读书旧舍，古人谁足方驾。天公厚意科名美，莫恋月村烟社。抛酒斝、念国士，遭逢魏阙添萦惹。翻经长夏，将后世评论，他年事业，料理一灯下。"}
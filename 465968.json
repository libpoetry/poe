{"id":"465968","title":"杂咏三十五首","dynasty":"当代","author":"添雪斋","text":"谁使海棠落？深红杂淡红。归心亦如此，不忍问凄风。远山新黛色，雨后紫烟浓。识得苍凉意，风中第几重？新月古岑风，荒戎起罗唝。谁人识碧痕？偶有微心动。寒生淡日低，古木荒青冢。无语对天风，始知秋气重。入眼绯花梦，仍兼时雨送。深怜五百年，尝与三春恸。生之携梦纵，偶与淡然共。零雨欲蒙时，新芜碧无缝。苍旻多泣梦，无意吊吾邦。夜逐悲风起，吞声过碧江。空冥风定定，流韵染清霜。乞作凝香句，任之共渺茫。无心非灭想，深杳思迷惘。寒雨落花时，独生兮独往。樱桃花欲消，浅浅著纁绛。一夜影随风，梦过青石巷。莘野溢初寒，沧波渐悲怆。黯然记得么？曾有晚风唱。碧水得风时，新莲任采之。但知来岁里，谁复过秋池？梦覆三千里？夜歌声渐微。春初寒未定，落在淡黄衣。清虚无我意，何甚与天凄。露下风丝碧，泠然一月低。伊将无梦矣，梦后苦心起。似者一红莲，终年苦心子。临溪吹雨来，彼沚多苍苇。犹似古歌声，忆之心悱悱。春风去也回，一望青青荠。淡处欲求心，心随梦相递。寒径无新翠，萧疏多古意。淡风犹自由，不与尘丝议。于生识六尘，一味知其味。随影看秋风，者般诸子谓。于世起阴曀，乃知心已蔽。高寒过百年，不复有天霁。御风之梦初，梦不梦何如。能不能随我，作三分懒疏？野有碧青芜，晨风凄以途。不知风里梦，寥落为谁呜？吾之今别汝，怆意无从语。恰似野棠花，多作风前旅。荼蘼莫再开，开也弥空舞。无处识渠心，尽看零落苦。清思消不去，又起花阴处。一起一飘零，只随花梦与。夜影流寒露，微风随梦度。何人思黯然，可奈秋声驻。细雨洒空庭，夜歌如有悟。平明木叶飞，秋气盈于路。寞落三分骨，微霜一夜偕。星流欲重看，寒影到前阶。风色随云暮，新城梦雨摧。苍茫一相望，山远淡青灰。澹日无心矣，芦花隔水开。梦随寒意看，零落满荒莱。芦管有悲声，听之多不解。难为夜夜吹，郁郁与风洒。尝听亘古歌，忘却吾心改。结作飒然风，归于千百载。白日匿其踪，西风于度外。萧萧林下歌，变幻知无奈。今夕隔南沙，海心斜月挂。肆乎银浪来，卷我思君话。天末尽寒芜，荒云之暧暧。梦过又百年，随此严秋塞。"}
{"id":"1070180","title":"周宪之用余送赵子雍诗韵作属德祖及余同作二首 其二","dynasty":"宋","author":"程俱","text":"大云吴中士，妙学兼般舟。笔下走三峡，胸中包九流。考古自坟典，探玄极方州。别来十五年，邂逅一笑休。作书不求闻，取重惟桓侯。尚北宫独冷，尘埃忘蹠丘。尔者稍荐贤，蒲轮遂西游。会当君相间，作诗继何尤。遥知市门子，人不堪其忧。"}
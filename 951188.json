{"id":"951188","title":"徽宗皇帝临右军兰亭序御书赞","dynasty":"宋","author":"岳珂","text":"太霄帝君升寿丘，梦中灵篆垂鸾虬。翩然下作八极游，赤符羽盖临中州。神机天纵凌□□，日□月□孕□□。□□殿前卷罳罘，□□□□侍卫休。昭回云汉光正浮，万象不足供雕锼。兰亭当日禊事修，笔力一挽回千牛。不特字健文亦遒，萧统作选弃不收。藿羹讵识罗珍羞，掎摭珷玞遗琳球。帝谓□□予欲□，巨笔霞练扶斗辀。写成斜月辉琼楼，群真鹄立光射眸。六丁雷电不可求，倏忽一瞬三千秋。长安千门曲江头，柳色曾系金□□。天涯恭览涕泗流，苍梧叫□□□愁。"}
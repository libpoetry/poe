{"id":"185676","title":"送天台陈审中","dynasty":"宋代","author":"陆文圭","text":"陈为台望簇，不数谢与钱。此以科甲贵，彼以婚姻连。吾锋及乃祖，执鞭慕先贤。乱后识严君，握手吾同年。事功竟落落，世蠛日日煎。衣冠一不振，抱恨埋重泉。君如丹凰信，五采何翩翩。久客沧江上，穷秋思浩然。文运今再明，六甲一周天。老振终日屋，看子收青颤。浙东东西流，北风送南船。赤城几日到，雁影夕阳边。"}
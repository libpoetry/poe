{"id":"805245","title":"祝英台近 碧鲜庵相传为祝英台读书处，明邑令谷兰宗先生镌一词于壁，秋日过之，因和原韵","dynasty":"清","author":"史承谦","text":"楚云归，湘佩杳，芳意寄琼箸。碧藓苍苔，曾记读书处。未输锦水鸳鸯，花丛蛱蝶，长自向、春风容与。便应虑，留作粉本流传，千年赋情语。缥缈青莺，应把旧游觑。只今月冷空山，香消幽谷。想犹有、凌波来去。"}
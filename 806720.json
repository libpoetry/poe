{"id":"806720","title":"水龙吟二首 其一","dynasty":"清","author":"高士奇","text":"六街灯火初收，匆匆又过元宵后。宫梅半吐，池冰未泮，暖内微逗。料峭馀寒，迷离轻霭，着花催柳。看韶华点染，春光岁岁。争谱出，江山绣。紫禁承恩非偶。御炉香，时携满袖。茅檐下士，荷衣贱子，只宜?亩。白玉重阶，黄金高殿，此身奇构。喜尧天舜日，熙熙皞皞，四方安阜。"}
{"id":"458228","title":"熊家饮归，周燕婷先生遗以酸菜，瓶大如斗。盖久前饮中偶语，既已忘失者。更饮于街头，桌间书此，以为谢焉 其一","dynasty":"当代","author":"卢青山","text":"先生近渊明，少言耽閒静。况不慕荣利，真入古人境。忆我绿鬓时，百事皆不省。尝观今人词，悉皆付一哂。所能记者谁，唯有先生姓。孰谓十九年，能共先生饮。时空两难持，相逢真侥倖。已逝不可捉，未来犹可引。假此先生酒，仍向先生敬。"}
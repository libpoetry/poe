{"id":"556241","title":"为谢参政与槐题青白莲画","dynasty":"明","author":"唐顺之","text":"纷纷满眼尽红妆，忽然见此青白色。并挺孤标出伦类，岂特中通并外直。不缘太洁遭染汗，自尔天然去雕饰。西山贼夫断烟火，南州高士力稼穑。对花疑是此二人，良工托物象其德。写贞直欲空诸相，讵肯轻着一点墨。世人只将肉眼看，道是红妆正堪玩。金陵谢兄善识花，每对此花再三叹。谢兄卓荦不俗状，已有声名动藩翰。愿言永保金石心，不负此花长作伴。"}
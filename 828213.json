{"id":"828213","title":"美德孰如羊","dynasty":"清末近现代初","author":"陈曾寿","text":"美德孰如羊，跪乳异群畜。嚼啮只草卉，曾不甘血肉。??既已肥，舍身饱众腹。告朔存礼意，献公称旨蓄。留皮亦宏济，禦寒生暖燠。嗟予虱世间，赖此免瑟缩。阳春大地回，质袍仍易粟。维羊实无罪，于人惠已足。奈何言仁者，乃易牛觳觫。佛言人为羊，羊人递相续。吾傥司转轮，平反首此狱。"}
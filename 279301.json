{"id":"279301","title":"霓裳中序第一·紫极宫写韵轩","dynasty":"现代","author":"周岸登","text":"璇宫罢夜织。弄玉催停骖凤翼。归去钟陵旧宅。算唐韵四声，曾佣仙笔。瑶台弟一。问绣襦、甲帐谁识。陪清课，叠笺试墨，此福最消得。予亦。救贫无策。叹纸贵、研斗价失。丝阑愁与共擘。脉望何功，字枉三食。赋情空自惜。况乱久、漂蘦钿尺。双飞远，江山如梦，坐对两悽恻。"}
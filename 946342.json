{"id":"946342","title":"赴桂阳道中喜晴书事","dynasty":"宋","author":"陈傅良","text":"十日九雨垂垂雪，马僵仆病泥乘橇。披衣闯户得星月，喜有耻向妻儿说。耳根久与朝鸡别，熟睡八年谋未拙。乞米作糜蒙被啜，客来午漏家僮出。如今儿噭妻愁绝，我纵喜晴心已折。可以艺麻多笋蕨，苟有一丘吾计决。奈何诸公厮役皆豪杰，尚爱舂陵老元结。"}
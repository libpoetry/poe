{"id":"698566","title":"登屠翰林仍台作二首","dynasty":"明","author":"唐顺之","text":"太史仙台多胜槩，正临携李古城东。五色云生知海近，四围山远觉天空。闲居作赋青春后，几岁鸣弦明月中。不是掖垣同宦侣，闭关那许得相逢。一上高台兴不孤，望中总总入虚无。烟霏春变阴晴气，草树天输海岳图。对酒笑将花是伴，销忧谁问土非吾。知君苦厌卧此地，能令肺病苏时屠。"}
{"id":"828749","title":"戊子夏四月廿八日重至西湖定香桥故居篱毁屋破草深没径惟二石犹存舟子宋阿毛尚居其中相与话旧不胜凄感","dynasty":"清末近现代初","author":"陈曾寿","text":"重见湖山淡冶姿，烟岚怯望更迷离。只供倦客茹清泪，无复当年赚好诗。故宇温存惟片石，扁舟邂逅剩篙师。小轩幽梦残痕了，犹遣回波一荡时。"}
{"id":"458119","title":"同前出外得辣椒一碟，极烈者也，更复携酒返班，饮中随书 其五","dynasty":"当代","author":"卢青山","text":"蜥蜴有馀孽，其名四脚蛇。出没山道侧，时匍叶与瓜。两腮凹复凸，似有语无涯。嗟汝生远古，吾人听不嘉。我屋在山侧，屋后即层崖。汝自何隙至，居我厕之洼。我至隐洼壁，似觉愧有加。我去汝何为，此问亦太奢。厕角结蛛网，有物循以爬。厕地游虫豸，两触能丫叉。是皆汝可友，交结无忒差。愿汝长住此，此即汝之家。"}
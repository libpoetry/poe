{"id":"457993","title":"同前与远远语","dynasty":"当代","author":"卢青山","text":"昔向汝父言：“我已迷方向。生子为吾义，此言慎勿忘。此生孤寡终，子乐期借享”。岂谓不数年，汝已来掌上。忆汝初下地，容貌嫩而亮。汝叔指父母，不识与谁像。襁褓质甚弱，疾病不相让。汝叔与卢叔，祷词烧复唱。迨今此顽健，见汝心辄爽。但莫过强悍，玩伴即亲党。譬叔与汝父，长交无欺罔。不日叔将别，万里信飘荡。归来未可知，迷航谁能掌。汝父为叔悲，汝自不惘怅。愿有再见日，见汝长成样。忘叔何足惜，只要汝成长。"}
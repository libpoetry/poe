{"id":"630409","title":"莫厌贫十二首 其十一","dynasty":"明","author":"释函是","text":"弱冠不知道，抱志志四方。读书慕先贤，设心追上皇。蒿日切时艰，夙夜矢济匡。寒云起西北，中原临苍茫。千羽投西江，感物情惨伤。天运不可回，猖狂归山阳。岂惜饥与渴，念彼兰桂香。兰桂生幽谷，不畏秋露霜。秖忧荒秽杂，逵路无津梁。眷言怀斯人，揽衣起徬徨。"}
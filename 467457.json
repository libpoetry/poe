{"id":"467457","title":"赠龙海先生","dynasty":"当代","author":"姚佳","text":"同住光华醒复迷，者番仙国合泥犁。人天有数空嗟叹，世界无须费品题。一枕都归蝴蝶梦，千山又听杜鹃啼。与君相识还相笑，沉醉东风物我齐。未必清香祷噬脐，一身花影好孤栖。壶天蓬海知何极，风举云从亦大奇。四十九年穷不死，三百六日醉如泥。几时携手飘然去，住得青山渺渺兮。"}
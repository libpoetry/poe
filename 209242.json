{"id":"209242","title":"冬节忤寒·少日爱花螽跃跃","dynasty":"宋代","author":"郑清之","text":"少日爱花螽跃跃，老去冻蚕已休织。水付山郭一枝晓，忽到窗前一叹息。年年雪裹自作春，摇手东皇不相识。衣冠古岸绮季至，介胄嶙峋亚夫色。从来魏徵赵妩媚，要是广平终铁石。月香水影儿女语，千古诗肠描不得。笑冯与可幻竹君，相对无言面深墨。"}
{"id":"431767","title":"浣溪沙  示内 丙寅仲秋为余夫妇结婚六十周年戏赋二阕以示芸娘","dynasty":"近现代","author":"刘家传","text":"六十年间未久离，金婚已过世间稀。能同甘苦好夫妻。买菜相偕欣起早，访朋独往怨归迟。偷看来信尚心疑。中馈操持五味调，晨兴晏寝不辞劳。与人无忤笑声高。抚育儿孙慈到底，出生月日记尤牢。幼苗成长一心包。"}
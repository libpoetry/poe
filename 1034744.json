{"id":"1034744","title":"泸贡士二十人端平元年手书增郡国贡士员泸增二人是岁贡于东西路转运司者各二人以五月庚戌合寮吏宴于郡之正牙歌鹿鸣以遣之 其二","dynasty":"宋","author":"魏了翁","text":"天地中间着此身，合将位育入经纶。阴阳固自生成我，爵禄安能富贵人。利欲当权心退舍，诐淫得路俗迷津。诸君自此腾骧去，愿以先知觉此民。"}
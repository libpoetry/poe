{"id":"465287","title":"高阳台 乙酉上巳禊集武侯祠水榭，感时事，约会者同赋","dynasty":"当代","author":"邵祖平","text":"翠柏森虬，雕梁并燕，妍春细数花须。羽扇谁挥，碧瓯芳榭相娱。家山久隔棠梨笑，渍酒痕，怕检裙裾。乍重三，临水难欢，揽蕙堪吁。春阴正黯芳菲节，听啼鹃万里，孤馆愁余。报拆秋千，后园草满金铺。罗衣著破前香在，盼东风，再携红氍。待殷勤，说与相思，锦水双鱼。"}
{"id":"109752","title":"瑞鹤仙·怪新来瘦损","dynasty":"宋代","author":"刘震孙","text":"怪新来瘦损。对镜台、霜华令乱鬓影。胸中恨谁省。正关山寂寞，暮天风景。貂裘渐冷。听梧桐、声敲露井。可无人、为向楼头，试问寒鸿音信。争忍。勾引愁绪，半掩金铺，雨欺灯晕。家僮困卧呼不应，自高枕。待催他、天际银蟾飞上，唤取嫦娥细问。要乾坤，表里光辉，照予醉饮。"}
{"id":"1129129","title":"十月朔与法上人南谷行","dynasty":"宋","author":"释正觉","text":"拖策鸣林游兴浓，要将丘壑醉青瞳。黄华尚媚秋馀日，锦树那禁霜后风。转岫蛇行岐屈曲，断崖虹卧水丁东。谁悭剧味平生事，分付饮茶谈笑中。一筇双屦征具简，幽讨胜友宾栖深。与公半夜丘壑语，慰我平生麋鹿心。倒榻雅成山水梦，落泉寒作丝桐音。归欤城寺禅肤粟，定是流想来家林。"}
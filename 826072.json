{"id":"826072","title":"七月二十六日乘飞机赴哈尔滨齐齐哈尔二十八日返京","dynasty":"清末近现代初","author":"郑孝胥","text":"莫攀龙鳞附凤翼，空中沈吟驹过隙。计程三千何所见，明灭洪流贯沙碛。松嫩双江争流处，滨市嵯峨耀金碧。龙沙万户半疲氓，况有跳梁藏草泽。老夫探囊失馀智，心雄万夫究何益。明年欲浚万顷湖，先出穷黎登衽席。王道乐土吾未信，归鸟尽飞暮天赤。吁嗟孤掌果难鸣，不有君子何能国。"}
{"id":"405180","title":"鹧鸪天 寿细君","dynasty":"近现代末当代初","author":"石声汉","text":"自嫁黔娄百事乖。春风纨绮尽蒿莱。岁朝羁旅伤憔悴，九月寒衣未剪裁。儿女累，米盐灾。七年犹著嫁时鞋。鸳盟若许前生约，后世为君作妇来。冻馁驱人剧可哀。鹧鸪牵上凤凰台。恭签誓约真无耻，不发牢骚假学乖。浑是戏，更休猜。任人提线不关怀。自从羞恶都忘后，俯仰人丛当活埋。"}
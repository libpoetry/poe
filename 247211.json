{"id":"247211","title":"琵琶仙·花雨酥香","dynasty":"现代","author":"白敦仁","text":"花雨酥香，紫尘外、倦客青骢犹急。飞絮还拂金鞍，风丝共飘泊。归路渺、芳洲渐绿，更谁遣、子规声切。一剪春波，红桥旧曲，清梦能识。更休问、芳酌催花，怕愁里、都非旧时节。多少绿凄红怨，老花前莺蝶。清漏永、长空似水，对玉蟾、几许狂客。忍念银烛天街，夜寒风笛。"}
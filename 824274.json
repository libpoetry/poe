{"id":"824274","title":"贺新郎","dynasty":"清末近现代初","author":"宁调元","text":"白日沉江底。有绵绵、乱愁无数，被风吹起。万仞重墙遮不住，不合与愁同死。又不认、知愁何似。该早分离还更忍，想平生、总为多情累。重会面，不消已。当时便悟成追悔。到今番、海枯石烂，情离貌是。日与魂挑终冒昧，贫贱论交如此。到不如、相交还未。■■■■■■■，忍回思、■■英华■。纨扇在，泪如洗。"}
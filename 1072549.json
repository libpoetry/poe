{"id":"1072549","title":"郡斋次张参政韵呈王舍人","dynasty":"宋","author":"王庭圭","text":"使君天下士，岂止临一州。此州久废乱，弄兵非鼠偷。使君医国手，顿若沈疴瘳。下免北征苦，上宽南顾忧。坏堤防蚁穴，回澜障东流。潢污与行潦，咸可供荐羞。幕府罗俊彦，巨细靡不收。天生一世人，异趣各有求。卢溪老病叟，十年不浪游。失脚入城府，本自非人谋。贤侯新下车，采瞩加穷搜。邻里辄惊怪，出门争挽留。平生江海思，径坐大孤秀，犹沈百寮底。朅来尉吾邦，声华愈晔炜。诸公用法律，领略极不似。輶轩日边来，愿采书于纸。"}
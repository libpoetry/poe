{"id":"465443","title":"金缕曲· 咏出土文物","dynasty":"当代","author":"金启华","text":"朽骨今尘土。夺天工，缕金缀玉，灿然如故。长信宫中宫女在，恭执璃灯一炷。孰念伊伤心无数？作福人间犹未足，敛玑珠百串充坟墓。谁曾见，鬼开署！沧桑变幻崎岖路。试思量，荣华一世，岂非风露？割地封王今已矣，唯见离离禾黍。叹庸才只知歌舞。颠倒史篇重颠倒，计罪行累累多凭证。山证在，起公诉。"}
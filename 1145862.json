{"id":"1145862","title":"幽州马客吟歌辞","dynasty":"隋","author":"无名氏","text":"快马常苦瘦，剿儿常苦贫。黄禾起羸马，有钱始作人。荧荧帐中烛，烛灭不久停。盛时不作乐，春花不重生。南山自言高，只与北山齐。女儿自言好，故入郎君怀。郎著紫裤褶，女著彩夹裙。男女共燕游，黄花生后园。黄花郁金色，绿蛇衔珠丹。辞谢床上女，还我十指环。"}
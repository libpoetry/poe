{"id":"444912","title":"八声甘州 晨起闻听鸟语啁啾相亲，感之","dynasty":"当代","author":"顾敏燕","text":"慕窗前翠羽宿双枝，相呼理晨妆。又轻烟篆梦，晓帘窥冷，忍把心藏。独对东篱开谢，寒暑味炎凉。自在飞花舞，和得泥香。几日拭寒微雨，便青芽欲探，恁地情长。念春风消息，满纸寄疏狂。暗消凝、身无彩翼，透灵犀、长夜醉飞觞。江南岸、楚腰清瘦，徙倚幽篁。"}
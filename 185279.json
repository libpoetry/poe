{"id":"185279","title":"题王复初所藏子昂临禊帖","dynasty":"宋代","author":"陆文圭","text":"昭陵玉函出人间，开平经今四百年。永和远距贞观先，俯仰陈迹俱可怜。古人学书如学仙，笑锋谁人玄之玄。水晶宫裹佳公子，风流翰墨皆水然。我评逸少非真逸，名载深谋并绝识。独留兰纸博千金，似是艺成能掩德。名士由来雁逼真，书空咄咄彼何人。遗才流落稽山下，修竹娟娟万古春。"}
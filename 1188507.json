{"id":"1188507","title":"秋日潘述自长城至霅上与昼公汤评事游集累日时司直李公瑕往苏州有阻良会因与二公联句以寄之","dynasty":"唐","author":"皎然","text":"离念非前期，秋风忽已至。芸黄众芳晚，摇荡居人思。白霜凄以积，高梧飒而坠。悠然越山川，复此恨离异。时景易迁谢，欢叙难兼遂。惜分缓回舟，怀遥企归驷。休浣情自高，来思日云未。"}
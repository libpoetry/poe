{"id":"490417","title":"仲春望日予为社主诸公有不赴者是日无诗且散去雨中闷怀因取杜句继以唐宋人句集诗九律各志所感奉寄诗皆人所习闻者姓名故不列载萝石隐翁时在禹穴 其八 紫峡隐士居峡川","dynasty":"明","author":"朱朴","text":"诸公衮衮登台省，东老虽贫乐有馀。岭树重遮千里目，故人那惜一行书。藤花委地香犹在，谷雨乾时手自锄。闻说小斋多野意，白云閒钓五溪鱼。"}
{"id":"420302","title":"扬州慢 二十七年秋奉命巡查军事，由大别山战场观兵武胜关，入豫境，旋徇襄樊，历历犹记前游恫怀，有作。十月二十五日闻武汉不守，军府再迁","dynasty":"近现代","author":"王陆一","text":"落木兼山，繁霜匝岸，月华冷送军声。渐芳洲隐隐，断云树晴横。自东望武昌千载，填波心泪，都当神京。对新栽行柳，南楼潮外荒城。秋风恣别，费长堤、营火宵命。尽寂寞壕泥，凄凉墙字，细草还生。户壁渲遮谁帜，愁颜掩彻夜行兵。念清除故土，明年春水春旌。"}
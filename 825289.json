{"id":"825289","title":"高楼侨居歇浦戊申小春适鼎胡耗至海上讹言腾沸出门怅惘中信步至张园夕阳黯淡风叶翻飞车马亦已阑珊逡巡间于尘辙中拾得残纸书啼血三首字迹敧斜语义诡痛盖攀髯堕弓小臣之辞也 其二","dynasty":"清末近现代初","author":"郑孝胥","text":"戊戌销沉庚子来，种因得果更谁哀。忍教宗社成孤注，可乃君王是党魁。妄意挥戈能退日，伤心失箸托闻雷。咎繇听直须天上，好劝长星酒一杯。"}
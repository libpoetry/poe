{"id":"226832","title":"赠相士许松坡","dynasty":"宋代","author":"何梦桂","text":"天地委尔形，祸福叭所命。天颜寿盗跖，穷宪富猗顿。阴阳气不齐，所受各有分。司造秘不言，谁能作天问。君今挟相术，两目烱清镜。开口说是非，窃弄司造柄。富贵闻者喜，贫贱闻者愠。分定不可移，喜愠两皆病。朝暮芧四三，空使众狙竞。安知鸠与鹏，小大各适性。劝君且归休，吾方游神廷。"}
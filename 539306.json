{"id":"539306","title":"戌亥之际有闻偶成一首","dynasty":"明","author":"王世贞","text":"春来负癖近膏肓，尽日支颐不下床。但是世情容懒却，不教年事向愁量。沧桑变后身难定，蛮触争来地已荒。冠盖几家狐父里，文章若个夜郎王。才怜夸父追炎，依旧阳鱎拥钓忙。学佛又投多宝座，寻真先试化金方。沽将浊酒新狂水，检罢残编古战场。欲向太湖栖一曲，建成车马聘东黄。"}
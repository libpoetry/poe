{"id":"251536","title":"金菊对芙蓉·宿梅里雪山雨崩村","dynasty":"现代","author":"汪洋","text":"夜钝藏声，灯幽迸焰，湛霄抛雨无心。看经幡失雾，月上青林。雪痕依约寒云里，待磨洗、山脊森森。江喧岸惧，墙颓光裂，都入虚衾。西牖恍见飞禽。怅花梢立露，荒梦难寻。正临渊冻驿，羊齿丛深。一樽弃我如尸卧，魇愁魄、睡老春阴。宵阑似水，轻烟笼屋，人影沉沉。"}
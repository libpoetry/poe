{"id":"44825","title":"游同泰寺与伍仲文联句","dynasty":"现代","author":"苏曼殊","text":"赫赫同泰寺，妻妻玄武湖。（曼殊）红莲冒污泽，绿盖掩青苑。（仲文）幕府林葱蒨，钟山路盘纡。（曼殊）苍翠明陵柏，清新古渡芦。（仲文）天空任飞鸟，秋水涤今吾。（曼殊）六代潜踪汉，三山古国吴。（仲文）悠悠我思远，游子念归途。（曼殊）掉头看北极，夕照挂浮图。（仲文）"}
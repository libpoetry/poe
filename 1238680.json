{"id":"1238680","title":"华亭主簿张侯明善","dynasty":"元末明初","author":"杨维桢","text":"淞租一百五十万，比似他邦十倍过。不是乘除嬴缩妙，催科下下阱人多。白□红鲜百万艘，张侯三法独称优。黄堂赏罚明惩劝，彩帐旌功第一寿。道不拾遗户不关，田莱尽辟驿桥完。金陵天使如相问，此是薄乡好宰官。风云有路开骐骥，枳棘无巢宿凤凰。东阁相君为座主，便从玉笋立朝班。"}
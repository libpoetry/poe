{"id":"332434","title":"台城路·蟋蟀","dynasty":"清代","author":"曹鉴冰","text":"井梧飘后愁堪赋，俄闻这番凄语。接砌花根，连阴树底，那不消人魂处。高吟低诉。恰经断回文，指寒停杼。灯影清莹，夜深怪尔撩愁绪。苔茵露浓过雨，似休还又杂，月下鸣杵。唧唧荒村，喓喓静馆，作出秋声无数。何当递与，惹鹤步挨来，呆儿痴女。盆盒携归，逞馀音更苦。"}
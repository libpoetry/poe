{"id":"268472","title":"八声甘州·山荷邮词见怀，感而和之，即寄闺人","dynasty":"现代","author":"吴昌绶","text":"又悤悤、负了饯春杯，梦翼落丰台。想镫唇泥影，镜心写恨，一样愁怀。为我飞蓬蕉萃，珠桂费安排。记否双栖约，藤阴斜街。见说长安花好，奈感时溅泪，倦眼慵抬。便金门挟策，惭愧济时才。笑虚名、凤池迢递，但为君、珍重博花钗。聊寄慰、几行珠字，翠锁眉开。"}
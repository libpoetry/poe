{"id":"356463","title":"摸鱼儿·正鸳机花明昼锦","dynasty":"清代","author":"项鸿祚","text":"正鸳机花明昼锦，雨丝织到愁处。杏钿狼藉青芜国，前度凤钩香污。湖上路，问孤负、良辰美景谁家院。残箫倦鼓，剩占岸轻桡，垂帘小榭，烟柳断肠暮。空赢得，采壁留题秀句，凄凉醉玉风度。旧时系马门前树，一片绿阴吹雾。听燕语，谩说道、蔷薇后约今在否？银筝自谱，尽付与红儿，酒边缓唱，忍泪看春去。"}
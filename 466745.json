{"id":"466745","title":"迁居二首","dynasty":"当代","author":"张力夫","text":"数载飘流问舍门，浮生为客感无根。长安只合归龙泽，苟活犹当颂圣恩。万里路遥身渐怠，五车书满意重温。帝陵西北十三座，何日清明奠一樽。泽深毕竟已回龙，冉冉霞晖郁郁峰。背景分明须淡化，元神寂寞且从容。随时好日风和月，到处桃源夏与冬。今夜露台安竹榻，清凉有梦近仙踪。"}
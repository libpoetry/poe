{"id":"816621","title":"温甫读书城南寄示二首","dynasty":"清","author":"曾国藩","text":"十年长隐南山雾，今日始为出蛐云。事业真如移马磨，羽毛何得避鸡群。求珠采玉从吾好，秋菊春兰各自芬。嗟我蹉跎无一用，尘埃车马日纷纷。岳麓东环湘水回，长沙风物信佳哉！妙高峰上携谁步？爱晚亭边醉几回。夏后功名馀片石，汉王钟鼓拨寒灰。知君此日沉吟地，是我当年眺览来。"}
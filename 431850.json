{"id":"431850","title":"慰汝伦兄病步熊鉴兄韵","dynasty":"近现代","author":"朱帆","text":"人间难作不平鸣，秦土犹留昔日坑。廿载交游存酒债，一生眷恋是诗情。敢同厉鬼争高下，岂向阎罗问死生。待唤钟馗吞二竖，与君重酌几杯清。举国唯崇佛一尊，是非良窳更谁论。张公未必能千忍，鲁达端难净六根。艺境劬劳终有恙，文场战伐岂无痕。病瘳如有闲吟兴，载酒浮舟过虎门。"}
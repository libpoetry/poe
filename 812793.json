{"id":"812793","title":"连理枝","dynasty":"清","author":"吴绮","text":"恨煞兰舟荡，轻许罗衫放。胆怯空房，愁添满镜，是何离况。看床儿犹是向时铺，怎今宵难上。犹记临行样，难把游踪望。落叶轻狂，残花冷淡，总成抛漾。只阶前蟋蟀忒多情，到更深相傍。客里西风早，槛外烟波绕。好句频传，美人何处，碧云秋杳。听花间屐齿破莓苔，是谢池春早。莫把桐荫扫，共取金蕉舀。朗月华灯，南皮人散，几时重到。望东来飞盖过红桥，待芙蓉开了。"}
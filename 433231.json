{"id":"433231","title":"鹧鸪天 一九五二年冬至日和正刚韵","dynasty":"近现代","author":"顾随","text":"旧岁新年又送迎，沿河几日柳青青。冻蝇自暴窗前日，奋翼难穿纸一层。身困守，意飞腾，醒时却梦梦时醒。楞严一卷从头会，不会无生会有生。自笑当年爱醉乡，于今合作别商量。试看故国江山好，方信人间意味长。终夜想，镇天忙，心头亦自有炎凉。四十五日春来了，一任今宵万瓦霜。"}
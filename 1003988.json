{"id":"1003988","title":"上游参预寿二首 其二","dynasty":"宋","author":"程公许","text":"河流贯陕虢，底柱自中立。江水迸瞿唐，滟滪制其溢。岂此一拳多，云根閟奇质。桧柏相因依，烟霞老山泽。閟世纵坚久，于人果奚益。涨洪弥八埏，睨视如己溺。岩岩国嵩岱，万仞峙铁壁。只手障狂澜，九鼎奠磐石。我自不动心，深根而宁极。还归金泉山，采药鍊金液。"}
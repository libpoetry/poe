{"id":"195856","title":"倚楹操·马则食葵","dynasty":"宋代","author":"王令","text":"马则食葵，而余则饥。盗则得羊，二余无兄。谁知为此兮余不聊生，谁余哀兮余思身。中忽忽兮外不知其啸吟，野哉邻妻兮曾谓余淫。以己逆人兮，余不知其何心。亡羊奔奔，岂不有邻，子可闭门。亡羊不复，去何自逐，身则非牧。雾蒙蒙兮水漰漰，谓兄无行兮兄行。不忍一失於邻而忍失厥身，虽然殒子之身兮，其亦如亡羊之邻。"}
{"id":"701414","title":"次郑都谏壶阳赠言","dynasty":"明","author":"黄廷用","text":"今日承恩得赐归，久知性与俗相违。冥鸿作伴声何眇，寒月窥人色自辉。南盻溪山乘小艇，岁栽兰桂绕重扉。别君万里思君处，目断青霄王树依。一鄂长安始息机，恰逢小雪带风飞。即遵绿渚登仙棹，不见红尘上客衣。转觉春来随意适，休言岁晚与心违。几人白首青云外，来往江头坐钓矶。"}
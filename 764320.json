{"id":"764320","title":"过秦楼 初夏，用芝麓先生追春韵","dynasty":"清","author":"王士禄","text":"墀日烘莺，檐阴䛏燕，绿暗盈阶幽草。红楼小妇，解惜馀春，凭损一栏清晓。梧井碧影初齐，映户当轩，叶浓花小。恰斜纹珍簟，◇门徐展，鸟闲人小。亸小闷、针缕慵拈，玉床函梦，鹦鹉逗人堪恼。午香消炷，斜照筛窗，晚镜倦眉轻扫。宝袜微风暗吹，似殢如凝，春和天老。画屏边、罗扇才携，几个早萤低绕。"}
{"id":"263677","title":"嘒鸾火·贵妃方辞坤宁去","dynasty":"清代","author":"尤侗","text":"贵妃方辞坤宁去，选侍旋向乾清住。封后封妃许不许，手提哥儿咄咄语。防微杜渐争移宫，专制垂帘事不同。先皇末命犹在耳，嘒鸾一火何匆匆！雉经入井传闻异，保全母子无他意。宫闱骨肉贵调停，难将国事行家事。诸君莫争郑与李，奉圣夫人又至矣！"}
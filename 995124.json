{"id":"995124","title":"沁园春 其二 寿","dynasty":"宋","author":"黄机","text":"六月云初，人争议公，公无阻伤。记传飞急羽，舟还海道，弥漫白水，路入沙场。万姓三军，倚公为命，法有逗遛公自当。君还信，似崔嵬砥柱，屹立瞿塘。此行阴德难量。到论定才知滋味长。看鱼肥蟹健，妻孥共乐，酒{火余}稻熟，翁媪相将。何以报公，祝公千岁，多少人家烧夜香。凌烟上，更声名凛凛，冠剑堂堂。"}
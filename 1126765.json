{"id":"1126765","title":"挽方宋贤四绝","dynasty":"宋","author":"黄公度","text":"少年挟策上皇都，晚岁论功向石渠。犹忆微才在天禄，铅丹曾为校遗书。千年忠孝归图画，百卷风骚动冕旒。一尉南州成底事，可怜夜壑遽移舟。管辂相无壬甲寿，郑玄梦告己辰年。收书恨未齐东观，作记虚传上九天。平生好尚流俗表，无数交游气槩中。未觉门前车辙少，阿戎清赏有浑风。"}
{"id":"271799","title":"貂裘换酒·新春十日","dynasty":"现代","author":"李炳灵","text":"草阁红梅灿。趁今朝、风轻日朗，春华堪玩。把酒花前闻笑语，谁写檀心数点。爱剩粉、零脂满院。何日经营松菊径，斜从瀛岛游应倦。与梅约，开尊宴。故园消息无邮使，奈一年、绮窗孤负，萍飘蓬转。画一禅心同领略，清梦罗浮未远。但感时、泪痕空溅。招隐诗成香雪海，喜孤山处士今重见。月明下，鹤雏伴。"}
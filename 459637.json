{"id":"459637","title":"同前救火作","dynasty":"当代","author":"卢青山","text":"訇如山裂崩苍穹，沟中爆焰啖枯丛。赤虬吐舌不可见，乌烟驰突奔狂龙。谁欤肇此岂遑问，我将趋避真盲聋。夺灭火器如火急，如光速入火光中。昂头雪喷塞旻宇，捲地风扫旋秋蓬。警喇惊惶水车至，笑汝蹩躠后其踪。皮焦衣黑谁汝惜，人存险去幸犹逢。毋学旁观屑屑子，如栖树鸟惊枪恫。"}
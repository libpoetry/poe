{"id":"682829","title":"奉和莫封君登高之作","dynasty":"明","author":"区越","text":"采菊新诗点笔成，陶刘门下任横行。庐山不似圭峰近，秋色多从晚吹生。寺老僧凡俱落落，山环草木故青青。沧浪一曲君须听，酒尽黄云月又明。高台戏马去匆匆，云物凄凉四望通。着眼未应遗下界，题诗偏合上高峰。苍鹰岂忘平原兔，鸿雁都凭朔漠风。八极可谁挥斥去，天涯岁晚共崆峒。"}
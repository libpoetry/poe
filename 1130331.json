{"id":"1130331","title":"愿监寺自长沙游清修依元禅师兴发复入城余口占四首赠之","dynasty":"宋","author":"释德洪","text":"过江问大沩路，失脚到小庐山。惭愧没个虏子，满堂都是乡关。自笑乾陪奉汉，人誇热肺肠僧。饭了脱剥打睡，椎门击撼不应。秋来又入重城，满腹憨腮惊人。只欠一个布袋，便是弥勒化身。闲里虽无白业，笑中自有丹沙。啜我同游蓬岛，个中枣大如爪。"}
{"id":"163362","title":"拟古二章·刚风轶飞浮","dynasty":"宋代","author":"程公许","text":"刚风轶飞浮，丛霄隐戮阔。其上仙者家。俯世尘漠漠。慨我志远游，幽思无与豁。披云一长啸，曾举骠轇轕。整袂谒灵君，授予我一丸药。侍宴旬始宫，从游紫虚阁。琅函必道帙，许我抽玉钥。玄期记三生，广度有夙诺。世氛日澒洞，帝念惨不乐。愿借万里风，从君驾鸾鹤。鞭雷挥斗柄，夔冈絷缚。扫清六合尘，景象囘阊阖。帝命不可稽，侍晨司校录。永劫保澄明，何问痴仙愕。"}
{"id":"245340","title":"同张李二同知及学官游石龙潭以韩公炭从湫诗","dynasty":"宋代","author":"汪炎昶","text":"鬼斧淬霜劂嶔洞，石莹津□□清湩。一潭绀影浸秋寒，云染龙腥罥枝重。镌瑶□□四巑屼，雄压坤维妥以巩。人言曾见华阳儿，突□□濛珠尚捧。云璈丁当杂梵呗，悯涸尤枯乞灵宠。虚无怪电摇青光，谷搅崖搜雷雨□。地储精英固如是，岂必盘涡龙所拥。石鲜镀绿欹风磴，跼步下窥毛发疏。蟋鳞潜角见无由，鱼弄戏腮微浪涌。"}
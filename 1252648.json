{"id":"1252648","title":"春日有怀二首","dynasty":"元末明初","author":"郭翼","text":"二月作客杨家巷，东望沧浪眼欲醒。云楼吐气蛟蜃紫，海户送色蓬莱青。也知奔走非我事，直以疏慵任性灵。别后忆君兼日夜，满江风雪况如馨。客里青春愁不禁，月头月尾雨阴阴。海棠结巢花匼匝，杨柳满门江浅深。竟日笙囊寒未解，临池盘盏晚才斟。诸郎怕有乘舟兴，怪杀喧喧鹊报音。"}
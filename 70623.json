{"id":"70623","title":"满庭芳·学本迂疏才非明哲","dynasty":"元代","author":"许有壬","text":"学本迂疏，才非明哲，天恩偶听归田。良辰美景，相遇更欣然。细数人生行止，或城市、或在林泉。都评过，忘形适意，惟是在尊前。只今头尽白，但怜饮量，不似当年。甚蘖痰媒渴，无事招愆。时有亲朋来劝，学康节、微醉为贤。先生笑，偶当乘兴，又作饮中仙。"}
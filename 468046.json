{"id":"468046","title":"儿童节 六一儿童节醉卧，忆放翁“梦里都忘困晚途”之句，感赋三首","dynasty":"当代","author":"熊盛元","text":"梦里都忘困晚途，閒听竹外鸟相呼。昏昏醉卧藤阴下，剩有童心一点无。海天寥廓眼模糊，梦里休言困晚途。一叶心舟还泛泛，紫云生处觅方壶。未见桑红海已枯，灵童血溅竟何辜。赤鳞狂舞腥风起，梦里依然困晚途。"}
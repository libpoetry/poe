{"id":"691403","title":"孝陵春日陪祀二首 鹤驾乘春谒寝园日华浮动","dynasty":"明","author":"李昌祺","text":"黄鹤翩翩不可招，玉棺夜堕葬王乔。已知妙行书仙籍，又见褒封下圣朝。俗眼谩挥蒿里泪，清风闲却竹宫箫。真人道业凭谁传，虎观銮坡尽久要。花雨消尘草色新，金川门外是通津。江云片片低连水，樯燕飞飞近掠人。画烛牙筹官舍夕，绿蒲翠柳郡城春。悬知公退多幽赏，淮水淮山赋咏频。"}
{"id":"1117383","title":"共城十吟 春郊閒居","dynasty":"宋","author":"邵雍","text":"居处虽近郭，不欲登城市。尽日客不来，至夜门犹闭。院静春正浓，窗閒昼复寐。谁知藜藿中，自有诗书味。春风必有刀，离肠被君断。春风既无刀，芳草何人剪。肠断不复接，草剪益还生。谁人有芳酒，为我高歌倾。郭外花亦繁，不谓繁华失。幸非在郭中，不见繁华物。不寒不暖天，半阴半晴日。花外鞦韆鸣，月隔鞦韆出。"}
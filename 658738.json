{"id":"658738","title":"秋日斋居值雨已而大雪呈韩亚卿二首 其一","dynasty":"明","author":"王鏊","text":"玄冥敚秋令，穷阴黯如积。厢房三日斋，正值霖霪迫。谁将千万愁，化作日夜滴。晨厨无炊烟，昼枕多警席。檐花添霏微，庭草恣狼籍。亦知官曹尊，咫尺千里隔。仍闻穷檐下，无复四壁立。人事岂偶然，天意亦难识。惟应伫高谈，庶用破愁寂。"}
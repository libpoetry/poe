{"id":"466965","title":"夜坐偶成二律","dynasty":"当代","author":"陈仁德","text":"万州城里雨如丝，已过端阳暑气迟。贫病累人新戒酒，风尘乱眼懒吟诗。孤灯每忆宣公洞，幽梦重回白傅祠。偶检残篇寻旧迹，恍然便似少年时。惯看硕鼠著官袍，哪管中天日影高。毒蚁能摧金字塔，蛀虫已断彩虹桥。腐如割韭馀根茬，廉似行舟阻浪涛。君子此时惟自爱，不教邪气近吾曹。"}
{"id":"331938","title":"水调歌头·游北山同亭彦赋，赠草堂主人","dynasty":"清代","author":"曹尔堪","text":"有客复有客，相约问林泉。忽逢清晓急雨，酿就插秧天。风底楝华吹尽，池畔荷花未放，莎岸刺吴船。奇石堪呼丈，野史自编年。题咏处，墨似漆，笔如椽。名贤多少佳句，遗迹至今传。十八公符松萝，九万里，宽鹏运不换囗囗囗。曝背南轩日，销夏北窗眠。"}
{"id":"431730","title":"虞美人","dynasty":"近现代","author":"刘东父","text":"帘栊日午风初定，篆袅炉烟静。画眉窗下教歌成，笑破樱桃一寸粉痕深。惜花生怕东风醉，不管人憔悴。阶前红煞牡丹茶，不道春归犹有未开花。珠帘半捲微风度，新月来窥户。博山香袅水沉烟，更听凄凉一曲玉笙寒。惜春长怕芳菲尽，却补春愁困。花开花落自春风，又是杜鹃声里泣香红。"}
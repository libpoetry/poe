{"id":"949814","title":"烟波亭避暑","dynasty":"宋","author":"周弼","text":"澄江横匹练，月洗黄罗扇。捲尽白云衣，常星撒沙见。天低欲就人，夜色凝深淀。欻吸动微光，时絣斗间线。凉亭逼旷野，轩楹敞三面。万象悉铺陈，随机互迁变。十岁逃虚空，得此方一遍。相对坐谈玄，终宵亦无倦。只恐骎骎催晓箭，涌上东方老铜片。须著干求大帝君，莫使阳乌眼睛转。"}
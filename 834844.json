{"id":"834844","title":"买陂塘 花朝","dynasty":"清末民国初","author":"何振岱","text":"几番风、海棠开了，猩红犹著林杪。看花恰到春分后，婉娈深丛啼鸟。寒料峭。奈天意悭晴，雨转雷声小。芳晨吟悄。爱锦■铺红，筠帘笼翠，一刻为千绕。沉酣里，忘却樽前人老。年时唤起芳抱。东风丝鬓明妆畔，■■■■■■。须醉倒。判此日柔肠，甘受名花恼。幽娱务早。便迟暮欢多，深怜消得，也算景光好。"}
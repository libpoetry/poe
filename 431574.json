{"id":"431574","title":"寿甘肃李世军汉珊先生八十","dynasty":"近现代","author":"叶云峰","text":"小谪尘寰八十年，精神矍铄未华颠。引年尚德商山老，抚古思今曲水贤。华国文章伟世业，过庭诗礼承家传。由来塞北负重望，颐养太和必寿延。祥云高覆万年枝，初度玉关进酒卮。负笈重洋深造诣，蜚声京国逢清时。诗承家学青莲句，赋到眉山苏髯词。兰桂联芳春永驻，临风遥颂过期颐。"}
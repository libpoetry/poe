{"id":"1049770","title":"武溪深呈广帅蒋修撰","dynasty":"宋","author":"郭祥正","text":"滔滔武溪一何深，源源不断来从郴。流到泷头声百变，谁将玉笛传馀音。潺潺泠泠兮可以冰人心，胡为其气兮能毒淫。汉兵卷甲未得渡，飞鸢跕跕堕且沈。天乎此水力可任，蛮血安足腥吾镡。功名难成壮心耻，马革裹尸亦徒尔。伏波一去已千年，古像萧萧篁竹里。风来尚作笛韵悲，宛转悠扬逐船尾。如今天子治文明，柔远怀忆昌黎氏。始末缘何不相类，能言佛骨本无灵。可惜咨嗟问泷吏，湘妃之碑尤近怪。颇学女巫专自媚，固当褒马聊黜韩。湘妃之碑尤近怪，颇学女巫专自媚。固当褒马聊黜韩，补葺须令贤者备。元戎喜遇蓬瀛仙，武溪探古传新篇。东君吁嘻龙蜃走，北斗挹酌河汉悬。劝君莫倚陇笛之悲音些，劝君清歌兮投玉琴些。琴声为出尧舜心，尧舜爱民无远迩。君不见薰风来自南些。"}
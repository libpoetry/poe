{"id":"771244","title":"倾杯•市楼会客，约为长短句","dynasty":"清","author":"陈匪石","text":"璧月帘虚，箭波帆远，平居画阁愁独。胜友乍集，广席夜设，落九天珠玉。东风十里金陵路，每隔江闻曲。庭花梦里，清籁引、约略琵琶场屋。暗触樽前百感，畹兰芳近，何处汀洲绿。尽倦客归来，闲情分付，与涛松烟竹。徵角重翻，河山无恙，脉脉凭高目。翳明烛。期百五、好春看足。"}
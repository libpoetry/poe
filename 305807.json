{"id":"305807","title":"宴清都·和清真，春夜闻雨声，写示夕秀","dynasty":"现代","author":"黄浚","text":"夜阁沈更鼓。春声碎、酒痕和梦低度。熏香对语，翻歌映步，峭寒朱户。吴船旧唱阑干，算换得、南飞翠侣。黯共忆、泫柳千门，连昌宛入愁赋。还思此际平湖，云阴四捲，岚色清苦。垂虹望眼，盟鸥暮影，载将君去。玉峰耿伫佳约，叹篴伴、淹留甚处。念年时、水榭双携，飘灯忆否。"}
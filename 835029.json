{"id":"835029","title":"八声甘州 题机影图","dynasty":"清末民国初","author":"奭良","text":"抚婴倪儋耳路八千，襁负怎归来。只苍头黄犬，般散趯跳，水阻山挨。觅得浮家暂伏，蓬筚隐城隈。夜绩何时歇，灯烬频催。郑重青毡故物，听书声乍绩，杼影长陪。说劬劳往事，风木有余哀。莫更提、万钟五鼎，念家山、鹤影一徘徊。泷冈表，何时磨泐，照耀珠崖。"}
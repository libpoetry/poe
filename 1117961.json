{"id":"1117961","title":"闲中富贵二首","dynasty":"宋","author":"陆游","text":"要信人生各有缘，闲中富贵亦关天。绿窗静对千梢竹，翠窦新疏一脉泉。爱百衲琴常锁匣，买双钩帖不论钱。个中得意君知否，不换金貂与玉蝉。天为疏慵剩与闲，一庵青嶂白云间。衲僧过别归庐阜，羽客来寻说华山。冬笋生林龙??，寒泉落涧佩珊珊。俗人自是无因到，虽设柴门不上关。"}
{"id":"462367","title":"念奴娇　和叶舟中秋见寄用东坡韵","dynasty":"当代","author":"金鉴才","text":"青春年少，起鹏翼，赏尽五湖风物。此夕萦融，且更酌，醉赏清光映壁。澎湃心潮，黄海旧渡，吞吐千秋雪。悠悠逝水，浮沈多少英杰。匆匆最是年华，驰心万里，听鸡声催发。十载归来细雨中，故事烟花明灭。北国神游，南天梦忆，乱我枕边发。淩云直去，映辉无数星月。"}
{"id":"751800","title":"幽愤 其一","dynasty":"清","author":"袁昶","text":"朝与蝮蛇游，暮与豺虎居。劫掠长安中，官军不留余。黄巾势合离，朝市成荒墟。燔烧及城阙，阊阖震绮疏。九陌夜无人，出则防击狙。念我平生友，换酒脱金鱼。途穷各窜逸，蒺藜塞中衢。阿谁裹饭问，跰?困子与。独有于侍御，再顾筚门庐。壮我猛将援，饴我行胥疏。患难情倍亲，促坐愿须臾。皇天况甘雨，洒我园中蔬。忧虫日以苏，槁苗日以苏。摘蔬更沽酒，留公解饥劬。"}
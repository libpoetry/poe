{"id":"702264","title":"晓发仆山驿至丕礼驿四首","dynasty":"明","author":"湛若水","text":"草色初看过雨，山光乍见收霞。烟火数椽茆栋，荒篱一树桃花。摇曳旌旗十里，斑趍甲士三千。着处春风满意，殊方化日同天。阴晴养花天气，士女游衍风晨。一翻佳人拾翠，满城桃李争春。冠屦不伦之分，圭璋特达之尊。秉节会成周礼，曳裾归去王门。"}
{"id":"697959","title":"再和閒斋韵","dynasty":"明","author":"费宏","text":"空谷高人独掩扉，一时山水尽含晖。遗荣剩得幽栖乐，仿古犹嫌胜会稀。饮可称仙不知醉，诗如有癖欲忘机。深杯对酒频烧烛，坐上轻寒透祫衣。手栽花竹绕山扉，坐阅朝阳更夕晖。架上古书经眼熟，世间尘务到心稀。菉薋不入骚人室，杞菊能充晏岁饥。只恐林泉难久恋，好贤还为赋缁衣。"}
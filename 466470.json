{"id":"466470","title":"鹊踏枝","dynasty":"当代","author":"卢鸿基","text":"春早归来庭院寂。犹记多情，独迓远行客。我亦无家过春节。凄凉暖语沁胸臆。似怕春归无处觅。折腊梅花，踏尽西园雪。素手插瓶和笑说。出寻小囡哄娘诀。真个春归无觅处。夏暑秋凉，好景惊飞渡。梅杳荷残丹桂苦。黄花明日知何绪。筋力犹堪凌玉垒。风急天高，不咏悲秋句。白发徒增添谑语。多情却被无情误。"}
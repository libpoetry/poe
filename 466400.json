{"id":"466400","title":"蝶恋花　自题壁下词二首","dynasty":"当代","author":"卢青山","text":"侧立长嗟天不许，认取囊刀，三尺秋毫具。未斫鲸龙韬广宇，无聊偶垩操风斧。自是人生留不住，始向人生，留住当年句。昨夜星辰今夜雨，明朝收拾弯弓去。一派奇情挥不去，鞭上江南，鞭上江南雨。落叶弥天吹旧树，旧时胸臆飘如许。躲向浊醪称妙悟，悟得人生，不悟吟春句。欲卧终知无卧处，起来拽笠强撑渡。"}
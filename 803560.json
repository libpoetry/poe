{"id":"803560","title":"貂裘换酒 自题小象","dynasty":"清","author":"邹溶","text":"君貌平平尔。胡为乎、牢骚满腹，揶揄一世。多恐功名无福相，耽误半生狐矢。论天意，原非如此。昨日偶然翻邸报，坐苞苴，毕竟千金子。聊伴食，今之士。为农为贾良非是。莫因他，饥驱势泊，变生别计。如许二辞能了愿，赢得人呼狂士。便富贵、干卿何事。屠狗卖浆称密友，十余年，挈阔成生死。常北望，愁云起。"}
{"id":"454496","title":"金缕曲   题《陶景明诗书画作品选》","dynasty":"当代","author":"何永沂","text":"襟抱诗书画。幸当年、亡羊歧路，塞翁失马。一自牛棚鞭在后，难得糊涂是假。当头棒、喝归来吧！更看京城云压黑，号二窗，白首称聋哑。人独立，思无价。一泓海水杯中泻。欲随心、诗情可怨，画工能化。书写自家忧患句，真个主旋律也。笔力老，疏狂潇洒。未画先诗诗有寄，墨淋漓，懔懔天风下。歌大白，此真雅。"}
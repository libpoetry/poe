{"id":"306603","title":"霜花腴·瘁枫舞叶纵媚人","dynasty":"现代","author":"黄咏雩","text":"瘁枫舞叶纵媚人，风霜总怨飘摇。芦影惊寒，花妆妍晚，秋容老去犹娇。酒痕半销，傍画栏、扶醉金翘。最低徊、故国西风，有人愁唱雁来谣。春色几番销歇，又斜阳木末，赤映霞标。朱雁闻歌，筝鸢传讯，关山落叶萧条。瞥鸿可招。奈南云、归路迢迢。伴黄花、悄倚东篱，少年颜未凋。"}
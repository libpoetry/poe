{"id":"693086","title":"送张叙伯入都补令","dynasty":"明","author":"沈守正","text":"寒风漠漠同云痴，正是双凫赴阙时。二载信州曾寘水，四愁马上好吟诗。雄才到处□贤者，若□何人不慕之。独有辽东方转战，劝君勿作处囊□。问君何处更抽簪，四海谁无杕杜心。若傍廉州应有石，纵治丽水岂多金。中丞节钺传家远，新主圭璋望治深。旦晚玺书征快令，种花不得待成阴。"}
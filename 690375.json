{"id":"690375","title":"读乌符观碑刻无上宫访蒋晖诗四首 其二 闻钱与谦报寄锡山同年华文光","dynasty":"明","author":"张弼","text":"惊风落春昼，塌然发长叹。夫岂为所私，天地储精难。流赋亦能几，至宝轻摧残。吴娃擅殊态，野鹤旋高寒。如何晋代风，欲向虞廷安。秉心日不足，纵步入崄艰。雌黄重暧昧，归流实无端。所以君子儒，砥砺不少刊。天工谅疏宥，自濯犹足看。南山有周处，名迹昭青汗。雄罴岭，苍翠亘天涵倒景。盘旋一道蹑巉岩，才见升天复下井。雄罴岭，世路低昂宜自省。"}
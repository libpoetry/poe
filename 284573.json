{"id":"284573","title":"园中扁豆花，独开甚盛无足悦目诗以嘲之","dynasty":"现代","author":"洪存恕","text":"吾园种植品不齐，荣枯显晦各以时。梨杏李桃栀芍药，春去夏徂无容姿。篱菊原为霜下杰，未霜难为萧艾别。此时唯有扁豆花，开向园中补花阙。名列蔬谱溷群芳，不值好事一平章。弱蔓生来难独立，得所攀附势转强。千朵万朵出树杪，红红白白欠端庄。高占秋光能几日，沾泥狼藉看收场。"}
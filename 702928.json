{"id":"702928","title":"答严楚彦见投之作二首","dynasty":"明","author":"谢元汴","text":"语风红笑荡春裪，锦瑟心心视佩刀。兕虎能吟哀凤曲，鸩鸠勿讽左徒骚。帝江自昔名歌舞，才子于今重杌梼。短水到门红影瘦，苔芩魂授折溪毛。幽篁耿介蓬生麻，吊客青蝇石押衙。道衮潜将奇鬼补，人滩遥对女龙嗟。沉碑穷发凌石海，哭世明星蚀剑华。似我危峰孤不党，确乎深固引心遐。"}
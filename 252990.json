{"id":"252990","title":"寿星明·用敬渊韵寿通尹七十","dynasty":"现代","author":"金问泗","text":"地隔天遥，一样春光，娇绿嫣红。溯年俱弱冠，津沽负笈，吾今垂老，异域留踪。离合悲欢，阴晴圆缺，兄弟三人七十同。双鱼阻，赖崖南道蕴，去雁来鸿。圜空。云雾千重。看城外湖楼想象中。念孱腰病脉，药良针验，劳山汉水，舟稳车攻。词协埙篪，花明棣萼，为祝添筹东海东。琴台在，动联吟万里，此亦门风。"}
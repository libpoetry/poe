{"id":"401877","title":"六十赠周婆","dynasty":"民国末当代初","author":"聂绀弩","text":"摇落人间六十年，补天失计共忧天。浮家湖海余心迹，报国襟期逐口禅。尔我一生曾九死，夫妻不老证何缘。寒荒万里独探狱，恰在今朝三载前。未谙水性水中泅，捻转陀螺却倒抽。此日冠裳凭雨立，几多人物误风流。胸中五岳成平地，户外双松亦白头。你是谁人谁是我，南山有鸟正啾啾。"}
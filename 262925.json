{"id":"262925","title":"六州歌头·冯肇庆自新疆归","dynasty":"现代","author":"孔凡章","text":"山河举目，风景似当年。相逢处，翻疑梦，未成欢，转凄然。别意何从诉？万千绪，唯一语，君莫笑，清歌断，旧盟寒。琴剑飘零，不换人间世，只换朱颜。抚青衫泪湿，谁与住鸣弦？且向芳筵，醉君前。正匈奴入，家山破，烽火急，满中原。泰岳倒，长淮沸，帝京残。遍腥膻。一发兴亡际，坛欲圮，鼎重迁。东南事，凭谁仗，挽狂澜？我亦请缨无路，今古恨、报国艰难。又酒酣无语，低首看龙泉。长夜漫漫！"}
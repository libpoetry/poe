{"id":"312605","title":"大江东去·青岛岁暮遣怀","dynasty":"现代","author":"刘鹏年","text":"尺波电谢，乍一番风雪，送将春到。二十七年忙底事，回首悲欢多少。沧海尘飞，关山月冷，天与人俱老。搜寻敝箧，苍凉几卷诗草。安得立马昆仑，钓鳌溟渤，掣剑蛟龙啸。烛未成灰蚕自缚，负尽男儿怀抱。天问无灵，余怀信洁，翻笑侏儒饱。如何不饮，茫茫来日谁晓。"}
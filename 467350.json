{"id":"467350","title":"鹧鸪天·除夕赠外子二首","dynasty":"当代","author":"周燕婷","text":"白首相期结厚缘，人间毕竟有情天。禽声总是欢时好，月影还怜别后寒。思梦外，立花边，一花一梦岂无关。已知梅探窗前雪，似见春光胜旧年。嫁得痴郎也是缘，自家沉醉鹧鸪天。兴来踏雪寻新绿，闲里围炉说昔寒。梅月下，竹云边，最堪回味坐诗关。临窗听得春声细，好画新眉送旧年。"}
{"id":"70028","title":"书夜乐·百练青铜圆又小","dynasty":"元代","author":"王哲","text":"百练青铜圆又小。平平正吐灵耀。向人前、相对相观，别辨容颜分晓。好丑＊妍并老少。尘凡一齐勘校。彼此假中来，怎生通内貌。别有辉辉亲密要。焕心镜、主玄妙。偏能会、显古腾今，又能鉴、从前虚矫。艳艳光辉宜自＊。把当初、性珠返照。里面得全真，永明明了了。"}
{"id":"405360","title":"鹤巢小葺甫成，值戊戌初度，诸友即席题诗作画为祝，率 成四章，聊当自寿选二","dynasty":"近现代末当代初","author":"黄松鹤","text":"小小园亭面面山，天开图画著身闲。帘前草色撩诗入，枕畔莺声聒梦还。有限乡心春不管，无多吟卷老来删。悲欢旧事何须问，我在黄花翠竹间。卖花深巷鹤巢居，野水闲云意自如。试砚绿浮茶气永，呼灯红入酒香初。初来有赋迷荒径，结习何心爱草庐。岁暮方知身是客，到门犹见故人车。"}
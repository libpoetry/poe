{"id":"522515","title":"有鸱六章","dynasty":"明","author":"李梦阳","text":"有鸱有鸱，集于乔林。征夫遑遑，以北以南。居人之子，我是用覃。东人之子，衣服粲粲。西人之子，车马有烂。中人之子，噂噂衎衎。谁屋室潭，潭谁教猱。有冠谁遇，人艰难谁，寤寐永叹。尔视尔友，令色令仪。弗视尔友，靡臧靡嘉。尔视尔友，予德予哲。背姻背娅，罔不愆蔑。朔日日亏，十月其雷。山川震崩，星辰逆行。二三君子，匪疚匪疾。曰时则然，匪我敢逸。燕雀在堂，翩翩其羽。鱍鱍鲂鱮，在于河渚。弗念弗畜，孰获尔所。小子作诗，诲言式女。"}
{"id":"227989","title":"赏梅游中塘分韵得影字呈水心","dynasty":"宋代","author":"戴栩","text":"神仙宅空碧，下亦爱人境。中塘岂所么，群物贲华景。始憩罗浮舟，水迅山石矿。三冈肇兹源，清旷可百井。疏起樵屋烟，密竚玉娥影。陇狮鼓雪鬃，石乌延帨颈。未竟前后村，忽迤东西岭。洁谐竹买邻，丑愧栎生生瘿。岁晏泽澍沽，日燥霜力猛。翩共千万芳，阻此一半骋。穷哦吊羁艳，炽炬药酷冷。谁料风骚家，敢奋造化秉。儿童骇新观，父老发旧省。初斸莎根移，肃布花阵整。春筐望雨肥，月桥任枝{疒省}。胡为浪钩引，众喧侵独静。滋味已足冠，色香难自屏。徘徊重徘徊，天北大星耿。"}
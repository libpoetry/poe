{"id":"309893","title":"木兰花慢·郊游","dynasty":"现代","author":"邓桐芬","text":"木棉飘尽了，更无计，挽春光。正古涧流红，新荷漾碧，小陌吹香。徜徉。半塘旧径，问何人、堪与说兴亡？一样东风辇路，而今触绪回肠。沧桑，回首漫思量，何意说孤芳。叹旧调销沉，酒徒零落，渐老潘郎。尘装，暂休倦羽，向尊前、沉醉助悲凉。话茗旗亭望极，半城烟柳迷茫。"}
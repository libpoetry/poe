{"id":"403986","title":"水调歌头·癸酉1993元宵","dynasty":"近现代末当代初","author":"喻蘅","text":"大地竞鸡唱，羲辔驭春回。岁星周宇流转，淑气漫重垓。又洒鬘天花雨，腾起人潮欢海，笑语惬衷怀。信是南熏好，解愠阜民财。看江浦，新擘画，尽鸿裁。隔江涌起层厦，轮焕更崔嵬。同抚星桥弦柱，赓唱十年改革，意气挟风雷。展望神州路，何事羡蓬莱。"}
{"id":"698952","title":"风竹","dynasty":"明","author":"徐渭","text":"五竿细筱似荷茼，数点青苔草面封。莫怪枝枝半无叶，昨宵风雨折长松。只堪拟作钓竿横，岂有干云拂雾情。寄语风霜休更忘，只今巳自瘦伶仃。竹劲由来缺样同，画家虽巧也难工。细看昨夜西风里，若个琅玕不向东。鸮鸟尝依恶木栖，鹤鹩多宿竹间枝。冯君莫画生风叶，卵破巢倾始得知。"}
{"id":"1107798","title":"三衢舟次","dynasty":"宋","author":"白玉蟾","text":"柿叶翻黄枫叶红，一江涨起芦花风。水清石露沙痕瘦，日落雨来云意浓。诗思动摇帆影里，梦魂摇兀橹声中。黄昏有底愁如织，南外寄书无去鸿。困兽犹强剑未红，少年羞见白蘋风。心寒赤县神州远，兴入胡庭沙漠浓。谁谓阿蒙犹洛下，未应老亮更隆中。年来弓矢浑无用，只好江头射暮鸿。"}
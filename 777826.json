{"id":"777826","title":"摸鱼儿·哭刘子庚师","dynasty":"清","author":"陈家庆","text":"叹无端、东堂一老，匆匆骑鹤西去。名场冷落年时■，赢得词场千古。天不语。看酒冷愁醒，魂魄归何处。回头记取。算吴苑莺花，秦关风月，好梦半尘土。旧庠序。洒遍天涯泪雨。门墙桃李如许。蕨薇充饥他乡老，可似当年杜甫。情最苦。总目断莼鲈，故国闻笳鼓。伤心自谱。有濯绛吟香，噙椒嚼蕊，一卷画图补。"}
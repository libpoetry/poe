{"id":"47992","title":"吾趋唐寅自述不惑之齿于桃花庵","dynasty":"明代","author":"唐寅","text":"鱼羹稻衲好终身，弹指流年到四旬；善亦懒为何况恶，富非所望不忧贫。僧房一局金藤着，野店三杯石冻春；自恨不才还自庆，半生无事太平人。后改田衣稻衲拟终身，弹指流年了四旬；善亦懒为何况恶，富非所望不忧贫。僧房一局金藤着，野店三杯石冻春；如此福缘消不尽，半生落魄太平人。"}
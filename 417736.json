{"id":"417736","title":"沁园春 海南岛","dynasty":"近现代","author":"朱帆","text":"跨海南飞，琼岛初临，酷热难当。向海滨堤上，驱车纵目，五公祠下，漫步徜徉。苏轼四年，李纲三日，同是天涯谪一场。今朝好，正农场蟹熟，来倩吾尝。曾闻儋耳风光，便冒暑来寻载酒堂。睹断垣残壁，犹生野火，红亭绿榭，正换新妆。访古城楼，淘诗酒井，一任旁人笑我狂。欢忭甚，指成林橡树，又谱新章。"}
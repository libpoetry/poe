{"id":"820335","title":"念奴娇  万生园安南象化去伤而谏之时余将游南溟","dynasty":"清末近现代初","author":"杨圻","text":"家山何在，看紫云红树，炎方天隔。络绎明驼同饮恨，俯仰胡沙边色。榕岛春荒，椰洲水暖，远梦迷南国。千花百草，雕栏愁卧岑寂。花里鹦鹉凄凉，天涯相伴，踯躅犹相识。能说飘零身世事，同向空王台侧。上苑笙歌，长杨车骑，一晌人间别。南溟帆影，载回天上消息。"}
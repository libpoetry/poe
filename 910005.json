{"id":"910005","title":"岑使君牧襄阳受代还朝某同赵德麟谢公定潘仲宝皆饯于八叠驿酒中以西王母所谓山川悠远白云自出相期不老尚能复来各人分四字为韵以送之某分得相期不老 其一","dynasty":"宋","author":"李廌","text":"使臣抚南夏，万夫久以望。道粹韵宇胜，德满声誉香。炳然龙虎文，瑑此金玉相。笑谈府中居，无为民自康。"}
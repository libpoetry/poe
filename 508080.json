{"id":"508080","title":"念奴娇 寄致政朱纪善先生","dynasty":"明","author":"李昌祺","text":"柳绵飞处，政和风淡荡，轻飘晴雪。忆杀故人千里外，客馆怕听啼鴂。桂水危亭，虞山古庙，戟度同登谒。君归吾去，可怜辜负奇绝。长是梦见风标，晨钟敲醒，无奈依然别。去岁鱼笺蒙远寄，惟写相思情切。乞得闲身，看山玩水，著甚酬风月。只应诗酒，兴来还自怡悦。"}
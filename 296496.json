{"id":"296496","title":"百字令·为徐桐老题九老图，戏仿竹垞例用徐氏故事","dynasty":"现代","author":"许宝蘅","text":"神情气爽，认青衫白发，南州高士。滚滚公侯原积善，故是人间骐骥。蹈道依仁，有功怀文抱，畴昔推佳吏。游梁才调，邹严同著名字。飘然不受牢笼，美容毁誉，何处寻真际。采药神仙中圣酒，风月清谈而已。家有八龙，世称四皓，图尽江南比。将军八十，五经犹诵千纸。"}
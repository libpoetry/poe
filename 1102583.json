{"id":"1102583","title":"兰溪叟","dynasty":"宋","author":"俞德邻","text":"戎戎溪市暗，翳翳山云昏。惊雷趣冻雨，顷刻如翻盆。潦涨蛟蜃作，厓裂魑魅奔。游子亦?恍，舍棹投孤村。及明浮霁色，步入兰江门。烈风煽劫火，百室一二存。忽逢病羸叟，呻吟行路难。问之苦何疾，满体催租瘢。千村尽荆杞，何以输王官。嗟我择术闇，半生误儒冠。济世虽有志，老去徒悲酸。对此重恻怛，凛凛毛生寒。"}
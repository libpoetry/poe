{"id":"664843","title":"去年二月九日与德充德一二弟洎子栗过此各赋小诗十馀首今日杏花开二弟复至悟省旧作有待得函关公事了年年沉醉杏花天及年年花发年年醉更乞天公六万场之句因次原韵再赋十首 其五","dynasty":"明","author":"康海","text":"谩省年时醉里诗，便须极意饮金卮。幸无辛苦输公事，却看风流在水涯。"}
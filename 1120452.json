{"id":"1120452","title":"南柯子/南歌子","dynasty":"宋","author":"周邦彦","text":"宝合分时果，金盘弄赐冰。晓来阶下按新声。恰有一方明月、可中庭。露下天如水，风来夜气清。娇羞不肯傍人行。扬下扇儿拍手、引流萤。腻颈凝酥白，轻衫淡粉红。碧油凉气透帘栊。指点庭花低映，云母屏风。恨逐瑶琴写，书劳玉指封。等闲赢得瘦仪容。何事不教云雨，略下巫峰。"}
{"id":"1186678","title":"上古之什补亡训传十三章 其一 上古","dynasty":"唐","author":"顾况","text":"遐哉上古，生弃与柱。句龙是生，乃有甫田。惟彼甫田，有万斯年。开利之源，无乃塞源。一廛亦官，百廛亦官。啬夫孔艰，浸兮暵兮，申有螽兮。惟馨祀是患，岂止馁与寒。啬夫咨咨，䅎盛苗衰。耕之耰之，袯襫锄犁。手胼足胝，水之蛭螾。吮喋我肌，我姑自思。胡不奋飞，东人利百。西人利百，有匪我心。胡为不易，河水活活。万人逐末，俾尔之愉悦兮。"}
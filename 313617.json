{"id":"313617","title":"木兰花慢·过关人怪问","dynasty":"现代","author":"卢前","text":"过关人怪问，此老父，是耶非。想生是英豪，死为雄鬼，不愧神只。当时事，今未见，但窥江、湖马疾如飞。只道和戎无奈，偷营有计谁奇。书生咄咄泪沾衣。报国愿终违。对江上安亭，堂中素屦，墓草离离。知己若逢地下，说人间、近事更堪悲。约与使君明日，虔诚先拜灵祠。"}
{"id":"813216","title":"都门秋思","dynasty":"清","author":"张维屏","text":"天半清霜压怒雕，嵯峨楼观倚丹霄。白河雁去传秋信，紫禁人归赋早朝。梦里蓬蒿蜗舍远，眼中尘土马蹄骄。思乡怀古愁如海，转觉名心似落潮。刀剪能伤独客心，授衣时节怕登临。千秋叶落群鸦舞，五夜风来万马吟。种地几人收白璧，筑台从古重黄金。哀丝豪竹朱门里，秋老都成变徵音。"}
{"id":"811271","title":"蛰仙见和前诗，时将归浙，仍用前韵","dynasty":"清","author":"丘逢甲","text":"阳明且战且讲学，学派曾传揭岭东。鳞爪岛夷矜弋获，皮毛年少枉推崇。空山偶得观心法，横海虚期破虏功。今日会稽谁继起？天涯携手雨濛濛。岭南荔子甲天下，径欲留君待荔红。风雨落花三月半，光阴如水廿年中。图沈凤渺无消息，筮短龟长有异同。满目江山仍百越，相逢莫放酒尊空。"}
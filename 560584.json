{"id":"560584","title":"挽钱贞庵","dynasty":"明","author":"徐庸","text":"海虞山水古今清，人物生成属地灵。刘汉宗支曾按谱，相君事业早传经。应时润泽同甘雨，文节昭明拟列星。名向世间崇闻望，□于乡里作仪刑。惟将籴米资凶岁，不逐纶音入内廷。吟咏性情居宅第，逍遥□□在林□。花边曙墅开棋局，竹底藏钩醉绿□。争羡寸心恒坦荡，不堪双鬓渐凋零。黄金鼎在宜脩炼，白玉楼□赴杳冥。千里竟闲骐骥足，九苞还振凤凰翎。董狐有待今为传，郭养无惭旧述名。白鹤不归华表柱，漆灯光冷夜台扃。"}
{"id":"701819","title":"至日和南皋四首","dynasty":"明","author":"黄衷","text":"臞梅纤柳斗春先，老眼长松送远天。云物且看苍狗外，不知今日是何年。日流南影岁将残，短褐山中怯早寒。稍爱晚来风力紧，□林全变洞庭丹。闲门扫断马蹄尘，散发摊书即故人。独酌一杯长至酒，虞卿风骨久忘贫。闺中惟喜线收多，不道无如白发何。我欲乘春寻钓伴，黄湾晴处弄沧波。"}
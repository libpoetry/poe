{"id":"572006","title":"荆州后苦雪引","dynasty":"明","author":"袁宏道","text":"东皇放晴亦不恶，何事飞雵巧穿凿。入市不填万井饥，积峡推助江神虐。蔬盘日日嚼冰丝，岂有羊脂充??。扑窗打幔十日落，千门无路贷金错。厨断烟销牙齿阁，下方自苦天自乐。玉娘斜坐抱双脚，仙官云吏供嘲谑。东海盛醑黄姑酌，天狸夜窃九关钥。倒骑狞龙捶金络，羲和上书翻见缚。丁令无官化飞鹤，吁嗟天公待民何其薄，野人扶曰觅沟壑。"}
{"id":"419552","title":"鹧鸪天 彭深友从西陲解职东归，既绕道北京与萧将军一倾衷曲，特取道南来见访，肝胆照人，为诵陶公终晓不能静之句，并缀小词，送归醴陵故里，兼寄萧将军","dynasty":"近现代","author":"龙榆生","text":"莽莽平沙展壮图。骋怀犹恋箧中书。可将西极真龙种，来对寒窗老蠹鱼。揩病眼，数真儒。照淋宁怯路崎岖。杜陵诗思斜川感，俯仰乾坤伟丈夫。"}
{"id":"427515","title":"满庭芳 美国西北道上初冬","dynasty":"近现代","author":"陈逸云","text":"车碾寒冰，路迷晨雾，山回道险频惊。溪边霜冻，冷雨渐初晴。满径疏林秋叶，晓烟绕、依旧冬青。回眸处，海天无际，一片吼松声。千山云涌絮，垂虹映彩，入画峰崚。叹倦游异域，深感飘零。何日行吟归去，思乡梦、付托雄鹰。西风急，中原望远，离恨几时平。"}
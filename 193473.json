{"id":"193473","title":"二郎神·古稀近也","dynasty":"宋代","author":"吴潜","text":"古稀近也，是六十五翁生日。恰就得端阳，艾人当户，朱笔书符大吉。卦气周来从新起，怕白发、苍颜难必。随见定性缘，餐饥眠困，喜无秋唧。盈溢。书生做到，能高官秩。况碌碌儿曹，望郎明郡，叨冒差除不一。积世主恩，满家天禄，婚嫁近来将毕。还自祝，愿早悬车里社，始为收拾。"}
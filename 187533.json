{"id":"187533","title":"再韵为鲚鱠虎脔解嘲","dynasty":"宋代","author":"刘宰","text":"多病早休官，自是台无馈。东门享鶢鶋，宁若龟曳尾。有酒可斟酌，有力给薪水。朗咏渊明诗，如斲郢人鼻。所期免朝饥，敢幸赏异味。大{载车肉}来邻邑，细缕出纎指。一见喜折屐，三思食失匕。珍非我可常，灶非吾敢媚。胡可狥口腹，有若囊无底。诸君有用学，土苴足经世。龙肝与风髓，何求不适意。此岂费万钱，正自不难致。贵贱理则殊，气味固相似。"}
{"id":"422570","title":"瑞鹤仙    壬寅元日儿辈春游既罢为述盛况欣然命笔","dynasty":"近现代","author":"邓桐芬","text":"东风才送暖，渐纵横倚陌，黄鹂初啭。银塘翠痕展，正鱼翻轻浪，縠纹吹遍。歌声近远，迓春光、桃符乍换。任枝头、香动严城，尽眼万花零落。欣见，迎年吉语，压岁辛盘，冶春游伴。红亭翠馆，浑未识，定巢燕。只斜阳影里，参差楼阁，掩映飞桥隔岸。最堪期、灯火元宵，夜长月满。"}
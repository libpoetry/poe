{"id":"731247","title":"高宗纯皇帝御制乡饮酒礼乐章补笙诗六篇乾隆十年 南陔三章二章章六句一章八句","dynasty":"清","author":"弘历","text":"我逝南陔，言陟其岵。昔我行役，瞻望有父。欲养无由，风木何补。我逝南陔，言陟其屺。今我行役，瞻望有母。母也倚闾，归则宁止。南陔有笋，箨实包之。孱孱孩提，孰喔咻之。慎尔温凊，洁尔旨肴。今尔不养，日月其慆。"}
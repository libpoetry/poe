{"id":"1033947","title":"卢申之正字得春郊牧养图二本有楼攻愧先生题诗且徵予作 其二","dynasty":"宋","author":"戴复古","text":"我之居，元在野，平生惯识牛羊者。今见蒲江出此图，半日不知渠是画。一犍当前转头立，一犍度浦毛犹湿。中有一苍骑以牧，?羜相随数十足。殿后两枚黄觳觫，分明如活下前坡。路转南山春草多，耳根只欠牧儿歌。"}
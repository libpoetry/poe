{"id":"1215227","title":"题昭君图","dynasty":"元","author":"丁复","text":"曲逆老失计，娄敬因自侯。深宫如花人，远嫁龙沙头。龙沙万里远，远嫁不复反。长思汉宫中，怨泪日在眼。泪眼不可止，娇姿看转美。琵琶寄深怨，繁声纷在指。□□□□□向空。骏骑妥袖育蟠龙。视□□□□窈窕，汉□信有沙地少。□旗捲风吹马疾，琵琶无声长掩泣。骆驼铜婴寒□满，雪花涌注玻瓈椀。单于跪进苦劝人，穹庐夜永氍毹暖。千年世运天所移，声教所被穷海涯。男尽为臣女尽妾，琵琶处处民熙熙。"}
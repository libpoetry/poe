{"id":"1110156","title":"有惠诗求酒者和答二首赠以两榼","dynasty":"宋","author":"吕陶","text":"閒居偏向酒中闲，已把人间比梦间。饮量欲希江海纳，醉乡应有路岐还。高谈好对清樽乐，屡舞犹嫌数斗悭。信有金船少风浪，莫乘轻舸下深湾。愁肠思得浊醪浇，浑似春苗旱欲焦。洗瓮已于坊禁碍，典琴谁向息钱饶。醒心未免嗟牢落，醉眼偏宜望泬寥。酩酊到来须画寝，信知毕卓胜边韶。"}
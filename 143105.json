{"id":"143105","title":"高阳台·斜日明霞","dynasty":"元代","author":"张枢","text":"斜日明霞，残虹分雨，软风浅掠苹波。声冷瑶笙，情疏宝扇，酒醒无奈秋何，彩去轻散，漫敲缺、铜壶浩歌。眉痕留怨，依约远峰，学敛双蛾。银床露洗凉柯。屏掩得销，忍扫茵罗。楚驿梅边，吴江枫畔，庾郎从此愁多。草蛩喧砌，料催织、迥文凤梭。相思遥夜，帘卷翠楼，月冷星河。"}
{"id":"433164","title":"满江红 用岳武穆韵","dynasty":"近现代","author":"钱来苏","text":"白草黄沙，征人去、秋光暗歇。登雁塞、战场凭吊，英雄余烈。磨剑横挥辽海水，弯弓仰射胡天月。忍艰危不改老臣心，歼仇切。洛阳道，花绽雪。乡里梦，如烟灭。问何时复我，九州无缺。献馘飞传西尾首，酬勋遍饮东条血。愿男儿策马踏扶桑，犁庭阙。衡山楚望，毓灵奇、变化非常。晚赤霞、朝迎红日，气象堂堂。神龙起陆撼洞庭，天马飞空控大江。英杰出风雷护陇亩，系兴亡。笑独夫，墓穴藏。看平民，已上场。挥赤帜檄传，北漠南洋。推翻旧阀进劳农，解放中华援列邦。东风好，自由花遍地，领群芳。"}
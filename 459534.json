{"id":"459534","title":"宁乡数日，可记者多，而日饮酒行山，疲绝难书，佳景好怀，皆若呼吸，随来随往，不可复觅矣。所存唯一首，盖岳阳火车站所作，时宿酲未退","dynasty":"当代","author":"卢青山","text":"群峰黝黝移车周，如饿虎伏惊醉眸。夜山百变挟深险，疑车错入宾虹画中游。微光泛白嵌昏镜，小塘无状迷清幽。天色渐随车行起，坞隅草草知低楼。梦耶醒耶小灯暗，听我车行当如天外咽箜篌。车止人出鸡脱卵，路转尘开大厦都。粒米早餐鸟填海，腹底雷转诧路途。酒家作屋斫鲸首，急欲啃此生鱼头。火车横卧接天宇，我倚车窗记所由。颅中酒鼓何为耳，岂如抛管与睡谋。"}
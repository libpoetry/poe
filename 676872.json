{"id":"676872","title":"凫墩","dynasty":"明","author":"卢楠","text":"东观岱岳，西引凫墩。偃仰怙恃，有如子孙。凫墩之容，温懿无弛。轸父之疴，欢揄凫里。白杨锵锵，矫若龙翔。仰天一呼，烈石飞霜。实毒我父，宁知我股。䀌血溅溅，以瀹以釜。父曰予瞢，啜此肴羹。殆其有廖，欻如已酲。稚笋之荐，江鱼之膳。昔闻太史，今兹匪謴。荆蜀之乡，爰有铜梁。笃是异人，刑我有邦。"}
{"id":"446328","title":"水龙吟 七夕复听《青花瓷》","dynasty":"当代","author":"张月宇","text":"水乡沉淀繁华，棹摇影动来时路。青青石板，悠悠仄巷，流光几许。纸伞频开，虹桥小立，迷蒙烟雨。对江南画幅，粉墙黛瓦，沧桑迭，浑如故。曲破声凝弦柱。料而今、鹊归何处。星辉午夜，瓜棚荫下，或闻幽语。极目南天，浮云一片，任风吹去。剩书仪六册，诗盟十载，被时人误。"}
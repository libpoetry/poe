{"id":"453307","title":"蝴蝶诗会赏析东坡限赋七古","dynasty":"当代","author":"张力夫","text":"忆昔年少壮思多，长吟苏子雄豪歌。梦随穆王游八极，无惧江湖有风波。奔忙中岁情渐改，北上大漠南浮海。西逐日落醉伊犁，东接日出吊兴凯。归来万事不挂心，雄豪终解超然音。我所思兮知何处，京畿红尘万丈深。相宜直须二三子，素阁之间开素襟。"}
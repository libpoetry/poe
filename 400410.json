{"id":"400410","title":"满江红 其一 陈毅元帅悼词","dynasty":"民国末当代初","author":"钟敬文","text":"巨栋俄摧，亘万里、江山披缟。惊凶耗、纷来唁电，十方同悼。民贼举家成黑炭，国联坛坫辉红纛。正华洋革命浪峰高，应含笑。参国事，方年少。五十载，勋名茂。是英英儒将，歌吟偏好。怅望人豪情万古，低回金塔霞千道。更岭阴游击骋雄词，长庚耀。"}
{"id":"164006","title":"遂宁喻生画鹿甚精介同官梁知丞谒余因令作八","dynasty":"宋代","author":"程公许","text":"生不逮治古，郊薮观凤麟。颇爱麋鹿性，似是我辈人。食苹咏周雅，祝纲衣汤仁幸不主八卦，非关十二辰。无魂休我欺，掇皮详皆真。佳哉喻生笔，能与元吉伦。雅要簿书堆，坐有涧壑春。适意自起卧，匿树如徼巡。便思投手板，长啸岸白纶。藉尔为我驾，仙会陪未陈。人生几舜华，洞天自灵椿。谨护此画本，勿遣侵俗尘。"}
{"id":"603472","title":"初入罗浮山作 其四","dynasty":"明","author":"祁衍曾","text":"山鸟何太奇，五文分毛质。渴饮元露浆，饥食碧梧实。终年不飞鸣，时为幽人出。我欲执此鸟，施罗叹无术。神物任变化，何必相促迫。昔有孤高士，炼食朱明陲。丹成日飞升，遗灶今在兹。旷哉超世心，千古有馀思。黄鹄不可驭，欲往终难期。置此杳冥事，攀云信所之。"}
{"id":"467528","title":"五月二日夜卧读李劼《论晚近历史》至天明，闻窗外鸟语，漫衍四章寄乖崖","dynasty":"当代","author":"胡云飞","text":"春来不觉青叶盈，春去独闻黄鸟鸣。各有三分寥落意：送春感旧望神京。隔帘花影冷成纹，虚室孤灯若野坟。不合卧观清近史，蓦然枕上起风云。无关花落眼迷离，大道轮回自可疑。便是寻春别有处，乾坤莽莽几人知？春可忆兮不可追，思可纵兮不可回。我有故人千里外，东皇路过请徘徊。"}
{"id":"550431","title":"初夏邀黄仲高孝廉张孺愿太学钱叔达山人张公鲁徐仲和秀才及社中诸子集澄澜阁","dynasty":"明","author":"徐熥","text":"良辰集群彦，暂谢区中缘。驾言出西郭，飞觞湖水瀍。澄澜敞高阁，峰阴流绮筵。丹嶂互隐伏，粉堞相回旋。依岸垂柳密，出水新荷圆。珍禽响丛薄，锦鳞沉深渊。芳思结瑶草，清音鸣朱弦。愿以桂楫汎，同将兰?搴。风和岚翠燠，日落暮景延。幽赏既已惬，旅怀由兹宣。白驹聊可絷，奉君终岁年。"}
{"id":"830818","title":"偕慕逸贯恂游狼山回车过西庐步至梅垞门键不得入遂登我马楼四十韵","dynasty":"清末民国初","author":"沙元炳","text":"黄马交冈尾，修修若伏鳌。西庐踞其罅，左右横双?。往岁曾经此，邪许方伐鼛。兹来揽狼胜，馋眼饱犹饕。譬揖故人退，回辔就儿曹。春晚寒尚滞，打背风颾颾。残曛迎醉眼，金彩迷千毫。辞车循涧路，泥屐憎涂膏。觅导初惮远，发兴遂忘劳。丹畦间芍药，苞坼红仍韬。缘溪植新柳，黄绿待春缫。一峰忽当面，惊堕{熬山}阳{熬山}。大人谁称汝，脱坏团花袍。骨立空诸倚，肤皱谁敢挠。绚变横侧，步转旋周遭。微香时到鼻，披磴空兰䔌。已知梅垞近，疾足轻于猱。擘峡规箭筈，架栈编箐劳。穿桥叩幽闼，锁閟金蟾牢。过墙一枝无，望望头频搔。岸边馀几树，红白乱李桃。不知千五百，何处开芳皋。行行复止止，天半鲸鱼号。言寻石径返，倏遘危楼高。策倦故为目，暂愒思容尻。螺旋进益上，风衣不受绦。云塔压前项，江树罗浅毛。旁翼亭突兀，俯罩岩㟹嶆。惜乏松柏栝，耳绝飞空涛。坐定生虚寂，壁语俄嗷嘈。荒谰微莫省，似寓讥与褒。僧来导我观，甃石泉新淘。云此一泓水，终古无旱涝。池方不盈尺，浊过未篘醪。何论瀹佳茗，未足供淅溞。想患我马渴，于旁凿其槽。众宾各抚掌，惊起群栖嗥。吾亦笑登橹，电掣如追逃。昏黑戒颠覆，镫火趋南濠。相期摹所历，贾勇诗能鏖。"}
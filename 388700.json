{"id":"388700","title":"送淡公·乡在越镜中","dynasty":"唐代","author":"孟郊","text":"乡在越镜中，分明见归心。镜芳步步绿，镜水日日深。异刹碧天上，古香清桂岑。朗约徒在昔，章句忽盈今。幸因西飞叶，书作东风吟。落我病枕上，慰此浮恨侵。牵师袈裟别，师断袈裟归。问师何苦去，感吃言语稀。意恐被诗饿，欲住将底依。卢殷刘言史，饿死君已噫。不忍见别君，哭君他是非。"}
{"id":"466995","title":"成都竹枝词","dynasty":"当代","author":"陈仁德","text":"早茶应市未天明，盖碗流香竹椅并。得此消閒心足矣，盛唐说了说前清。正宗川味麻辣酸，拦道牵衣劝进餐。孰料笑中藏大棒，一敲顿觉齿牙寒。横斜里巷桌球台，游戏萤屏电子街。痛惜孩童功课废，一心扑到此中来。攘臂咬牙大汗漓，挤车片刻不容疑。贴胸踩足寻常事，童叟都如猛虎姿。何愁无计可生财，彩券珍藏待奖开。十万公民争睹日，那堪废纸满长街。"}
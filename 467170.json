{"id":"467170","title":"再登矶山两首","dynasty":"当代","author":"陈忠平","text":"风摇水底几重天，山色湖光两惘然。倦鸟投林嫌太早，青衫落魄甚当年。去寻幽径曾携手，来过空门不问禅。便欲问禅何所用，那时幽径草芊绵。旧地重游感不胜，群鸥争逐一帆轻。醉人霜色都无恙，裂岸雪涛空有声。欲踏层峦风渐紧，转看仄径意难平。青山谓我多憔悴，我谓青山不解情。"}
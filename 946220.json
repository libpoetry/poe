{"id":"946220","title":"腊月望泊舟钓台滩下赋诗既而登婺女明远楼诵之乡丈陈德承同集黄奇卿张伯广因书以遗德承之子性甫直甫后春六日奉和德承韵兼简奇卿伯广为别","dynasty":"宋","author":"陈傅良","text":"行藏独倚少陵楼，怨鹤愁猿孰与俦。尝与万人争魏阙，何如一壑老菟裘。追随士友从吾好，领略江山自此游。急趁梅花理归棹，双溪为我亦西流。"}
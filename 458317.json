{"id":"458317","title":"西江观渔者","dynasty":"当代","author":"卢青山","text":"小艓划划过屿头，其长五米抑及六。褐衣初浣挂舷边，天线立舱持以竹。舱中褥铺想宛然，生涯长以船为屋。渔翁船尾摇两桨，老妻船头屈腰足；万丈丝结百丈网，手颁入水随直曲。回船收取水淋漓，数尾纤鳞争跃扑。不知持向市头摊，一鱼能抵数颗粟。向午来泊小矶凹，垒石为灶折枯木。此回彼复语稀稀，小鲜糙米香簌簌。去去江上横烟波，岸头馀烟犹断续。"}
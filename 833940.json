{"id":"833940","title":"洞仙歌 七夕后二日携玉可泛舟葑门荷荡观白莲，遇雨，用东坡韵连句纪游二首 其一","dynasty":"清末民国初","author":"易顺鼎","text":"功名马汗，与文章牛汗。赢得新霜鬓边满。问何如、一舸鸥国招凉，花世界、不管人间理乱。碧云香似海，沈醉吴王，鸳梦何知有秦汉。销夏古湾头，花落花开，千秋事、水流难转。喜坐对如花素心人，把绿意红情，霎时都换。"}
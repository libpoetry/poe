{"id":"73081","title":"水龙吟·中年怕见离筵","dynasty":"元代","author":"张之翰","text":"中年怕见离筵，恶怀易感欢难遇。愁城百丈，旧时全仰，酒兵遮护。不饮而今，如何禁得，欲行还住。与元戎已别，弓刀小队，能为我、年来去。一阵黄昏细雨。正心头、万丝千绪。几家灯火，烟迷湖水，风号堤树。咫尺重﹂，故人千里，可能无句。听谯楼更鼓寒声历历，倚篷窗赋。"}
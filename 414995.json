{"id":"414995","title":"十一月十八日回宁乡老家","dynasty":"近现代","author":"黄假我","text":"冒雨寻村路，言归别有情。寒潭映乔木，旧宅聚亲邻。谈笑百般乐，畦町一片青。衡门闲倚处，仿佛见慈容。无母犹存婶，还乡尚有依。杀鸡忙作饭，吹火为烘衣。细问外间事，渐呈脸上辉。何时聚诸弟，个个插红旗。有妹怜多病，坚持课读忙。红藷收到手，阳芋饱充粮。与人不争利，督侄遍开荒。珍重各自慰，前途万里长。"}
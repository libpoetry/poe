{"id":"828497","title":"族兄叔容相别三十三年兹复见于沈阳几不相识矣留饭海拉尔磨菇及自制藕丸风味绝佳谈及家乡零落之状不胜感叹率成一首","dynasty":"清末近现代初","author":"陈曾寿","text":"皂帽藜床岁月多，卅年重见鬓双皤。盘中风味巴河藕，塞上奇黁海拉磨。话到家园堪痛哭，未填沟壑且高歌。腐儒濩落英雄老，回首苍茫等逝波。"}
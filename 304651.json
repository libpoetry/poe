{"id":"304651","title":"八声甘州·镇残山风雨耐千年","dynasty":"清代","author":"陈曾寿","text":"镇残山风雨耐千年，何心倦津梁。早霸图衰歇，龙沉凤杳，如此钱唐。一尔大千震动，弹指失金装。何限恒沙数，难抵悲凉。慰我湖居望眼，尽朝朝暮暮，咫尺神光。忍残年心事，寂寞礼空王。漫等閒、擎天梦了，任长空、鸦阵占茫茫。从今后、凭谁管领，万古斜阳。"}
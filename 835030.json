{"id":"835030","title":"寿楼春 寿慕韩，时寓津门","dynasty":"清末民国初","author":"奭良","text":"长松天崇隆。历肤云泰岱，膏雨岐丰。自有夷吾江左，坐人春风。丹水上，青门东。是意行、羁栖游骢。合雁户徯童。鹰师海客，翘首望归鸿。韶光艳，花香浓。看灵椿倚翠，文杏吹红。最好清阴鸣鹤，俊游乘龙。门阀贵，金芝封。更一堂、芄兰葱葱。十年黑头公。生申具瞻维岳嵩。"}
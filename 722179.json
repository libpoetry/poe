{"id":"722179","title":"生日示姬人","dynasty":"明末清初","author":"屈大均","text":"玉貌先生岂有求，莫愁天遣慰穷愁。更教竹叶无离手，自可芦花不上头。共命鸳鸯争一日，同心桃李媚三秋。弄雏人爱将雏甚，乌子多生逐凤游。萧晨休叹岁寒催，朔雪炎天未易来。梅蕊故当重九发，菊花偏向小春开。岂如桃好多根叶，长与松高在草莱。捣药殷勤蟾兔似，女君相逐上瑶台。"}
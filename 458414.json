{"id":"458414","title":"扁鳖行","dynasty":"当代","author":"卢青山","text":"闽中产鳖龟，扁扁其躯腥其气。匍向东海水苍苍，鲸鲵参藻熏以死。当其稚弱尚六藏，迢及长成森露齿。负我海上蓬莱之仙山，欲去我禹甸而长驶。西洋东洋正有人，觑我尧封忧不止；得此密应欢如风，以纤相引戟相蔽。吁嗟龟鳖之智能几何，唯乞口腹与权势；自谓爪指动天下，孰知驱使如棋子。吁嗟吁嗟口腹之欲卒至于贪，群氓飙起争燎原，残局骎骎亦近于收官。两造凝神持子不猝下，有人冷立峻以观。"}
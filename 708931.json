{"id":"708931","title":"万年欢  唐济武太史过访耕石斋小寓次史邦卿旧韵","dynasty":"明末清初","author":"曹溶","text":"药驾萧寒，鹤巢空、俊人来共烹雪。蜡就东山双屐，顿教毫发。世界苍茫未辨，觉此地、亭举清绝。銮坡邈、楚调争弹，好官偏恼狂骨。军城暮笳渐歇。算青回陌上，芳草难别。惜取风流，卿相恐是废物。重约秦楼酩酊，想像里、莲花承袜。漏声促、柳巷旋车，夜深谁饯瑶月。"}
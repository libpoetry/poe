{"id":"626871","title":"游仙诗赠叶金吾犹龙 其二","dynasty":"明","author":"梁宪","text":"昔闻抱朴子，曾封关内侯。帝前辞爵赏，飘飘来罗浮。丈夫生世问，贫贱元足羞。致身须及早，揽辔澄九州。与时同卷舒，何事怀殷忧。惭予志不逮，每为斯人求。罗浮君家近，石洞乃旧游。葛仙遗迹在，丹井空湫湫。依稀想风采，恍怫与之俦。聊赋游仙诗，为君祝千秋。"}
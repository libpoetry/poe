{"id":"233639","title":"送袁度这挈家之任","dynasty":"宋代","author":"敖陶孙","text":"神龙不池拘，威凤非笼驯。自我交袁君，愁见地上人。一官固儿嬉，君视真埃尘。去如下鞲鹰，来即释峤云。相从复几时，孰老西湖春。门前乌桕花，颇怪乌来频。问知八九雏，翅短青尚新。感君携孥行，道路嗟良勤。念子春秋学，当重博士茵，胡为簿馀干，折腰五斗陈。祭河先恶沲，小大则有伦。细意事失墨，风列实要津。赠言吾岂敢，辄献所食芹。惟时风雨交，举涂潦理轮。十年上饶路，梦中说悲辛。黄泥漫塘坡，鸣黾舞渊沦。赠子方竹筇，副以白伫巾。筇方哧鬼蜮，巾白来祗神。意气得人命，杯酒聊殷勤。上马莫回头，慎忽愁我贫。亦莫作怪事，祭灶通比邻。"}
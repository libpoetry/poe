{"id":"947508","title":"艾轩老先生文集刊传上以揄扬其问学下则得佛家以法布施之意前后数君子有是志而不果今日薄西山幸一见此喜成古风三篇以贺后来之有作者且述下悰云 其二","dynasty":"宋","author":"陈藻","text":"夫子删诗去，流年近二千。何人悟芣苢，此老独遗筌。活鲤收入袖，化龙骑上仙。傍看休发问，无语堪相传。假令托忠恕，投块答僧禅。依前提出后，未谁知的然。给还上手契，各认落江田。"}
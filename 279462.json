{"id":"279462","title":"西河·寄题曹纕蘅借槐庐图","dynasty":"现代","author":"周岸登","text":"槐可借。三公旧秩休讶。槐安大国好疏封，梦梁更写。赤烟郁律孑伤麟，删诗还正风雅。似因树分秀野。隔墙翠影交亚。盘蜗负壳亦吾庐，燕欣大厦。道衰迹熄起诗龛，觚棱残泪沾洒。偶来胜友喜共话。倦摊书、邻树阴下。漫比雒中耆社。说南柯、梦觉东华，情惹延月开尊，忙边把。"}
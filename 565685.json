{"id":"565685","title":"遵玉岑山高丽慧因寺由六桥步归一首","dynasty":"明","author":"黄省曾","text":"插衽方巍上，挈舟仍奥鹜。语语岂惮酬，觞觞忽申暮。遇物皆陶悦，睇佳溘淹驻。瑶英揽南岑，金书展东丽。五衍排冥筌，三危摄净住。夕汉无迟晷，昏林溢飞雾。腾波拒前楫，响飙改还路。游舠集渚敛，浴鹳泳涛溯。带麓循反踪，萦芳引蹀步。倘匪踯躅游，安能表高愫。"}
{"id":"464926","title":"满江红 十余年前曾尝哈密瓜，补赋","dynasty":"当代","author":"金问泗","text":"蝇遣狐藏，看个个、龙游虎蟠。吮琼液、仙桃欠嫩，金醴嫌酸。不靠飞尘驰骏马，无烦镕蜡荐春盘。有云车、携致昨田中，今席间。并刀剖，成半圆。葛巾覆，垂四边。俨升平气象，座上多欢。玑琲朝来盈辇道，碧城宵去倚阑干。乍残山、剩水念青门，徒怆然。"}
{"id":"708965","title":"花心动  得■臣书报之","dynasty":"明末清初","author":"曹溶","text":"闻笛楼头，剖双鱼、当关残照。柳作氍毹，莺送笙竽，才称狂奴风调。酒龙渴饮澄湖隘，记射虎、雕弓犹啸。更何日、琨弦再鼓，侧檐前帽。见说天翁有意，出千种徘徊，催人年少。僝僽心情，瘦损身躯，三月黄鹂乱叫。稽山百仞清难极，遥传与、个侬知道。且收拾、芒鞋好春还到。"}
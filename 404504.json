{"id":"404504","title":"水调歌头·仲秋寄台湾诸亲友","dynasty":"近现代末当代初","author":"刘永平","text":"游子今何在，胡不早归来。慈母倚闾而望，月下久徘徊。又值神州奋进，尚阻一衣带水，把晤曷难哉。三十五年矣，丹桂几番开。遥寄语，衷肠热，立瑶阶。视通万里，灵犀一点透襟怀。且劝吴刚痛饮，更邀嫦娥作伴，渡海挂帆回。倦鸟知还日，联袂上春台。"}
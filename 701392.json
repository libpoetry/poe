{"id":"701392","title":"岁暮病中次司勋侄韵","dynasty":"明","author":"黄廷用","text":"明日长安又是春，花期云会逐年新。坐闻车马喧廛陌，喜觉庭阶隔世尘。岁杪琴书堪自适，天涯骨肉更谁亲。经旬药鼎团寒火，空想维摩问病人。乾坤旋转向阳春，忽见寒梅放萼新。玉宇璚楼腾紫气，很山雁塞净红尘。雪中欲访戴安道，剡曲徒思贺季真。病起暖风吹短鬓，五陵谁是倦游人。"}
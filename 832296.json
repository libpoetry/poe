{"id":"832296","title":"醉翁操 六榕寺园亭赏梅，铁禅上人出图属题","dynasty":"清末民国初","author":"陈洵","text":"云端。鸣环。檐间。下群仙。芳妍。虬龙凤凰驮婵娟。午灯风定禅圆。人意闲。展画夜窗看。彼美知我兮忍寒。旧榕翠窈，来去何年。此花见在，犹染南朝麝烟。花似雪兮泠然。雪似花兮无言。萧梁随逝川。浮图依天边。此地足流连。赋诗谁是何逊贤。"}
{"id":"374588","title":"沁园春·百六十年","dynasty":"清代","author":"蒋士铨","text":"百六十年，人物风光，天中剩区。看金明池上，秋凉洗马，玉津园里，日落啼乌。广武兴悲，夷门陨涕，七十侯生尚在无。伤心处、比洛阳宫阙，一样荒芜。几番搔首踟蹰，便写向、旗亭补说郛。似阮公讲学，淹留尉氏，班生作赋，叹美东都。谰语丁宁，丛谈细碎，入手皆成一串珠。谁更要。写开元遗事，南宋新书。"}
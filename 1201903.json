{"id":"1201903","title":"满庭芳 赠路宿刘先生","dynasty":"元","author":"马钰","text":"伊予同里。自来交契。各贪浮名浮利。总悟无常，物物般般捐弃。予先别离宁海，又继而、贤来关里。愿同志，更同心同德，同搜玄理。慎勿攀援爱念，便宁心宁意，全神养气。尘世之中，不染不著为最。殷勤完全功行，常清静、有些消息。神光灿，泼焰焰焰地，是你真底。"}
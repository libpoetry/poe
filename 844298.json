{"id":"844298","title":"鹤亭招同沧玉、香圃过其岩野草堂，即事赋赠三首","dynasty":"清末民国初","author":"林朝崧","text":"竹绕垣墙花绕庐，华堂小住感何如？昔年宋玉临江宅，留与南朝庾信居。君齿长余三岁耳，短长肥瘦颇相同。左家膝下惟娇女，羡尔阶兰茁四丛。与子结交兄弟行，今朝拜父一登堂。入门见我泥沾胫，倚杖呼孙速煖汤。"}
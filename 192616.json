{"id":"192616","title":"邵奉礼归乡","dynasty":"宋代","author":"杨亿","text":"二年分直浴堂门，簪笔垂绅奉至尊。日过八砖批汉诏，宴开三殿挹尧樽。忽闻抗表干君父，切要悬车示子孙。碧落改官旌旧德，黄金加锡见深恩。群公祖道争飞盖，故吏沾襟亦恋轩。定是辽东叹城郭，肯同彭泽慮田园。捧觞莫诉前为寿，上马犹能左属鞬。临别延英对数刻，已应惇史记嘉言。"}
{"id":"406831","title":"百字令 游道教胜地齐云山","dynasty":"近现代","author":"汪玢","text":"秋晴烟淡，伴飞轮一路，翠峰华屋。来止清江横出处，有石为桥如玉。白屐登山，黄冠入道，从此矜高躅。龟蛇初隐，异光回荡幽谷。忽地洞府天开，丹岩仙字，映碧池明渌。闻说灵飞真卷散，山鬼为之宵哭。劫换红羊，香浮法苑，四外摇空绿。泠泠佳致，西风凉在修竹。"}
{"id":"456351","title":"长夏观世界杯期末考试监考时作","dynasty":"当代","author":"程滨","text":"热浪铄金石，金石筑高楼。我居金石内，丹鼎锻妖猴。焚破清凉国，炼出清凉油。策马意识界，饮马意识流。开关即歧路，闭门作寒囚。寒囚多玄想，歧路影自俦。逃影影不灭，草玄玄或留。红毹吾所好，绿茵世所求。梨园花落尽，众生皆名优。冷风袭百骸，冰水拭双眸。人造清凉里，俯仰看足球。"}
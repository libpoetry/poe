{"id":"185640","title":"送师本行·鲁国几男子","dynasty":"宋代","author":"陆文圭","text":"鲁国几男子，陋巷称颜渊。笔食何从出，赖有负郭田。养志本无求，求人志可耿。蜀翁古奇士，束书裹寒氈。客来拥氈坐，客去挟书眠。索供广文馀，催送司业钱。玉瓶何处酒，翠侈谁家酒。我乃遭数奇，彼胡钟美偏。厄穷不自悦，静退儿为贤。揖士搞讲席，呼儿嵯归船。后游记何日，今别已高年。感翁出处足，抚几心茫然。握手出门去，梅雨暗江天。"}
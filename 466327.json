{"id":"466327","title":"四月二十四消病和陶《形影神》 形赠影","dynasty":"当代","author":"卢青山","text":"天地亦不久，河源有涸时。况乃肌肉体，凋毁欲何之。见汝常怛怛，知汝能避兹：性本非实物，出没无所期。使我躬长官，折腰有耻思；汝亦随如弓，其心安凄洏？与日相隐现，虽失无悲疑。嗟我得为汝，快乐安能辞。汝尚可自为，被迫我独拙。使汝立日下，我安能与绝？使汝揽秋镜，安能异悲悦？日中复日落，长短以时别。汝待秉气生，气衰飞而灭；我待汝与日，同病内炙热。汝可立功德，身高名不竭；我云长相随，位置不改劣。天道有常运，熠熠自昭著。人为三才中，虽云以我故。苟无丰健体，谓予将焉附？万物皆有待，此岂予私语。生死古皆疑，达然以自处。生非我所赋，死非我可住；汝去无减加，后者来无数。赋此无恒影，赋彼可为具；羡体何愚顽，折腰安足誉。坟墓七尺土，功名携不去；有必不可为，虽死何足惧。罚汝三盅酒，从此毋多虑。"}
{"id":"458102","title":"出厂外抽烟，复见新菌","dynasty":"当代","author":"卢青山","text":"去年菌好依枯株，今年残毁唯零馀。今年湿气犹吹嘘，新菌又茁株之隅。白蝶紫蝶飞清癯，蜻蜓逆立风中躯。虽为动植分游居，同此林薮能相娱。跣足赤胛谁欤予，囚中越出神疲如。聊得一石意已馀，蜻飞蝶走谁能拘。而况有蚁不弃吾，自趾及胫沿吾肤。坐我膝盖观空虚，摇摇两触如长须。"}
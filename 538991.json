{"id":"538991","title":"洪武中发三千僧戍边尹山隆法师请焚身以宽其罪仍留瓣香施法雨济旱人主嘉之为诗以纪其事且悉赐三千僧牒后百八十年初地婆罗门王世贞得其遗像塔铭读之敬题于后","dynasty":"明","author":"王世贞","text":"药王深愿且行因，救得三千果位人。精进肯图超大劫，慈悲还拟化波旬。烟霄不染清凉界，火宅长抛梦幻身。欲识妙圆何处所，中天万古现金轮。"}
{"id":"835807","title":"一萼红 其一 叔问以和石帚词相赠，步韵奉答，即题其沽词小卷","dynasty":"清末民国初","author":"吴重憙","text":"阁轻阴。算春如过翼，白发不胜簪。雪散梁园，云迷津树，多少鸥梦浮沈。况方唱风波难定，枝拣尽何处稳栖禽。我附轻舠，君乘片席，江上重临。何意屧廊香径又，梗飘萍合，再订同心。玉蕊寒梅，天香丛桂，林屋许与追寻。负初服朝衫未脱，五湖游抛掷抵千金。他日买山，同归潭水非深。"}
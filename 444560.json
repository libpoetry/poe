{"id":"444560","title":"水调歌头 玉湖赋别苏俊及高州诸子","dynasty":"当代","author":"王蛰堪","text":"鸥鹭旧盟侣，酒海放吟槎。平生际遇缘会，乘兴向天涯。入眼江山未老，是处欣看芳草，岭粤究堪誇。聊共二三子，午日正清嘉。波光碧，四山翠，罩轻纱。夕阳凫影，一湖寒霭荡思遐。浅醉孤怀何似，待作他年归计，此地可浮家。随意扁舟去，烟雨钓竿斜。"}
{"id":"467082","title":"花朝杨村赏橙花同小园逸生对庐和明诸老即席赠主人三首","dynasty":"当代","author":"陈永正","text":"百里飙轮半日临，原丘渐入绿云深。春来树树琼英缀，想像霜飞十万金。泥砖茅盖旧曾临，今日重来意倍深。路转橙园三十里，飞甍碧瓦出层林。曾作耕田识字夫，廿年影事已模糊。黄金不假原能致，真向山前羡木奴。"}
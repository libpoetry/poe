{"id":"1035227","title":"沁园春 许侍郎奕生日","dynasty":"宋","author":"魏了翁","text":"惠我田畴，拯民水火，春满蜀东。更山连睥睨，长蛇隐雾，红移略约，睢霓横空。人卧流苏行席上，公心事夕阑晨枕中。长自苦，算无人识得，只有天公。天教百般如愿，也应是、天眼惺憁。看田间泥饮，门无夜打，水滨庐处，户有朝舂。拟上公堂，称兕爵酒，未抵人间春意浓。无可愿，愿城池永与，公寿无穷。"}
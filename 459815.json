{"id":"459815","title":"十一月二十四夜零点将晨雨作闻雷","dynasty":"当代","author":"卢青山","text":"冬夜栗深寒，黑雨苍茫来。玄云包宇宙，雷响奔沉哀。如失婴之母，如失母之孩。穷呼肝肠裂，应答相寻追。忽在天之北，忽在天南陲。闻声不得见，探索徒背乖。久听感悲怆，伫立楼南阶。嗷嗷愈激烈，大黑何忍哉。猛醒天象耳，托兴如赃栽；幸天不我罪，一笑收雨回。哀声遂尔寂，馀响犹喧豗。忽忆上邪句，我亦泪盈腮。"}
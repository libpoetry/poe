{"id":"71865","title":"木兰花慢·灿星缠宝校","dynasty":"元代","author":"刘敏中","text":"灿星缠宝校，跨天驷、日华边。看岭表孤松，峰尖秋隼，谁与争先。君王识公英武，便除书、飞下九重天。内府彤弓＊矢，元戎虎旆龙旃。阴风惨淡拂春烟。万里入秦川。想诸将欢迎，三军贾勇，威震江＊。何如渭城客舍，对青青柳色惜离筵。回首平吴事了，兜鍪更换貂蝉。"}
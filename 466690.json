{"id":"466690","title":"绍兴行 沈园","dynasty":"当代","author":"何永沂","text":"千古放翁千古才，沈园非是旧池台。平生铁马风云气，梦断香销挽不回。沈园初进慎题诗，万树鸣蝉竞唱“知”。吟事迷离心事定，绿杨送梦入荷池。草园书屋梦依稀，正值龙争虎斗时。到底自由人一个，横眉左右对王旗。兰亭拜倒欲焚香，四十年前梦一场。尚记少时书旧报，洛神夜送十三行。"}
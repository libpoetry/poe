{"id":"761011","title":"法曲献仙音 园居春尽病起闻雨述怀","dynasty":"清","author":"郑文焯","text":"诗骨裁花，酒香行药，径曲苍苔埋步。暗烛吹烟，冷篝销雪，愔愔晚寒帘户。甚梦也和天瘦，空阶夜还雨。悄吟绪，占吴根、小城一角，墙柳外、依约远山黛妩。絮捲陌尘飞，放东风、莺燕无主。故国楼台。映沧波、空剩歌舞，怕雕阑都换，更倚伤春高处。"}
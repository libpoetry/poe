{"id":"518251","title":"洪武庚辰八月一日为抚安人民至衣锦乡访安湖书院拜先圣殿谒先贤祠栋宇倾挠廊庑荒茀顾瞻感叹念欲兴修兹焉经始以俟毕工历初十日夜坐挈矩堂新月满庭谩尔兴怀成五言近体十首时儒生钟民敬亦次余韵以纪一时之清兴也 其一","dynasty":"明","author":"唐文凤","text":"凉夜坐长庑，披衣酒半醒。月涵双沼白，云去万山青。遗老犹文物，前修尚典刑。我来勤抚字，短发故星星。"}
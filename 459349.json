{"id":"459349","title":"六月六晨始明出行山间，即书所见。终宵未眠，眼暗如夜，思昏亦如夜，不知所写何语，想无外漆黑一团耳 其一","dynasty":"当代","author":"卢青山","text":"明月犹西照，微熹自东入。此景人莫知，唯鸟迎送唧。雾重山形匀，露降树裳湿。独屐分青草，时拂山间石。伊谁傍相随，路灯含默立。满夜睁瞠苦，眼昏睡欲逼。渐沿坡上坎，塘影光跃壁。有人掷鱼饵，惊起水禽泣。我亦何所事，消此晓与夕。坐学山禽啼，百声似无一。竟肯相和答，往复相悦怿。岂以同处久，引我为族戚？"}
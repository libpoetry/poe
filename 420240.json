{"id":"420240","title":"沁园春 二十六年春与文炳、觉民、庚由、絜生诸友游西湖钱塘，遂登天目诸山，漫成此阕","dynasty":"近现代","author":"王陆一","text":"入越群山，苍翠连云，清衬此湖。尽五陵年少，悠扬春骑，良家六郡，弃掷关襦。江介年年，采茶歌去，此事难哀今士夫。湖滨路，逐如花儿女，苦拜南株。无殊景物愁予。自天目钱塘差可居。甚花钿陌上，浓欢扶步，东南春水，沉梦无书。绕桨红蘅，摇镫白纻，曾是长兵行沼吴。湖山愿，要黄图旧月，多照储胥。"}
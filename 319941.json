{"id":"319941","title":"沁园春·月冷阑干","dynasty":"现代","author":"芍印","text":"月冷阑干，冰冱衾裯，了无梦痕。尽愁烟恨雨，飘零金粉，落花流水，断送青春。雨益风悽，晴添月怨，万态迷茫环此身。伤情处，看游丝有意，罥树无因。销魂。绮思殷勤。感芳草幽花心自亲。记薰风池畔，荷香沁臆，流霞天际，桂影扶轮。秋晚堪娱，春回有信，人意还同酒味醇。斜阳好，奈恹恹小病，伴我黄昏。"}
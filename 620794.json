{"id":"620794","title":"发?水望新会银矿诸山","dynasty":"明","author":"区怀瑞","text":"晨征背乡国，惆怅?川阳。薄云散朝岭，岛树挟扶光。回堤旋桂楫，激水疾轻航。含情萦浦溆，历览穷山冈。连山残素雾，暗谷闭玄浆。常言含瑞应，安知乃自戕。重泉穿地轴，穴石摧天纲。遁火无终已，流金铄炎荒。祇同砂砾用，宁思草木伤。薮泽有馀悲，公聚非所张。大人原慎德，群小决其防。锱铢岂足爱，筐篚难为将。扰扰天地间，谁能久盖藏。勿误荆南利，幸谢周职方。"}
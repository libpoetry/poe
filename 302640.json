{"id":"302640","title":"瑞鹤仙·浮生销短枕","dynasty":"现代","author":"黄公渚","text":"浮生销短枕。听霜钟几杵，辛园客醒。灯光彻灵境。记云皋飞轪，松峦烟岭。飘然鹤迥。厕群仙、相逢酩酊。曳筇枝、十里丹枫，仿佛道场山径。谁分。乌巾鸾啸，铁笛龙吟，百年俄顷。灵台迥印。凭拾取，梦中影。怅江湖满地，收身何处，惟有仙乡清静。对丹青、说与心期，令人猛省。"}
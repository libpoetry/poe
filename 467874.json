{"id":"467874","title":"禁体咏腊梅和盛元兼示静凤 二首","dynasty":"当代","author":"傅义","text":"记曾惊艳久盘桓，似媚还庄正耐看。笼手醉吟归不得，回眸凝盼秀堪餐。仙娥闭月休伤独，高士壅门岂怯寒。迎得春来君便去，叫人怎不动心肝。浴佛清斋已过些，幽姿天与美无瑕。自矜冷月犹为伴，那管东风未有家。貌倩许同莺酷似，芳群羞与杏俱加。宫娥未识清高节，纷效含章误坠花。"}
{"id":"694372","title":"神泉八景为饶鉴赋其四赠之 太极涵虚","dynasty":"明","author":"陈献章","text":"混沌固有初，浑沦本无物。万化自流形，何处寻吾一。道眼大小同，乾坤一螺寄。东山月出时，我在观溟处。江门白藕花，我榻庐山顶。君若去茶山，茶香复谁领。焦明亦是凤，萤焰只疑灯。安得石上泉，为洗世中肓。霜前淡淡花，瓢内深深酒。今日陶渊明，庐山作重九。同俗不同俗，山杯映秋菊。仍闻席上歌，不是人间曲。歌舞重阳酒，今年犹去年。山中八石榻，榻榻是回仙。著论必无同，乾坤孰此容。人扶周孔教，用世且无功。"}
{"id":"467782","title":"西江月 戊申元日","dynasty":"当代","author":"章士钊","text":"一个环球统帅，千年命世辞宗。文韬武略尽从容。化作惊涛齐涌。廿纪末棋行届，五洲噩运将终。东门高柳已葱茏。惹起长风万种。六十年前今日，东朝父子双危。不才犹下海西帷。南望武昌云起。甲子周期已满，春秋笔法难持。谁嫌不足少年时。老去粗谙易理。"}
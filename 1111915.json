{"id":"1111915","title":"句","dynasty":"宋","author":"吴倧","text":"老去渐同嫫母丑，归来免效贾胡留。两生更肯从绵蕞，高祖规模又不同。吴市终身避言耳，去家岂是去为仙。杨柳池深鱼乍出，桑麻土润燕初归。一年春草风前绿，万点桃花雨后红。渔携网近鸥斜去，人过桥东影倒行。岸近田多损，潭深石叠平。村舂林外急，钓艇柳阴横。竹牖迎风翻贝叶，铜炉温火养龙涎。"}
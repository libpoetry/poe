{"id":"773732","title":"澎湖","dynasty":"清","author":"朱仕玠","text":"澎湖一穷岛，外海称险隘。东南控制静，内地安栖息。山童草木荒，潮涸盐卤塞。地潟不宜稼，耙犁安所力。波涛狎床帏，蛟鼍轻蜥蝪。肆其虓阚性，溟涨犹偪仄。粟米自东来，未能饱饥膈。修鳞与团介，炰脍无不得。天兵昔东下，万艘暍荷戟。神畀将军泉，至今喷湢㳁。东临望台疆，时见山尻脊。西飙会有期，便挂如云席。"}
{"id":"432640","title":"炮局杂诗（录五首）","dynasty":"近现代","author":"周作人","text":"布衾米饭粗温饱，木屋安眠亦快然。多谢公家费钱谷，铁窗风味似当年。卖却虎皮吃冷饭，当时豪气未全消。莫将原子平天下，珍重馀年好看潮。青帽蓝衣十九时，代爷入狱复何词。荧荧双眼含悲愤，国事前途未可知。七十老翁坐不起，笑啖榅桲与芙蓉。夜半溺床复悲啸，南冠相对但书空。一夜寒灯十首诗，若中作乐有谁知。而今木屋飕飕冷，正是无忧无虑时。"}
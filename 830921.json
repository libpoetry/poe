{"id":"830921","title":"齐天乐 其二 叠韵赠蔡竟夫归自塞上","dynasty":"清末民国初","author":"程颂万","text":"貂裘匹马皋兰道，万山围向人冷。盾鼻风酸，旄头月落，羡煞书生豪俊。蘧庐醉暝。尚疑是关前，群松动影。绝塞刀环，替君欢喜替君病。团圆一片明月，恐琼楼玉宇，仙子惊醒。倒尽金卮，击残铜钵，道是天涯谁信。柝声偏紧。有十万红珠，照吾归径。水调飞来，更情深韵稳。"}
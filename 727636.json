{"id":"727636","title":"晓仙谣","dynasty":"清","author":"柳是","text":"龙堂夜转回天扉，风巢声隐丽簌低。锦轮日唱洞庭湿，虬幡虎节灵符飞。列钱绛滴艾蓉冠，桂殿黄支井壁尾。银河北道开层城，紫梢龙广州细小。海风下辨樱桃红，神魄未归仙雾濛。鲸鱼光颜吹不起，晓行万里陵阳宫。雷輧无数骜熳语，邪麟斗乘裂波去。一夜娇狞佩珠白，帐中烟浪更无迹。"}
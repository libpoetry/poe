{"id":"845060","title":"杂诗二首","dynasty":"清末民国初","author":"曹家达","text":"循行大道閒，游子寒无衣。北风吹短草，日暮黄埃飞。托生乱离中，穷达将安归。我有一尊酒，可以免悽欷。荣华离早霜，槁木知春晖。代谢各有序，安用常依依。遇物随所托，所得在玄机。良时不顾返，遥情结芳岁。阳春二三月，膏沐布兰蕙。郁郁自怀芳，山菊并岩桂。过时不成采，将随寒草替。浮云变朝日，飘风日飒厉。心伤不能言，欲涉河无砅。"}
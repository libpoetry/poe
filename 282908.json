{"id":"282908","title":"玲珑四犯·坐公园古柏下，斜日高树，一片明瑟，情异儿时，怃然成咏","dynasty":"现代","author":"俞平伯","text":"支拄晴空，淡树色轻飔，金翠零乱。飒合萧森，如画冷红愁颤。枯坐念我无憀，共旧迹、旧情都换。倚莫天、约略年时，深巷夕曛还煖。货郎挑担迎门看，叩圆钲、卖糖声软。灯前怕读欧阳赋，凄绝垂髫心远。尘梦有忆温馨，乳燕春来频见。怎凤城秋早，归思迥，难排遣。"}
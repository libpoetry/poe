{"id":"466844","title":"鹧鸪天","dynasty":"当代","author":"张崇光","text":"丝尽春蚕尚有丝。容华去后苦相思。负人负汝今生恨，怜我怜卿再世期。诗诵到，燕于飞。抛书长叹锁双眉。算来人世销魂处，死外伤心是别离。入梦鸳鸯总并头。被池春暖戏波游。谁知短会成长恨，却把欢情换别愁。思往事，恨悠悠。一襟红泪变江流。人间倘有相逢处，我愿千山万水求。"}
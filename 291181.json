{"id":"291181","title":"百字令·访吴亮公先生灵隐不遇，遂陟韬光北高峰","dynasty":"现代","author":"马叙伦","text":"几番风雨，便匆匆、谢了荷花时节。晓雾初晴山近远，一掐秋痕明灭。鲁国灵光，齐都祭酒，忽忽十年别。双凫何处，此情吩咐蝴蝶。幽境绕遍修篁，沧江纵目，人去楼空屹。咫尺高峰云树拥，下瞰群山齐伏。卧石疑羊，松声惊雨，泉赏银沙洌。洞天清福，会来消尽华发。"}
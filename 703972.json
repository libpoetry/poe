{"id":"703972","title":"感事（正德丁卯）","dynasty":"明","author":"韩邦靖","text":"东南民力知全竭，西北长城更欲修。定有壮丁填野壑，况兼新麦在平畴。寻常功业人知好，十万人心或可忧。白屋书生真过计，便因家国泪横流。落落乾坤一病身，偶闻时事倍伤神。内批时复传中旨，故里尤多赐老臣。敢谓履霜忧杞国，已从人日验今春。匡扶未有纤毫力，名位谁居第一人。"}
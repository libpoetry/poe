{"id":"822047","title":"卓牌子 陈器伯书来，道华山及华清温泉之胜。感怀旧游，追述此解","dynasty":"清末近现代初","author":"汪东","text":"长安昔经游，堪记述、河山胜处。华岳峻极，云横半岭，潼关天险，草封危堵。偷閒览温柔，犹髣髴、华清艳侣。池畔甃玉阶阑，料应是、曾洗凝脂，四围香度。乱峰骤举。恨虏马、奔驰无阻。废兴千古。嗟凭隘难据。长见金人，咸阳□、放牧桃林未数。回顾。隐几行秦树。"}
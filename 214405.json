{"id":"214405","title":"潇湘道中·客行适潇湘","dynasty":"宋代","author":"罗与之","text":"客行适潇湘，凄其岁云晏。枯梢风骚劳，荒郊漶漫。摵摵雨声急，皑皑雪花灿。抽萦泥途深，眇默山堠远。日莫欲税驾，天末扣孤馆。米尽甑生尘，薪湿火不暖。此意对三闾，似结束两重案。人生如空华，百岁等抹电。那忍听客尘，日夜苦相煎。怀安名所败，饱食亲孰显。茶承古昔训，险阻庸敢惮。信知有此身，乃是一大患。愁深不能寐，歌长未及乱。门前车铎鸣，翰音复号旦。"}
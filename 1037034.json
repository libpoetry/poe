{"id":"1037034","title":"不应武康清溪之檄端居即事呈淮阳建昌二太守辰溪监郡三公","dynasty":"宋","author":"米芾","text":"秘箧大开千古到，雪图小挂满堂寒。墨浓员峤峰孤起，枕冷燕山玉一团。圆扇古人蝉雀意，清风四海弟兄欢。闭关不谢勤来客，畏暑非缘懒作官。凫胫欲长宁可益，蜩枝求足已能胖。有时惊觉神瀵梦，北里新声舞翠鸾。"}
{"id":"420384","title":"宴瑶池 月季","dynasty":"近现代","author":"沈轶刘","text":"绕庭霞匝。正东风乍罢，深院添袷。早是初阳烘媚笑，霓裳绚开云匣。重台粉暖，刚半染胭支醉靥。浅红微逗春痕，暗蒸香雾斗禅榻。夫容城，烂仙佩沓。华清水软，觑玉环娇恰。却喜银蟾，肯乞与佳期，镇教圆合。疲蜂劳燕，曾记共、帘阴昼榻。倩谁偷惜流年，芳龄还细掐。"}
{"id":"1221518","title":"东山书隐为郑原宜赋郑本越人居东山先世徙杭遂家焉尝筑室西湖上从徐勉庵授书经因以为扁示不忘本也原直事亲以孝闻及筮仕都卫尤有声誉故赋长句以美之","dynasty":"元","author":"凌云翰","text":"东山读书隐居处，如何只在西湖边。拟岘作记昔闻耳，思越寓吟今信然。蔷薇花落忆李白，书带草生疑郑玄。近闻去作幕下士，忠孝要看光简编。"}
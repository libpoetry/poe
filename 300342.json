{"id":"300342","title":"登黄石寨作歌","dynasty":"现代","author":"单人耘","text":"张家界，画世界。亘古画卷今始开。游人得登黄石寨，目不暇接口钝呆。无数仙翁九天来，或拱或揖各庄谐。肩披缨络袒胸脊，腰系翠裘锦绣堆。岚气氤氲出高谷，群峰下瞰嬉与偕。谽谺恍在蛟宫裹，漾青涵碧浸藻苔。倚空万仞直是小李将军笔，岩回嶂立斧劈钩连有玉阶。不知天公何以要设此，乃教世人千里趋奔永惊猜。诗人画家对之皆敛手，惟知嗟叹欢欣环顾叫美哉。我是金陵一勺水，恨不化作酒千杯。敬奉诸仙共一醉，一杯一盏倾琼瑰。我是碛桥一块石，恨不跻身此灵台。乞请天公重铸我，一棱一脉脱凡胎。共一醉，脱凡胎，昂首天外呼吸元气示真宰。长令奇美尽在人间世，代代祥和峻洁无氛埃。"}
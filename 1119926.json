{"id":"1119926","title":"筠溪八景诗 笔架文峰","dynasty":"宋","author":"陈著","text":"巧夺西湖五姥峰，架中时见挂长虹。近联霞彩笺呈锦，遥对岩牙笔露踪。翰墨云烟来璧水，丹青桃李出花丛。恩承斗柄回春律，待诏东封陟泰嵷。□□□中不老方，石台白战几多场。登楼欢笑□□□，□□□□姓氏香。云拥貔貅天地谧，□□□□□□□。□□□□□冯试，采取梅花插鬓芳。盛阳淑气满岩前，误认仙桃开洞天。根老种传王母颗，花娇色映武陵田。辉增晴旭香盈袖，影落溪流锦障川。几度游山偏著眼，世传春信岂无缘。毓秀山根插翠峰，如陵如阜起隆嵷。堆高鹿苑冲银汉，积拟钜桥跨玉虹。敛厚难输王廪粟，岁丰长守大夫松。乾坤种此昭宏德，阴济乡区皎发翁。一流瀑泻九重天，长挂如虹引洞仙。岩壁凫飞延岁月，石梁龙滚起云烟。满山药味增新色，夹岸桃花胜旧年。愧我白头登览日，咏归赓韵信多缘。金猊擅艺宝筵开，蓬海真僧驾雾来。讲透精光图上点，默收尘火座閒埋。钵龙静听金风细，幢鹤惊闻唳月哀。莫道洞深无兴会，莲花朵朵水晶台。千金铄铄独文身，五德名标莫与群。振翼岂愁天色暝，曲头如盼曙光新。鸟穿竹韵窗谈巧，风捲尘岚士□勤。□见鸡人□□陇，漏残惊起侍朝臣。□□□□□□评，岩供诗料鹭飞形。□□□□□□□，片片白云两翼轻。渚水静观清且浅，芦花□□□还兴。鸢鱼活泼天空阔，信足长飞万里程。"}
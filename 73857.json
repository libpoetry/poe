{"id":"73857","title":"木阑花慢·怅波翻太液","dynasty":"元代","author":"凌云翰","text":"怅波翻太液，谁留住，蕊珠仙。向水殿云庙，玉容花貌，几度争鲜。人间延秋无计掩霓裳、犹忆舞便画里倾城倾国，望中非雾非烟。雁飞不到九重天。水调漫流传。柰花老房空，＊存心苦，藕断丝连。西风佩环轻解，有冰弦、谁复记华年。留得锦囊遗墨，魂消古汴宫前。"}
{"id":"285680","title":"甘州·傍枌阴拓地结精庐","dynasty":"清代","author":"李慈铭","text":"傍枌阴拓地结精庐，人在画中居。自平津罢馆，垂帘据几，重见江都。闲煞绿阴清昼，长照满床书。细勘丹青笔，好趁窗虚。课罢奚童扫叶，更妃豨声病，校付清娱。问青编粉指，赌记几回输。怎催人、拥麾万里，向陇云、频梦树扶疏。归来早、乙藜吹火，再领蓬壶。"}
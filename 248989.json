{"id":"248989","title":"方丈台昭灵李夫人诗","dynasty":"魏晋","author":"杨羲","text":"云墉带天构，七气焕天冯。琼扉启晨鸣，九音绛枢中。紫霞兴朱门，香烟生绿窗。四驾舞虎旗，青軿掷玄空。华盖随云列，落凤控六龙。策景五岳阿，三素眄君房。适闻臊秽气，万浊污我胸。臭物薰精神，嚣尘互相冲。明玉皆璀烂，何独盛德躬。高揖苦不早，坐地自生虫。"}
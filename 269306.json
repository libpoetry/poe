{"id":"269306","title":"绿盖舞风轻·静淑画莲，次周草窗韵","dynasty":"现代","author":"吴湖帆","text":"玉立自亭亭，翠佩凌波，红情映罗绮。新绿芊芊，迎人犹似说，槛袂谁倚。忍苦芳心，记纤手、丝丝曾系。到而今、独暗伤神，空怅幽蕊。奁底。旧约星期，素旐把魂招，粉镜重洗。小劫华鬘，莫閒辜倩影，洒飘花泪。点点相思，总肠断、音书难寄。梦回时，香雾还绕仙气。"}
{"id":"356487","title":"国香慢·一剪春明","dynasty":"清代","author":"项鸿祚","text":"一剪春明，乍靘妆倦舞，独步瑶京。丰台旧家何处，买断倾城。露眼怯风还闭，向人似、中酒初醒。繁华总如梦，已是将离，谁管飘零。惜花心较懒，任酴醾谢后，扩老残莺。此身犹客，金屋难贮芳卿。欲托微波赠远，恨多情、却又无情。看看两憔悴，粉艳尘缁，相对愁生。"}
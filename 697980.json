{"id":"697980","title":"三月十九日史三亲家置酒园舍以赏春芳花落枝空且有后时之叹传杯既久起而较射散步邻园忽见楸花一树红白可爱同游尽欢抵暮乃已因有此作山人识 水亭凉处","dynasty":"明","author":"贺钦","text":"先生坐水亭，三伏不知暑。多少热中人，安得此閒处。桥下寒塘净，桥边风物清。倚阑閒得句，不入俗人情。种得四时花，终年香不绝。有暇辄开樽，何必逢佳节。高楼时一上，眼界豁无涯。望入辽天去，悽然有所思。"}
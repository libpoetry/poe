{"id":"286011","title":"吊江君虎溪","dynasty":"清代","author":"李颖","text":"风狂百岁中，起灭浮云变。往事足悲感，恻恻坠欢恋。茧园花乱飞，对语梁间燕。青盖卧空阶，苔迹不可践。流落故人手，犹剩一枝楝。楝花风起时，杯酒冷难咽。诗人屑卑官，敲扑尘埃贱。所慨卧治难，雨雪先集霰。魔女力欲降，浪蝶挟之战。水魅笑开口，土神惊视面。日月大圆镜，百怪烛若电。真灵位业图，神仙固未谴。当其杌"}
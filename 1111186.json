{"id":"1111186","title":"为转庵寿二首","dynasty":"宋","author":"许及之","text":"却喜漳南解秩归，天教慰藉老朋知。巷南巷北游从旧，浙右浙东赓唱诗。上阁有题皆得和，西湖无路可陪时。年颜相去追随得，难老如公寿更颐。岁岁新阳喜仲旬，两家儿辈作生辰。下生弥勒迟三日，共约梅花作故人。未许同龛供佛事，只须共载接车茵。相先寿语须齐和，满酌吾家太玉春。"}
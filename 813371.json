{"id":"813371","title":"西陵绝句","dynasty":"清","author":"李邺嗣","text":"会稽行在隔江头，不把杭州作帝州。故老莫论千载事，年来吴越几春秋。几处楼船湖上逢，半闲丞相有遗踪。天教秋壑生瑶草，重牧吴山第一峰。春雁仍飞竟不还，两湖风物总潸潸。北来高士今谁在，可有人登望洛山。司马坟前客过频，灰飞常见纸钱新。岂如哭祭文山客，只有西台甲乙人。"}
{"id":"446654","title":"金缕曲    鹅岭公园观菊展","dynasty":"当代","author":"蔡淑萍","text":"满院幽香袭。影婆娑、欢黄快紫，雪魂霜魄。沉醉不知人何处，堪笑多情词客。却道是、春光如织。若与春光相比较，料春光应亦输高格。叹宋玉，错萧瑟。征鸿舒翼遥天碧。引诗心、河山万里，觅秋踪迹。圃外篱边姿态好，更有芳原阡陌。装点遍、千崖秀色。未得东风勤吹拂，绽西风不叫秋沉寂。微此菊，与谁一？"}
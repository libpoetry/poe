{"id":"950548","title":"至鄂期年以饟事不给于诗己亥夏五月廿有八日始解维雪锦夜宿兴唐寺繁星满天四鼓遂行日初上已抵浒黄洲几百里矣午后南风薄岸舟屹不能移延缘葭苇间至莫不得去始作纪事十解呈旧幕诸公 其三","dynasty":"宋","author":"岳珂","text":"萧萧衰发倚西风，两岸青山尽识侬。东去西来缘底事，祇应添得一龙钟。"}
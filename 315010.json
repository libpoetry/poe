{"id":"315010","title":"绛都春·春回律琯","dynasty":"现代","author":"龙榆生","text":"春回律琯。喜得傍太阳，身心全暖。海汇众流，宾集群贤同欢宴。欢呼竞捧深杯劝。看圆镜、灯光撩乱。蔼然瞻视，熙然濡煦，彩霞迎面。长羡。乡风未改，美肴馔、双箸殷勤为拣。爱敞绣筵，乐近辛盘芳韶展，融融恰称平生愿。伫姹紫嫣红开满。冻梅徐吐幽芬，颂声自远。"}
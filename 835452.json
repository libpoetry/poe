{"id":"835452","title":"水调歌头 和邓华溪除夕词","dynasty":"清末民国初","author":"张慎仪","text":"困语南城阙，愁欲问青天。病魔何事相嬲，老景逼残年。北向坏雪蔽日，东向腥风滚雪，井络不胜寒。独羡息几首，长醉在花间。知今夕，是除夕，不成眠。斑衣众稚，来舞未解贺团圆。自缀一编春颂，自偫一厨春饤，我与我周旋。乍见瓶梅放，对笑两翛然。"}
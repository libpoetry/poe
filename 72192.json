{"id":"72192","title":"宴瑶池·东坡戚氏一篇","dynasty":"元代","author":"白朴","text":"东坡戚氏一篇，稍加隐括，使就新翻，仍改其名。玉龟山、阿母统群仙。幽闲志萧然。有金城千里，琼楼十二，紫翠霏烟。穆满当时西狩，八骏戏芝田。驻跸瑶池上，命赐华筵。天乐云＊鼎沸，看飞琼舞态，醉饮留连。渐月斜河汉，霞绮布晴天。望神州、东回玉辇，杏花风、数里乡鸣鞭。长安近、依稀柳色，翠点奏川。"}
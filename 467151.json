{"id":"467151","title":"殊熠猫儿过访 登敝村阳储山分得储字","dynasty":"当代","author":"陈忠平","text":"故园佳客至，连袂采山蔬。春屐红新湿，白云寒可储。当涂遇童子，信口问茶垆。指道深幽里，雨浓烟未疏。山水含清气，尘襟试一濡。寺荒僧逸去，佛在客来趋。探手拔新笋，放眸搜野凫。汀烟遥点指，或可卜居吾。一水一山良可栖，孤村悬隔竹为蹊。客来轻叱当门犬，日落高呼上树鸡。自给鲜蔬补微俸，不将浊酒到深脐。清宵莫道閒难遣，听我吹嘘有逸妻。"}
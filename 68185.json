{"id":"68185","title":"满庭芳·臧刘石公献石羊索词","dynasty":"元代","author":"马钰","text":"拔山举鼎，射虎穿杨。难同搬运青羊。悟得玄中玄妙，豁豁洋洋。自然如痴似醉，远人情、风害猖佯。环堵里，且埋光隐迹，岂望名扬。但愿人人似我，内行持，云水恣意飘。金木随波流转，火运炎炀。自是虎龙交战，吐神珠、结正晶?。恁时节，驾云轩归去，同礼重阳。"}
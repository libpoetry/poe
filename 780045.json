{"id":"780045","title":"其年曰：离奇怪诡，笔墨之妙在此。如鼓天风海涛之曲，令我三日耳聋又 为杞园题浮家图","dynasty":"清","author":"曹贞吉","text":"烟波宽几许。抖擞青蓑垂钓去。恰流水、桃花时节。对西塞山前，一双飞鹭。高风可溯。倩生绡、三尺留取。看历历，笔床茶灶，泛宅画中住。今古。逃名渔父。怕东华、软红如雾。江湖自结鸥侣。正柳下移船，菰边分路。美人共兰渚。又何必天家赐与。仙槎上，此生有分，鼓枻带笭否。"}
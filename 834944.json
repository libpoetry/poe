{"id":"834944","title":"霓裳中序第一 题林仲立先生女公子蕉琴女士遗墨","dynasty":"清末民国初","author":"何振岱","text":"灵心涌妙笔，淡写芳蕤工着色。底事啼痕暗湿。叹逝水韶光，散花遗迹。伤神有匹。映故帷、香冷秋夕。成孤负、缔缘恁好，世短尽堪惜。悽绝。而翁泪墨。想两鬓、吟添新白。红尘瑰宝易得。这离掌明珠，海宽怎觅。玉娥原小谪，试俯仰、人天咫尺。容辉在、心头长印，语笑几曾隔。"}
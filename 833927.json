{"id":"833927","title":"探春慢 吴社诸子用白石韵连句见寄，和原韵答之","dynasty":"清末民国初","author":"易顺鼎","text":"吴市山塘，秦淮水阁，秋星同一分野。客袖啼红，奚囊背锦，赢得诗愁满马。多少尊前恨，对如此、江山慵写。月明吹笛青溪，蒋侯闲共情话。惆怅赋别苏台，空泪泫金城，丝柳重把。六代衣冠，百年任务，祇剩夕阳梅冶。酒醒浑无语，但梦逐、潮声东下。甚日西廔，挑灯还说今夜。"}
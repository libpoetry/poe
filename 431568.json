{"id":"431568","title":"寿江阴王益老八十岁二首","dynasty":"近现代","author":"叶云峰","text":"弄孙啖蔗舞莱衣，载酒东风蕨正肥。百稔椿萱常并荫，十年桑拓已成围。三千桃实来西阙，一首冰壶传北帏。天与循陔闲岁月，笑看鸥鹭共忘机。绿叶松身几世修，筹添海屋日悠悠。瑶台胜会尽仙侣，蓬岛春深晋玉鸥。爱客风流谋浅酌，芸窗联句结新俦。形骸放浪寒江上，最惜相逢已白头。"}
{"id":"314953","title":"满庭芳·春晚，寿冒鹤亭丈八十","dynasty":"现代","author":"龙榆生","text":"改造自然，更新世界，何人不转年青。为公起舞，我竟似髫龄。百岁知应更健，共争来、持久和平。高轩过，翩然一鹤，回首觉身轻。沧桑都阅遍，贞元旧曲，有耳谁听。看诸般发展，福至心灵。草长莺飞时候，携春酒、岁岁同倾。江南好，风光流转，随处拨芳馨。"}
{"id":"466891","title":"新编系列剧《天龙八部》 第七卷八首","dynasty":"当代","author":"杨启宇","text":"背靠冰山与火山，君侯自负手遮天。玄衣皂裤墨茶镜，更取乌金铸黑冠。泥她发票报缠头，恼怒红颜白刃抽。宛转三陪裙下死，真成做鬼也风流。如封似闭挽圈圈，敛尽锋芒铁裹棉。更有沾衣十八跌，任凭冲撞不挨边。狂舞最怜铁如意，每回敲碎碧珊瑚。由他学费年年缴，刘项何尝肯读书。泡吧蹦迪总无聊，度昼如年夜怎消。赖有摇头丸子好，随缘摇到奈何桥。乱草鸡窝不日髦，边黄中白始新潮。怜他十五盈盈女，竞把青丝换二毛。九转丹成炉火青，晶莹剔透冷于冰。铁镣更比晶冰冷，愁杀加铅减汞人。天低野旷雾沉沉，月黑风高魅影昏。纵富难遮枯骨气，汉家校尉号摸金。"}
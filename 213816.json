{"id":"213816","title":"车螯·车螯肉之羽","dynasty":"宋代","author":"王安石","text":"车螯肉之羽，恃壳保厥身。自非身有求，不敢微启唇。尚恐擉者得，泥沙常埋墂。往往汤火间，身尽壳空存。维海错万物，口牙且咀吞。尔无如彼何，可畏宁独人。无为久自苦，含匿不暴陈。豁然从所如，游荡四海滣。清波濯其污，白日晒其昏。死生或有在，岂遽得烹燔。"}
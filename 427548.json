{"id":"427548","title":"六么令 以素楮乞吷厂为作碧虑商歌图，并媵一词","dynasty":"近现代","author":"黄公渚","text":"十年江介，卜肆无人识。沈吟茧丝千绪，心力浪抛掷。老去金风亭畔，长物惟词笔。尊前帽侧。裁红刻翠，未信偷声是无益。结束閒鸥社酒，梦断寒江汐。买剑欲事?，归路千山隔。乞写逃空心事，容我商歌急。窗灯摇寂。颓蟾流影，应为扬云照秋室。"}
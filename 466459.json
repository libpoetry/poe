{"id":"466459","title":"蝶恋花　五月廿一","dynasty":"当代","author":"卢青山","text":"隔岸谁家年正少，独倚梅花，相映银钗小。欲济恨无兰桂棹，一衣带水银河渺。似有如无情怎料，似注横波，似作无心笑。似此相望人欲老，似君冷漠人间少。兀兀此心非我有，苦乐由君，此意君知否？为子轻颦心痛楚，为君微笑心奔走。百遍相邀无一就，便有孤心，那得从君剖。莫更迁延长我负，明朝白发生颠首。借避相思长日醉，那识梦魂，犹被相思噬。天上何神司爱字，僻乖残忍能如此。笔墨安传心底事，千遍作书，千遍团书纸。为子今生憔悴死，他生但乞休逢子。"}
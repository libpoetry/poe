{"id":"466894","title":"新编系列剧《天龙八部》 第十卷八首","dynasty":"当代","author":"杨启宇","text":"藏山秘钥费搜寻，岩壁中空尽美金。肥鳖瘦虾齐入彀，芝麻呼遍不开门。人头马酒对空浇，镶玉嵌金信手抛。闲极无聊抽一杆，就灯点火百元钞。各备刀头敬庙门，婆非公是总难论。聪明最数双头豸，吃了输家又吃赢。借鸡生卵卵孵鸡，无本翻梢计亦奇。吹破弥天肥皂泡，铁窗冷月照缁衣。名噪中华第一庄，酣然高枕梦黄粱。土衙泥殿巍峨甚，自踞槐柯做蚁王。犹忆荧屏昨夜星，昙花一现便凋零。崆峒礼罢广成子，改写妆神媚鬼经。青蛇法海两相亲，神话何须太较真。作鼓振金排正史，关公挥汗战秦琼。跨海能邀碧眼青，顿时声价跃龙门。篱边野笋墙头苇，随意铺排总是春。"}
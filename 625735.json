{"id":"625735","title":"后生德壬辰八月二十二事也","dynasty":"明","author":"谢元汴","text":"天之于吾何为乎，坑葬英雄斩义仁。天之于世何为乎，崇蕴虿蛾朋顽嚚。仲尼之檀何如桓魋之斧，犊华既死方问津。天下无一人知己，杀我成我何不辰。熊虺食魄鸮食魂，菉葹不噬噬兰筠。嗟德之生以正己，不惟正己物以淳。不能使世之皆曾史而无盗蹠兮，虽德之生已不伦。"}
{"id":"272175","title":"念奴娇·碧天高稳","dynasty":"现代","author":"李稚愚","text":"碧天高稳，飏晴烟、顿觉繁华都了。燕舞莺啼成往迹，回首春光草草。一卷风帘，数行疏柳，写出秋怀抱。凭栏心事，漫将收入残照。门外江水溅溅，分流到海，知有路多少。送得年前分梦去，依旧怨怀难扫。寄隐无山，埋忧无地，独向天涯老。待寻霜剑，夜深长伴吟啸。"}
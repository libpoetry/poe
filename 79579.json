{"id":"79579","title":"醉道士·落托在人间","dynasty":"宋代","author":"陆游","text":"落托在人间，经旬不火食；醉後上江楼，横吹苍玉笛。大口如盆眼如电，九十老人从小见。曾携一鹤过岳阳，满城三日闻酒香。醉学究圣师饮百觚，俨然常斋庄；弟子习礼余，兕觥跻公堂。至今遗风被洙泗，诸生雅歌老儒醉。衣冠简朴未可轻，安知中无鲁二生？"}
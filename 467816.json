{"id":"467816","title":"浣溪纱 难隐","dynasty":"当代","author":"黄绮","text":"风转流香隐笑声。几回掩烛出中庭。举头却恨月华生。怪我有缘情未露，羞他何事面微轻。昨宵梦语尽偷听。谁识此中未定居。难言信息语音殊。自惭僮仆尚称儒。小市斜阳人马聚，半塘红树水云疏。倚楼待月忆来初。只在人间处处佳。谁分地角与天涯。生来欢乐不悲嗟。爱看婴儿增忆幼，常亲老妪减思家。此中深信驻年华。"}
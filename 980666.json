{"id":"980666","title":"谢仲长通判朝议兄惠顾渚茶","dynasty":"宋","author":"晁说之","text":"天子不尝阳羡茶，二百年馀吾侬咨嗟。可是吾侬咨嗟休，涛江春色远含羞。赵卿老矣刺史半，缄题寄我甬水头。故副委员长不敢西争去贵嗜，最宜东来同羁愁。人生趣尚有穷达，草木还亦如人不。谁家弃妇泪未乾，忍对孤鸿暮影寒。赵卿虾菜且良食，莫教归梦到长安。"}
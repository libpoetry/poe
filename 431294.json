{"id":"431294","title":"戏和马公愚梅花诗四首","dynasty":"近现代","author":"丰子恺","text":"当年曾住水西涯，门对孤山处士家。常怪阳春飞白雪，原来点点是梅花。孤芳最早发湖涯，不与群芳共一家。待得湖浜花如锦，枝头不复有梅花。孤山香雪隔天涯，梦里清姿到我家。四马路旁无寸土，更从何处觅梅花。年来学习为生涯，不作诗家或画家。今日无端诗兴发，也来步韵咏梅花。"}
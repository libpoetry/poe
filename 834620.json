{"id":"834620","title":"玲珑玉 金梁梦月词有此解，咏卖冰者，卒章云：晚香冷伴清吟，深巷卖花。自注：儿童卖晚香玉，声亦可听，而金梁未赋，因和韵补之","dynasty":"清末民国初","author":"姚华","text":"炎梦初回，暮天迥，别是风华。凉痕乍剪，担头簇簇交叉。破晓儿童?鬻，甚声堪入听，地僻无哗。轻车。风行时，惜涴落沙。倚病拈来几赋，恨遗盐负海，待谱拈茶。闹市无闻，况深居，傍佛为家。清吟金梁人去，伴消夏，冰敲盏戛，觚剩输他。疏单语，数前闻，重粲笔花。"}
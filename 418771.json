{"id":"418771","title":"永遇乐","dynasty":"近现代","author":"顾随","text":"少岁无愁，爱将愁字，说又重说。近日闻人，言愁不觉。先自扪吾舌。沙场炮火，深沟弹雨，愁也怎生愁得。试翘首、战云滚滚，江南直到江北。醉乡忘我，桃源避世，堪笑古人痴绝。万丈银河。可能倒挽，静洗平原血。家山自好，韶华未晚，君莫蹉姹悲切。浑无寐、披衣坐听，声声画角。"}
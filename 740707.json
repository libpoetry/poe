{"id":"740707","title":"微雨入雁山观老僧岩憩石梁洞","dynasty":"清","author":"王又曾","text":"泄云蒙晨曦，瓦溜止犹滴。勇拖绿玉枝，邈与精灵觌。林转藏小天，谷幽露很壁。万叶竞春萌，带雨绿淅淅。闯然老苾刍，山骨几时剔。高萝缉袈裟，黝碧光鼎鬲。危梯耸高檐，阴洞发深幕。巨石势分，倚穹仰可惕。厂屋中堂隍，牢构底同甓。坐挹新乳花，坼裹自煎喫。模糊山下村，湿烟空幕。"}
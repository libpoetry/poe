{"id":"466424","title":"浣溪沙　二月二十四雪次日消","dynasty":"当代","author":"卢青山","text":"絮影摇天缓作吹，泥涂未遍任参差，行人几伞点红蕤。四觅巢痕禽进退，独停枝雪树高低，忽然轻唧过崖崎。袅袅依依静若姝，银床睡借暖棉铺，砉然风振万林呼。是处微茫如白夜，谁家潇洒系腰壶，万山空寂一蓑孤。醉拥层衾梦瞬还，起来见说雪都残，春衫略试入风偏。鸟爪枝头搔万玉，山公背后曝千瘢，长鹰冉冉在高天。踏雪心情等逝烟，回头转幸结花缘，可求宽处自成宽。已得春踪枝蕾直，便无晴意鸟声鲜，新诗早备舌金莲。长是深寒薄苧纱，沉云朽木布天涯，不知春在阿谁家。只待今朝全退雪，可能明日尚无花？小红炉火绿煎茶。"}
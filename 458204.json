{"id":"458204","title":"寄赫军","dynasty":"当代","author":"卢青山","text":"我友共杯盘，十年如一日；迨我辞之去，一日如一劫。此事犹云可，嗟汝命何亟。有妻美且慧，一旦罹异疾；有家和以安，以此生嫌隙；有女幼尤驯，常坐我之膝。以此失童欢，使我闻欲泣。造物好播弄，谁能辨其迹？吾侪为役使，今不知明翌。我况客天涯，渺难助汝力。为我报床头：百魔自心入。心怯魔即来，心定魔即息。诸友并童稚，悉为嫂腰脊；众志共相抗，疾病孰能敌？不日嫂归来，众友聚如昔；我亦驰万里，杯酒从嫂乞。"}
{"id":"251541","title":"念奴娇·连岑四合","dynasty":"现代","author":"汪洋","text":"连岑四合，缀游人细小，层图深处。手握芳萝浑似旧，应羡禽归初暮。叶阅阶黄，涛随足响，壁射飞来雨。征袍天末，片云占尽今古。乱树漫拥颓桥，曾游梦里，翻悔人间路。分取剑书无一至，潭影添霜几缕。自老红枫，空生露草，断石终无语。斜阳栖涧，碎光流下烟渚。"}
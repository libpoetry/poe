{"id":"1132029","title":"酬朱张二秀才皆次其首章韵二首","dynasty":"宋","author":"薛季宣","text":"殃民政虐恐风传，镇日穷愁蝉腹然。化物未能参物格，高谈无当若谈天。雅歌清唱俱流徵，善听多惭可绝弦。何事拦腰撞君价，绝尘奔逸正吾前。万缘政尔未能佳，绘句彫锼直谩誇。客里悬知君有谓，宦游当念我何奢。几时西塞歌飞鹭，指日东篱采菊花。五斗折腰良自苦，奈今无粟饭胡麻。"}
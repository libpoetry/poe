{"id":"700641","title":"白頠词二首","dynasty":"明","author":"高启","text":"白頠出自吴女工，著来色与素体同。舞时偏向江渚宫，长袖拂起微有风。觞催管促四座中，揽裾徘徊惨曲终，玉阶夜寒零露浓。出后阁，临前楹，舞衣皎皎洁且轻。飘如白云向空行，回腰流目君已倾。华灯吐焰欺月明，喧哗不闻遗佩声。茱萸实，红兰叶。千秋欢乐长如此，妾身得向君前死。"}
{"id":"1144226","title":"大水后得雪","dynasty":"宋末元初","author":"牟巘","text":"便涓飞洒又何佳，得得来寻贫士家。破屋青灯才一黍，荒园老树忽千花。酒逢寒夜饶偏贵，诗出穷人矫转誇。两月儿书浑未到，定应行脚更天涯。萧条篱落胜于村，还径人稀早闭门。过眼风花才一瞥，到头石笋只双蹲。何妨岁恶诗仍好，那笑炉空火自存。笑咏车斜徵雪事，诸君本本又元元。"}
{"id":"1075609","title":"顷岁盗起徽严间兵既临城部使者而下皆弃官以走别乘强幼安摄郡事解衣高卧而贼不至城遂以全仆尝作送行诗以书其事后二十一年岁癸亥幼安始得州相遇于钱塘幼安犹能诵鄙诗而余漫不复省矣手录见遗读之惘然为题三绝其后 其一","dynasty":"宋","author":"周紫芝","text":"当年玉食轸深忧，两月东南弃八州。只有孤城强别驾，醉中看雪倚江楼。"}
{"id":"274579","title":"百字令·王晋卿烟江叠嶂图，宋宣和内府所藏，无苏公题诗，盖又一本也","dynasty":"现代","author":"汪东","text":"素绡开处，看烟云骀荡，悬厓森列。尺幅沧波窥远势，两点轻舟如叶。裂石奔泉，遥汀攒树，点染皆奇绝。东坡佳句，几时双剑重合。茵念寥落生平，南来北去，随处留车辙。十载嘉陵江上住，更向黔州行役。可惜当时，穷探幽胜，无此丹青笔。惘然凭几，寄愁何啻千叠。"}
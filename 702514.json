{"id":"702514","title":"题南宋陈枢长江万里图","dynasty":"明","author":"程敏政","text":"曾听江声过海门，眼中忽见旧涛痕。山崩岸坼知多少，独有中流砥柱存。万里沉沉水拍天，诗人犹记夜鸣舷。醉来直上金山寺，酌取中?第一泉。江风吹浪雪粼粼，笑抚冰缣欲问津。短楫轻桡浑不见，未应无复济川人。南渡陈郎笔意间，水云摇动墨池间。长江不作华夷限，定写瓜州北岸山。"}
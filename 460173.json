{"id":"460173","title":"贺新郎 其二","dynasty":"当代","author":"卢青山","text":"二十摧颓也。亦清狂、饮风餐露，诗帆斜挂。河伯低昂向海若，敢说浮生长夜？甚悲倚、支棱病马？大吕黄钟真鼓荡，奈吟魂亦到秋之乍。兼更有，霜潮打。前宵料理寒灯罢。检箧中、尘毫蠹稿，自惭惊诧。破雨趋人人趋病，十载新丰谁话？今又向、杯蛇魂惹。峻兀前涂宜野鹤，倩穴狐山鬼同歌骂。所不愧，自足者。"}
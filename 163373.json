{"id":"163373","title":"耀德·郊见帝兮琮璜","dynasty":"宋代","author":"程公许","text":"郊见帝兮琮璜，瑟彼瓒兮流斯黄。物有专兮灵粹，宁糅杂兮寻常。懿君子兮毓协，可蠡测兮蕴藏。禀堪舆兮间气，学远绍兮皇王。探坠绪兮邹鱼，集皋夔兮众芳。俗萲萲兮要燕，纷佩兮兰纕。众襜兮治服，烂余裳兮织襄。石渠兮紫橐，斗枢兮万阁。持众美兮康国。世惛惛兮莫吾与，矫兹媚兮私处。畦於闾兮珣琪，艺琼蔬兮玄圃。暖晴旭兮养和，霏瑞雾兮来下。苟质兮莫亏，犹可遗兮远者。及义鞭兮未晏，导帝这兮轨路。"}
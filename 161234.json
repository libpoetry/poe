{"id":"161234","title":"瑞鹤仙·鸳行旧俦侣","dynasty":"宋代","author":"京镗","text":"鸳行旧俦侣。问底事、迟回西州西处。闲居久如许。想邻翁对饮，诗人联句。夤缘曾遇。过高轩、相逢喜舞。正菊天、景物澄鲜，切莫趣归言去。看取。星扉月户。雾阁云窗，非公孰住。从容笑语。人生易别难聚。恨分违有日，留连无计，满目离愁忍觑。若他时、鱼雁南来，把书寄与。"}
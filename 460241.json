{"id":"460241","title":"贺新郎　次肖韵以相解","dynasty":"当代","author":"卢青山","text":"万里成萧寂。把凄凉、人间百感，付他蒲荻。只唤长风携黑雨，作就一天訇滴。滴不尽、秋心一粒。兀骨芒神狂坐夜，要黄花满眼诗满壁。要醉后，扶天立。肖生哀索摧魂急。斗飞来、冷坟萤影，古丛蛩迹。处我心怀冰里炭，洒我泪痕天极。问何苦、萦萦寻觅？觅得平和尚自可，竟轻挑辄作孤猿泣。换与子，催花笛。"}
{"id":"466440","title":"减兰　三月二十四","dynasty":"当代","author":"卢青山","text":"米家山水，苟得相携吾不悔。谁与争锋？展在高天大地中。我曾盟者，日日楼前趋共话。许假今朝，万里春霏放逝舠。君山旧草，远碧侵湖天共渺。七载思吾，诗已苍雄面已须。吁嗟吕客，摇曳烟波挥巨笔。何日重行，一句沧桑待续成。杜鹃如此，泻满全山红欲紫。两度同君，世世回思不老魂。当峰谁啸？忽觉江湖年尚少。旧事如烟，便使如烟亦固然。春雷击首，大雨推山如纸走。一担陈书，滑路三人笑满渠。泥家薄酿，染出红颜花朵样。静夜思之，独有馀欢尚在兹。相交树苦，簇绿新林君独腐。雨露催生，昨梦依依子满阴。一年而已，能写相思多少字？此事能之，便隔千年不忘伊。"}
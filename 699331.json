{"id":"699331","title":"柳浪杂咏","dynasty":"明","author":"袁宏道","text":"假寐日高舂，青山落枕中。水含苍藓色，窗满碧畴风。适性营花石，书方去鸟虫。酒人多道侣，醉里也谈空。蕉衫乌角中，半衲半村民。蒋药常占日，浇花每刻辰。涧毛分净侣，瀼水贷西邻。卒岁学为稼，樊须也小人。得得寻花去，冲烟过柳居。见僧询母字，为客检方书。幽梦通巢鹤，閒心系沼鱼。浮尘无可竞，竞得也空虚。"}
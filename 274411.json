{"id":"274411","title":"绿盖舞风轻·苏州公园看荷花，红白相间，弥望无隙","dynasty":"现代","author":"汪东","text":"落日断霞明，荡漾轻圆，荷盘泻铅水。风揭霓裳，群仙摇佩，玉羽盖纷起。已敛还开，棹歌远、微闻香气。记当时、玉蝀桥边，佳伴同倚。莲子暗卜心期，向晚渐秋风，藕断波底。冷落空房玉容消，但渍粉痕脂泪。事往情牵，又句惹、临池深意。步迟回、梦认冶游宫地。"}
{"id":"239765","title":"乌夜啼·露华洗天天随水","dynasty":"宋代","author":"宋无名","text":"露华洗天天随水，烛光烧云半空紫。西施夜醉芙蓉洲，金丝玉簧咽清秋。声鼓鞭月行春雷，洞房花梦酣不迦。宫中夜夜啼栖鸟，美人日日歌吴歈。吴王国破歌声绝，鬼火青荧生碧血。千年环仲耕狐兔，鸟术纸钱挂枯树。髑髅无语满眼泥，曾见吴王歌舞时。乌夜啼，啼为谁。身前欢乐身后悲，空留瑟怨傅相思。乌夜啼，啼别离。"}
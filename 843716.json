{"id":"843716","title":"寿陈笃臣尊甫渚芸先生暨德配周太夫人六旬双寿","dynasty":"清末民国初","author":"许南英","text":"木公金母庆平头，翘望三山祝太丘。社肉平分陈曲逆，家人共食宋江州。岭梅香梦春先度，屿竹青阴荫久留。难得鹤山贤令尹，能教山鹤岁添筹。打叠斑衣与綵襕，伯歌季舞共承欢。克家有子斯为寿，隐市如公胜拜官。夫妇已邀三锡锡，弟兄如此二难难。伦常自是千秋业，何必神仙炼九丹！"}
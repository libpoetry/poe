{"id":"449716","title":"水龙吟　　荷","dynasty":"当代","author":"刘斯翰","text":"可堪艳粉娇红，西风乱飐池中坠。莲娃去后，清霜初下，枯茎谁思。客里骚人，夜窗剪烛，听愁还闭。任荒沟雨霁。月斜依约，霓裳舞，寒更起。沈想雨狂风恶，正春残、小红新缀。碧波窥梦，紫霞深护，露光摇碎。万盏擎空，香云扑野，盈盈天水。算奇情纵剖，莲心自古，有痴人泪。"}
{"id":"181039","title":"端门听赦咏雪","dynasty":"宋代","author":"陈与义","text":"云叶垂鸡竿，雪花眩鸾旗。一天丰年意，飘入万寿卮。茫茫玉妃班，影乱千官仪。也知楼头喜，舞态方自持。教坊可怜女，面赤婆娑时。天公一笑罢，未觉风来迟。小儒惊伟观，到笏不敢吹。归家得细说，平分遗妻儿。茅檐玉三尺，坐玩可乐饥。生活太阳能冷淡，侑以一篇诗。"}
{"id":"835539","title":"百字令 二月下浣客成都，游花市，漫拈","dynasty":"清末民国初","author":"潘榕","text":"锦官城外，览群芳、紫陌红尘游遍。百卉争妍延胜赏，铃索彩幡风飐。芍药娇姿，海棠媚影，到眼春撩乱。香云粉雾，花光相映人面。惊艳。引蝶成痴，惹蜂作闹，喧鸟声都颤。故态犹存狂未减，我也魂销无算。老尚情多，愁将酒扫，买醉归来倦。灯残梦醒，客衾依旧寒恋。"}
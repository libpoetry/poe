{"id":"1109747","title":"挽宋次道二首","dynasty":"宋","author":"刘摰","text":"橐笔周旋侍汉宫，慱知前载问无穷。朝廷人物儒林丈，家世文章太史公。俯仰顿惊华屋换，声容徒望穗帷空。寝门一哭何嗟及，付与悲哀挽铎风。平生襟尚苦清通，白首耽心翰墨中。万卷囊书推沈氏，一时碑字贵颜公。尘栖村馆稀宾至，山抱佳城与祖同。已矣善人那复见，萧萧溱洧秖秋风。"}
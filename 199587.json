{"id":"199587","title":"观三叠泉·五老峰北嵯峨颠","dynasty":"宋代","author":"刘过","text":"五老峰北嵯峨颠，龙泉三叠来自天。只因开辟便有此，山云蔽护经岁年。一朝何事失扃鐍，樵者得之人传。欲往从之人惮远，险溪绝壑穷攀缘。初疑霜崩涌天谷，翻若云奔不岩宿，散为飞风颺轻烟，垂似银丝贯珠玉，随风变态难尽名，观者洞骇心与目。清寒侵袂心益爽，清甘熨齿手屡掬，我欲揽之作玉虹。似开九丈锦屏风，有若插碧金芙蓉。笑骑挥斥凌太空，穷源直到天河东。"}
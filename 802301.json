{"id":"802301","title":"辛卯秋请假还湘迫冬霪雨雨止阴晦兼旬湿瘴之气感之辄疾余既卧疴颇耽岩壑二三知好或致药饵感兹高谊因述本怀 其二","dynasty":"清","author":"曾广钧","text":"江湖历落无奇气，天地磐桓塞冻云。竟入钓舟真自得，尚被短褐复何云。种梅树树龙腰短，行药山山马脊分。犹选湘签殷石室，丹铅埋没蠹辛勤。"}
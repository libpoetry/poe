{"id":"641286","title":"玄之茂才有公冶长之谴素秋云李跫焉远别以平昔效言志之学多闻起予李杜文风自兹索然耳咏河梁之句血泪沾襟闻易水之歌目眦尽裂古今虽殊慕义慷慨其致一也因效楚声以歌不计文理之工致凡我同志相应同声","dynasty":"明","author":"林鸿","text":"陟彼岐兮夷行。击予剑兮慨慷。目送远兮精神飞扬。披浮云兮视天茫茫。骏骨委绝兮驽骀服箱。鸾凤远窜兮鸱鸮翱翔。皇鉴不忒兮不臣无将。"}
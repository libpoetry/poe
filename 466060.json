{"id":"466060","title":"赤枣子 游仙","dynasty":"当代","author":"冯永军","text":"餐桂露，挽飞星。更倾花雨浣尘缨。却泛仙槎天外去，他生何处忆今生。风乍起，月温然。莲花瓣落大如船。乘之欲渡瑶池水，已到波心兴尽还。采杜若，握芳兰。徘徊倘是厌高寒。凭栏却望人间世，有客长歌翘首看。倚绛树，望玄霄。灵乌飞逝藉扶摇。尘起难寻归去路，当时齐唱白云谣。惜往日，劝流光。何人飞阁共霞浆。触拨当时尘土梦，而今回首尽荒唐。"}
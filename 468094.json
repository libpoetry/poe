{"id":"468094","title":"小秦王","dynasty":"当代","author":"蔡淑萍","text":"哈纳斯湖绝世姿，清纯圣洁久萦思。漫言咫尺失交臂，敬畏在心神已驰。毡舍如星牧草青，牛羊扬首送车行。草原亘古无人识，却道佳名号“国营。”天果有情人有情？今来竟见汝犹荣。艰难生息本强者，剩此零星一点青。入眼奎城满落晖，清风杨柳共低回。不知当日手栽柳，袅袅长条何处垂？"}
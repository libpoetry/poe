{"id":"464321","title":"吴氏外孙仲清新婚四阕 其三 齐天乐","dynasty":"当代","author":"魏元旷","text":"英英仲子圭璋品，不识疑为凡物。家世延陵，夙敦孝友，信是鹤山之出。孩提几日。便高第乘龙，趋跄佩绂。季女思齐，驺从行看拥车笰。老夫耄矣何怪，对世事惟知，书空咄咄。喜女作姑，与孙称贺，暂解心头抑郁。醉中岸兀。更乃祖相看，欢悰密勿。旧人寥落，指数何堪屈。"}
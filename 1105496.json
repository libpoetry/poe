{"id":"1105496","title":"春晓","dynasty":"宋","author":"毛滂","text":"东皋纷绮水潺潺，翠拂官桥柳欲眠。出谷黄莺终好在，辞风红树稍萧然。酴醾春晓与谁芳，自是新来雨露香。燕子觅巢终软媚，杨花满路尚颠忙。炉香烬冷夹衣寒，雨过园林翠作团。剩得风光何处著，红蔷薇搭小栏干。池塘绿净了无尘，造化裁馀十日春。月树清深语鶗鴂，几时归去亦谩人。"}
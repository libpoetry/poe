{"id":"685050","title":"生日答伦右溪韵","dynasty":"明","author":"王渐逵","text":"寻春遥向仲春前，春在王生杖屦边。把酒忽惊逢兔月，出山重记是牛年。心从尧舜千龄在，学到程朱几派传。莫更鼎中求大药，须知无欲即为仙。岁月蹉跎半百间，进脩无力强舒颜。道惭弧矢空成志，酒向亲朋可放閒。坛樾独看寻旧社，陇头犹望闭玄关。溪头小艇寻真乐，得与春风共往还。"}
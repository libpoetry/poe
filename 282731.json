{"id":"282731","title":"念奴娇·毛坦桥卧病读史","dynasty":"现代","author":"俞律","text":"满天红雨，飘不尽十里，乡村秋色。茅舍桑榆篱下犊，望断西风影只。圃冷径荒，溪清石瘦，快度衔泥翼。吾轩何处，光阴一去难说。却忆野菊开时，借酒曾吹，柳下黄昏笛。种菜那辞门闭老，自古英雄难作。用世有心，干时无用，重起难为力。老山难老，滁河流水无极。"}
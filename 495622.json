{"id":"495622","title":"酹江月 其二 挽玉田李先生","dynasty":"明","author":"陈霆","text":"乾坤扰扰，算人间、换了几番华发。一夜雪痕埋短屐，不见玉田行乐。鹤梦难醒，梅魂未返，诗景谁商略。溪山无主，西风千古寒索。南望十里龟山，牛眠有冢，草树迷狐貉。一滴重泉知道否，有酒无人同釂。今古斜阳，往来樵牧，枯木寒鸦落。临风怀感，登高时望城郭。"}
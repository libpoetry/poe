{"id":"432210","title":"蝶恋花二首  崔家牡丹一朵","dynasty":"近现代","author":"李祁","text":"犹记京华曾笑遇。衮绣云裳，尽显花王富。紫艳一枝仍似故，仙花不共凡花语。池馆春风何处去。回顾十年，心事惊无数。莫问燕莺当日误，衔杯且为花枝赋。郑重护花花不误。一朵倾城，博得人人顾。斜口陇头江畔去，纷纷竟问崔家路。已诧园林吹柳絮。著意遮围，慢款春光住，酒后莫将京国诉，怕花愁损难为处。"}
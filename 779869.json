{"id":"779869","title":"台城路 新柳，和浣香韵","dynasty":"清","author":"戴延介","text":"碧城早约吟魂去，丝丝乱愁初织。一缕飘金，一痕亸玉，一绺斜颦黛色。迟过紫陌。看浅画春衫，雨丝风叶。惨绿三分，二分犹映澹黄月。春人双螺扫未，翻来新样好，添与凄绝。小梦牵云，圆珠穿泪，取次缄离绾别。酒醒今夕，怕嘶过钿骢，玉绵飞雪。杜曲重寻，琼筵催擪笛。"}
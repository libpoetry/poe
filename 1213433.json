{"id":"1213433","title":"诸生酬唱以九日言怀西郊晚望为二题因念春三秋九乃南北士民行乐之时重阳迫近河决虞城乡邑三面皆被其害别墅数间亦在洪浸吾今而后知乐人之乐者忧在其中矣冥冥造物岂易量哉二绝发诸君一粲 其一 九日言怀","dynasty":"元","author":"曹伯启","text":"黄流冲决没平原，孤负秋英泛浊醪。想像生灵半昏垫，急营棚栈哭登高。"}
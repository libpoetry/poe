{"id":"570484","title":"晓上人自江右来谒敬美赠之诗云南海杨枝白社莲老僧无住总随缘不知逢着文章伯可有衣裳与大颠又行脚山僧不住山正逢居士掩玄关却嫌留偈多重障大海长空自往还盖谓余方杜门不易见倚韵立赠二绝 其二","dynasty":"明","author":"王世贞","text":"参尽丛林踏尽山，未容轻叩净名关。霜寒路滑知应否，收取三条坐具还。"}
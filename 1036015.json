{"id":"1036015","title":"采桑子 润州甘露寺多景楼。天下之殊景也。甲寅仲冬。余同孙巨源。王正仲参会于此。有胡琴者姿色尤好。三公皆一时英秀。景之秀。妓之妙。真为希遇。饮阑。巨源请于余曰。残霞晚照。非奇才不尽。余作此词。","dynasty":"宋","author":"苏轼","text":"多情多感仍多病，多景楼中。尊酒相逢。乐事回头一笑空。停杯且听琵琶语，细撚轻拢，醉脸春融。斜照江天一抹红。"}
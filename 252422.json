{"id":"252422","title":"下乡·怅然出门去","dynasty":"现代","author":"林英男","text":"怅然出门去，笈空无片纸。穑夫怜稚孱，习稼从兹始。竹箪有甘薯，缶壶画兰芷。拈饭逗眠蛙，张笠罗野雉。无晴雷挟雨，稍息抱锄拄。浊泾涤泥足，荼英梦蝶舞。昔吟农家乐，兹噤农家苦。食烹自耕粟，泪洒东篱土。寒由柴扉隙，热自豆灯炙。岁半粮断炊，绳束肚上腋。地榻天帐高，鸡栖棕木屐。露重湿布衣，鸟饥觅朝夕。面壁为农墅，抄卷伴嬉鼠。油乾误燃心，夜阒闻猪语。本无胯下才，何来漂母煮。刀非楚王剑，噗噗斫麻黍。"}
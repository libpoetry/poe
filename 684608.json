{"id":"684608","title":"袁嵾岚咏学宫古柏二章书扇见贻次韵附荅","dynasty":"明","author":"王应斗","text":"饱尽风烟几岁寒，裒然高韵矗文坛。声摇五夜飞金玉，色映千秋拥盖冠。并秀巳无群卉在，后彫应作老成看。森阴偶寄骚人榻，累日豪唫属和难。萧条犹见典刑垂，铁干铜标迥自持。镇定转怜风劲后，孤清遥对月明时。危巢蔽日栖乌老，瑞骨留仙梦鹤知。几度宫墙鸣夜雨，凄凄如响壁间丝。"}
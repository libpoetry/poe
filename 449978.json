{"id":"449978","title":"吊屈子","dynasty":"当代","author":"崔荣江","text":"庚寅子以降，正则冠其名。忠事怀王侧，明章楚郢城。楚齐连尚固，堪敌霸秦征。美政余灵气，九歌韵始成。奈何围屑小，高洁使王轻。的皪骚辞起，怛忧幽怨生。黄棘盟立日，伏祸有刀兵。故国危旦夕，欷嘘涕泪横。独清凭孤独，独醒认心惊。渔父诲经世，逐流可自宁。美人与香草，纵死也无更。国破山河碎，余年岂苟营。鼓枻汝归去，吾当识浊清。沧浪濯其足，不污大夫名。凭此汨罗水，足澄家国情。还遗华章句，天问一声声。"}
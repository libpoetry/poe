{"id":"1131958","title":"再和","dynasty":"宋","author":"潜说友","text":"突兀琼楼照武林，淋漓黄榜快群心。成功共说平淮度，经世谁如钓海任。后乐园应看最好，娄丰年又数从今。太平君子方宵旰，想读豳风到凌阴。句落孤山压老林，横枝解识燮调心。众贤戛击宗韶頀，外域流传洗靺任。不有鹿矶功许大，那能兔苑乐如今。非才久愧班东上，抱瓮何当学汉阴。"}
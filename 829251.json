{"id":"829251","title":"南歌子 雨中夜归，明日晴，复出。戏和东坡韵","dynasty":"清末近现代初","author":"汪东","text":"欹枕听微雨，开帘讶晓晴。远村桃李向人明。更见菜花黄绕蝶衣轻。功业输儿辈，文章谢老成。不知眉宇尚英英。自试残年筋力且閒行。雨作千山雾，天悭半日晴。披衣不待小窗明。蜡得平声双屐体逾轻。西寺藤床滑，东家竹径成。快菹鲜笋啜兰英。莺胜柁楼晚饭越中行。"}
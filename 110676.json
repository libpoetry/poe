{"id":"110676","title":"讽虞嫔诗","dynasty":"宋代","author":"柳开","text":"惟尧则天舜弗复，诞妃罔极恩亭肓。遏密无闻血盈目，南巡胡为泪染竹。父轻夫重当何淑，沅湘岸筠烟莓覆。凝纹叠斑殷郁郁，猿缘鼯号钩辀宿。朋凄助惋声几器，賸疑下尤禹湮渎。功充民戴荷百禄，重晖并耀难停轂。元居不宁逝如逐，悲啼负冤生莫卜。卒颠沈澜远昌族，讴讼肇私归永福，柔阴惨克咎深速。前睇九山排矗矗，到今云颜愁可掬。"}
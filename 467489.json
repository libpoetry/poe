{"id":"467489","title":"白桃花","dynasty":"当代","author":"姚佳","text":"东皇弭节斗豪奢，艳紫妖红飐落花。大抵穷通皆有定，繇来悃愊总无华。琼琚著地已初露，粉面窥人犹半遮。一洗世间尘万斛，超然独觉似仙家。风雨飘零梦里身，江山憔悴镜中春。刘晨此去音书杳，崔护重来鬓发新。漫把素心同皓月，只将白眼对红尘。黯然失色嫣然笑，羞与群芳点绛唇。夭夭灼灼不留痕，蜂识蝶猜空断魂。春去宁无花活计，晓来定有日温存。周而复始玲珑月，曾几何时窈窕村。到底荣枯天未绝，琼瑶相赠不虚言。鸿衣羽裳斐然殊，玉洁冰清的不辜。秀色可餐何足道，铅华洗尽本来无。影欺柳絮迷芳草，春老东风怨鹧鸪。紫陌玄都莽回首，舞蛮歌素太模糊。绿阴清浅断红残，玉树夭斜雪一团。遮莫物华皆绮丽，奈何春意已阑珊。雨丝风片凭空舞，柳线莺梭随意弹。色即是空元不两，閒愁万种却无端。"}
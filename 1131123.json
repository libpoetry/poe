{"id":"1131123","title":"壬子寒食会压沙寺二首","dynasty":"宋","author":"韩琦","text":"踏沙徐人绿杨中，渐见祗园宝势雄。柏奋怒虬环古殿，花遗娇靥散春风。娱心未放歌声好，对目难穷幻术工。共醉一时寒食景，不须庭际牡丹红。一春光景速奔车，且趁良辰会压沙。藏火未须传蜡烛，感时空自把梨花。笙歌不作芳菲主，风雅终成冷淡家。归路复疑霄汉上，御波舟稳衬云霞。"}
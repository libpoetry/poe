{"id":"421196","title":"从军别","dynasty":"近现代","author":"温树校","text":"阿母柱杖行，送子从军去。大星天际明，朦胧天欲曙。年高脚力微，倦倚道旁树。忍泪不曾流，呼儿与之语。日寇肆凶残，神人所共怒。今日送儿行，不知几去处。嘱儿惟数言，莫把戎机误。努力杀倭奴，慎勿忧老妪。年少尚有为，百神长呵护。他日凯歌还，杯酒浇娘墓！阿儿感母言，临风泪如注。"}
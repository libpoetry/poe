{"id":"557946","title":"送张伯禄佥宪","dynasty":"明","author":"张弼","text":"闽山故人持广宪，十五年来不相见。□长□□□□行，珍重慇勤深缱绻。我持东海旧纶竿，醉卧烟霞游汗漫。忽然空谷闻足音，惊喜开缄如见面。二三知己老同年，亦得相闻增□健。是时风日当重阳，正对黄花绿酒觞。晴昼忽肰飞黑雨，墨花点□数千张。捲束缄题寄来使，四千□途□我将。万□笔秃不尽意，侧身南望天茫茫。"}
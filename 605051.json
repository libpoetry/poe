{"id":"605051","title":"修六上人参方潮阳过小园以吴用潜侍御书来曰上人欲敷座诃林为众生说法觉生居士业饶广长舌续佛彗命矣西园公常自称为肉身菩萨慧业庵前菩提双树结果已自然成可无一言为护法金汤余乃相视而笑遂拈笔得百十六字以当拈花上人其护之归报侍御公咄咄韩昌黎从大颠游矣第无量寿佛已念苍梧帝子櫜鞬湘源道左合掌骢马宰官身者久之幸分数索买山钱丐上人成此一段无量功德又何以西园公之棒喝为乎夫青莲常生于火宅鹙子不择于鸡群今公以出世想作用世法建","dynasty":"明","author":"张萱","text":"生心自信皆无住，谁谓南宗止姓卢。眯眼珠玑亦瓦砾，疗饥糠秕即醍醐。且从有处空诸有，莫向无中更说无。为问禅堂何处是，禅堂是处恐禅枯。"}
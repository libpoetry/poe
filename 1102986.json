{"id":"1102986","title":"送柳下惠上人游维扬访孙制参道子","dynasty":"宋","author":"周密","text":"衮衮天机新，??淮水流。青缠系白足，又踏淮南州。淮南古形胜，屹立东诸侯。三生杜牧之，谈笑筹边楼。据鞍草书檄，醉袖藏吴钩。子非功名人，负笈将安求。及此琼花春，聊作方外游。北道有主人，行李当无忧。临分祈赠言，意重嗟难酬。日暮多碧云，令人思惠休。"}
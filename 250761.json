{"id":"250761","title":"木兰花慢·除夜","dynasty":"现代","author":"吴灏","text":"送年年夜坐，过此夕、又新春。正彻夜繁灯，柳藏娇眼，点点如银。佳辰微寒乍暖，对灯前儿女共清真。閒向吟笺赋笔，醉红春酒应频。休颦任地满春痕。桃杏为谁新。望花街锦簇，怜他夜半，笑逐春人。香尘刘王殿阁，念灵妃酣舞竟谁论。目极银河灿夜，醉吾一夕侵晨。"}
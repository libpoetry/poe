{"id":"443607","title":"贺新郎　天半放歌","dynasty":"当代","author":"魏新河","text":"四望真天矣。扑双眸，九重之上，混茫云气。天盖左旋如转毂，十万明星如粒。那辨得、何星为地。河汉向西流万古，算人生一霎等蝼蚁。空费我，百年泪。当年盘古浑多事，一挥间，太初万象，至今如此。试问青天真可老，再问地真能已。三问我、安无悲喜。四问蒸黎安富足，五问人寿数安无止。持此惑，达天耳。"}
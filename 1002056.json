{"id":"1002056","title":"游曾无愠园可赋者十馀处其大莫如乐山次莫如沧洲画趣先课二古风 乐山","dynasty":"宋","author":"曾丰","text":"至静之体首归坤，自乾德外坤为尊，吾宗有志未敢言。至静之体次归艮，自坤德外艮为近，吾宗有志不容逊。磊隗胸中自□山，外观更具山之间。表里相融艮机关，彼万泪随吾屹立。堂中人与山为一，虽介于石不终日。无心聊与云俱出，傅岩沃雨商郊乾。林然蠢尔涵殊恩，老后闲身霁后云，㟏岈深处归根□。"}
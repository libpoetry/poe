{"id":"406037","title":"题关良“凤姐图”诗","dynasty":"近现代","author":"舒庆春","text":"自古有恋爱，唯难尽自由。最好作皇帝，四海齐叩头。秀色细选刷，宫中百美收。一旦厌金紫，微服闲出游。旅舍逢娇小，轻灵似野鸥。飘飘龙心悦，金口涎欲流。百般肆调戏，龙步舞不休。可怜弱女儿，含怒倍娇羞。宛转拜尘埃，富贵乃所求。呜呼，皇帝恋爱得自由。"}
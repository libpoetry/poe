{"id":"1106249","title":"送黄同年京甫必昌赴广西提干二首","dynasty":"宋","author":"王迈","text":"黄甫才名二十年，蹉跎正坐不能圆。四书锐欲潜心圣，八品甘为从事贤。东道樽前需客久，南轩印子待人传。丈夫不必求知己，具眼分明有老天。君过羊城见菊坡，先生不出意如何。蜀嘘淮沸人挺乱，京火郊雷天荐瘥。石介不亲逢庆历，龟山何策救宣和。狂生忧国头如雪，送客无悰作好歌。"}
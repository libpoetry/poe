{"id":"460923","title":"望海潮 夜雪","dynasty":"当代","author":"伯昏子","text":"丰碑孤耸，高陵寒寂，九重禁殿迷茫。凤诏不传，银箫破碎，琅玕满树凋光。冰薄步惶惶。似梨花漫捲，苦拟春芳。舞尽回风，曲栏敷粉隐朱墙。方聆暖阁笙扬。又香车归急，贫士呵僵。华表座前，金桥水上，青蝇冻死何妨。天阙夜阑将。任摧庐趁黑，永巷倡狂。且待明朝气霁，幽魄散初阳。"}
{"id":"455372","title":"念奴娇 共丰川友人北岳","dynasty":"当代","author":"张力夫","text":"将身带影，问年来何事，三辞京洛。沽酒太恒玄岳下，好共刘伶相酌。迥出凡尘，撑持北斗，峰嶂呈嵬崿。听箫蹊径，暂忘人世哀乐。巡狩舜帝曾游，娥英伴否，念此须惊魄。登眺南天霜雁去，杳杳疑飞黄鹤。寂寞罡风，参差古柏，为我填沟壑。白云千载，与君同上仙阁。"}
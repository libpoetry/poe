{"id":"1108637","title":"天基节口占二首","dynasty":"宋","author":"刘克庄","text":"报道东方欲辨晨，强扶衰惫起冠绅。差贤眇者与跛者，窃比封人祝圣人。野老岂知蒙帝力，农夫稍有告余春。不须景慕斜川叟，且作田间击壤民。赫风隐隐听宫县，曾立红云一朵边。天语下询颜不远，帝歌自作墨犹鲜。台郎谁是玄都旧，舆尉安知绛老年。散吏宫花能几许，诸孙争怕落人先。"}
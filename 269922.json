{"id":"269922","title":"定风波·次柳屯田韵","dynasty":"现代","author":"吴湖帆","text":"听无凭悄约私盟，思量怎奈两可。月下情单，花前影伴，钿掷芳阴卧。酒初阑，鬓偏亸。红药阶翻当衾裹。閒那。便一番逸兴，魂消些个。恍然醉么。恁归来、却把眉尖锁。乍回眸、水染罗裙点点，还说调鹦课。背人儿，蓦藏躲。肠断深深闭门坐。知我。恼有多少，风流抛过。"}
{"id":"463979","title":"故园","dynasty":"当代","author":"杨雪窗","text":"万境鸠声里，了了见归途。好雨若有素，一洗天地炉。风物送眼青，稼穑润膏腴。楼映高低树，犬吠南北闾。逶迤到故扉，荷风入衣裾。雀啄檐下粒，篁动屋东隅。墙阴一握地，阿母莳嘉蔬。豆角楚腰细，满架秀而姝。番茄结红实，紫苋凝清珠。颇闻碧潺潺，篱外溉一渠。邻童数相过，应是爱吾庐。"}
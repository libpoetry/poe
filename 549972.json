{"id":"549972","title":"序：丙寅三月十五日余被逮越宿朱德升朱完天邹虚王殷汝劼同卧县署相对谈笑虚王汝劼各出素扇索书遂录壬戌南还留别文起孟长之作嗟乎在今日又增一罪案矣 其一","dynasty":"明","author":"周顺昌","text":"客途无复附书频，此夕衔杯怆别辰。明月一天遥寄影，雄文千古尔疑神。交情廓落惭时辈，吾道行藏信昔人。榻上方书匣里剑，中宵应不叹无邻。"}
{"id":"241100","title":"瑞龙吟·晨光曙","dynasty":"宋代","author":"王义山","text":"晨光曙。遥见□灼文奎，照天心处。峨眉棱上西飞，北魁南极，腾辉灿丽。神皋地。争看碧幢旗戟，蔼然佳气。深深有美堂中，绣帏□幕，笙歌不住。知是元戎初度，玉觥频举，云堤烟市。时听笑声，都人相贺相语。人人说是，活佛生今世。襟怀内、严霜莹月，春风秋水。文肃貂蝉贵。南丰学问，文昭节义。若问庄椿岁。堪谁比，清源曾公寿齿。郎君宥府，衮衣荣侍。"}
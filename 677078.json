{"id":"677078","title":"洞庭看梨花柬别王淑士","dynasty":"明","author":"李流芳","text":"与君期看盘螭花，忽漫乘风洞庭去。洞庭十万梨花村，村村花发当湖曙。石公山西龙渚湾，毛公坛下包山寺。幽奇秀特天下无，临风绝叫何由寄。生平小别无三月，相思累累动盈札。自从升沉隔云泥，江波渺渺吴天阔。别君三年一见君，简书催君行复发。君不见城东岁暮雨窗西，两度幽怀不能说。白门洵佳丽何如故山好，清游尚难同况乃。期汗浩知君买山怀远志，笑我干时恋小草。他年出处两茫茫，长使青山看人老。"}
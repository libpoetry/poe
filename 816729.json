{"id":"816729","title":"蝶恋花 闺情，集唐诗","dynasty":"清","author":"董元恺","text":"钿合钗寒龙脑冻。衫薄香销，舞怯铢衣重。疑是落花还碧洞。银筝夜久殷勤弄。愁捻银针信手缝。翠帐云屏，一夕秋砧动。凭仗东风好相送。只应添得清宵梦。白日当天三月半。各自无聊，妆好方长叹。紫燕衔花向庭满。花前拭泪情无限。衣带相思日应缓。风雨萧萧，吹我梦魂断。今夜偏知春气暖。纱窗只有灯相伴。"}
{"id":"269875","title":"曲玉管·次柳屯田韵，荷花鸳鸯图","dynasty":"现代","author":"吴湖帆","text":"画展蕉心，诗回玉枕，微波隐托辞通久。莫道春归犹惜，多景悬秋。几回眸。暖暖金沙，溶溶蓝水，叶田掩映思珍偶。借问霓裳缥缈，花浣蘋洲。漫悠悠。共倚阑干，俯双影、鸳鸯倾盖，可堪锦障迷离，还教绮思延愁。且嬉游。恁横塘清浅，指点云情舒卷，月华吞吐，彷佛撩人，拾梦红楼。"}
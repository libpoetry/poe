{"id":"311943","title":"绮罗香·重游烈士公园怀喻生润泉","dynasty":"现代","author":"刘家传","text":"林密藏烟，池虚受月，曾记浮香佳处。此日重游，谁与啸吟闲步。又妆秋老圃花开，正成阵、长空鸿语。想疏狂豪饮如君，何时携手话今古。无言浑似缄口，还笑讹传灵鹊，舌饶鹦鹉。赖有毛锥，寻梦拾欢能赋。且放怀、叱起风雷，振鹏翼徙登云路。喜神州、激荡天风，氛收澄海宇。"}
{"id":"461158","title":"水调歌头 忆王乐胜，或云其已下世","dynasty":"当代","author":"冯永军","text":"长叹复长叹，何处觅王郎。萍分南北万里，挥手自神伤。谁意岩岩肃肃，忽去骑鲸捉月，不复旧时狂。欲祭疑君在，搔首扣苍苍。一尊酒，十年别，岂寻常。相逢是梦，何日相对话沧桑。我亦牢骚肠断，尚欲肩随兄事，遮莫困参商。尽日思难遣，楼外又斜阳。"}
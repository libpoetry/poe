{"id":"403625","title":"长亭怨慢","dynasty":"近现代末当代初","author":"白敦仁","text":"对芳树云横平野。旧事关心，月明楼下。几许流年，倦怀羁思泪堪把。绿杨诗好，都莫向莓墙写。翠叶几回新，不奈得，闲情凋谢。日夜。望高城不见，忍念旧时游冶。残红玉剪，可还识、去年琼榭。向碧树、两两飞来，又商略、斜阳如画。记花影参差，多少香尘随马。"}
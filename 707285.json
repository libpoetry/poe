{"id":"707285","title":"水龙吟","dynasty":"明末清初","author":"王夫之","text":"轻舠直上潇湘五。湖载取风光去。兰汤初浴，绛罗轻解，鸡头剥乳。腻粉肌丰，苞香乍破，芳心暗吐。待笑他、石家赪面杨家，病齿虽天冶还。含醋曾倩绿窗，深护全、不教香泥微污。莫愁秋老侬家，自有杏金丹驻。唯应少府，无妻空老，长怜樊素。愿年年、岁岁相期，解佩蘋花洲渚。"}
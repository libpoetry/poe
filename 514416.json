{"id":"514416","title":"三月十七日原博谕德饯汝玉给事于玉延亭会者宾之学士于乔谕德济之世贤侍讲曰川校书道亨编修暨予得联句四章时黄蔷薇盛开复移尊于海月庵酹花酌别又得三章予亦将有饯约而觞汝玉者多刻日有次第不能夺也手录此以致缱绻不已之意 其七","dynasty":"明","author":"程敏政","text":"一种篱边未满丛，瓣香含雨叶含风。游丝惹地牵黄蝶，细雨临阶缀玉虫。满院旃檀春欲暮，印池罗縠夜将空。行人幸与凭阑会，尽有光华付与公。"}
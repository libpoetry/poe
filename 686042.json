{"id":"686042","title":"总河潘公遣役护行舟次报谢二首","dynasty":"明","author":"卢龙云","text":"岭海霜威早避骢，三朝经济主恩隆。翕河久藉扬周烈，睹洛真如颂禹功。东土绣裳新白简，西曹曳履旧青宫。君王眷念知无已，开阁清时复许同。停车何地不春阳，中外名高四十霜。功满朝端瞻赤舄，业传江左试青箱。泰云挟雨崇朝遍，海国歌风化日长。惭愧卑微叨礼数，更容诗句发清狂。"}
{"id":"1128010","title":"倅教授判官皆为东湖有赋次韵","dynasty":"宋","author":"程公许","text":"逶迤三径带重湖，心眼经营念厥初。问俗只须无事治，僝工适际有年书。雪融趁急栽花柳，春到随宜办果蔬。最喜城隅便来往，不嫌奔走费台舆。交情郁穆两监州，采藻依莲总俊游。冰洁霜明相并照，渭清泾浊岂同流。虢堂拟把新题和，锦里还思故事修。荷荡花溪总幽绝，剩须栽竹柰霜秋。"}
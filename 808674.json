{"id":"808674","title":"王裕州廷陈","dynasty":"清","author":"严遂成","text":"阿父何乃挞名士，树杪大声呼不止。书之于壁乌母谣，堂皇裸跣衙鼓敲。簿牒堆案漫省视，矫首飞鸟孤云高。何物巡方一御史，是皆世间之盲子。直前令尔□老□，詈骂犹嫌污我齿。不过使我不三公，我正郁郁欲归耳。蓬发斜拖窄袖衫，张筵选伎词汍澜。回思为官无甚乐，乐民赎罪输弹丸。"}
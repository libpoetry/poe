{"id":"625216","title":"阶生仲阶两表弟归自秣陵时母舅以司成郎移北御史中丞务携九表弟北上阶生兄弟挈家南归过予皖寓予招同三祖寺集一日便归岭 其二","dynasty":"明","author":"梁朝钟","text":"干戈无恙皖公秋，开尽芙容建业舟。虎观春官趋北阙，雁行秋色近南州。程催彭蠡归应早，累谢樊城始自由。春酒老亲兄弟寿，朔风莫上五层楼。"}
{"id":"565691","title":"循宗镜阁左登南屏山顶披险西讨一首","dynasty":"明","author":"黄省曾","text":"回山肖郛郭，佳秀荡游心。北栖懑不足，南峭引遐寻。摛云生新彩，响鸟变兰音。涾?出霄瞰，表里尽高临。情来畅无际，奇辏领不任。攀崇复希峻，在窈重怀深。前探后丽掩，左越右玮沈。湖状改遵岭，烟华异观林。樵人时谂蹊，仙陬屡憩阴。但可寄冲想，聊复弄丘琴。"}
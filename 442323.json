{"id":"442323","title":"岩松（古风）","dynasty":"当代","author":"陈振家","text":"乱岩隙里一株松，石压风摧态龙钟。扭脖隆胸根屈恣，向空横出尤青葱。谁持锹锄为发掘，移植盆中未全活。纵有园丁倍殷勤，终逊山间自养拙。孰料衰败一病躯，惊动艺海千人趋。居然视之如国宝，评头品足竞欢呼。松兮松兮气为促，彷佛咸遭百重辱。不识世人何居心！暴我丑态娱汝目。"}
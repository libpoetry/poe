{"id":"692877","title":"寄赵白楼总兵","dynasty":"明","author":"杨爵","text":"细雨空亭绝塞尘，长才应许旧交人。遥闻烟火山头熄，且喜禾苗垄上新。天意已尝怜志士，圣明安肯杀忠臣。情关莫恤幽中苦，尽有诗书伴此身。学得万人敌已成，壮猷独步冠神京。几年经略长城固，一日声辉天下名。莫道萋菲终贝锦，坐看心迹自分明。昊天于此出王际，照见将军一念诚。"}
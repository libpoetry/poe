{"id":"496061","title":"沁园春 其二十八 贺张静峰总督两广","dynasty":"明","author":"夏言","text":"山入五羊，江通八桂，仗钺临戎。正贡篚新来，交蛮面革，楼船才返黎寇功。柏府风裁，辕门号令，南仲威存北伐名。况一时，三移节镇，两转中悉。大江月白风清。伫相送、旌旄岭外行。念诸葛沉机，南人慑服，仲淹英略，西贼闻惊。天子中兴，庙谟神武，直挽天河洗甲兵。早归朝，更将经济，报答升平。"}
{"id":"184518","title":"送朱仲微使君赴阙","dynasty":"宋代","author":"孙应时","text":"声迹周行旧，人门汉相延。谢宗康乐在，阮侄仲容贤。文献群公侧，风流晚辈先。天资超珏，心量极澄渊。世故虽游刃，荣途独缓鞭。风霜饱经历，岁月起聊翩。奏牍留天听，鸣镳拜日边。一麾纡郡组，两地冠淮壖。巢坞江尖会，吴陵海泽偏。阳公优抚字，山甫重蕃宣。秋月沧啷底。春风草木前。近名辞赫赫，直道守平平。襦袴歌千里。丝纶锡九天。别帆催入觐，社席欢登仙。详试谙冯翊，深褒属颍川。径须持紫橐，应不坠青毡。世道千龄远，人情百虑牵。关心眷河雒，努力补铁甄。窭迹来蓬筚，微芳吒蕙荃。一枝容吏隐，三鬴慰亲年。借冠知难请，依刘敢自怜。炉锤思旧物，倘问及林泉。"}
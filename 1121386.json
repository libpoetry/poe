{"id":"1121386","title":"久在病告近方赴直偶成拙诗二首","dynasty":"宋","author":"欧阳修","text":"经时移病久端居，玉署新秋独直庐。夜静楼台落银汉，人闲铃索少文书。江湖未去年华晚，烟火微凉暑雨初。敢向圣朝辞宠禄，多惭禁禦养慷疏。清晨下直大明宫，驰马悠然宿露中。金阙云开沧海日，天街雨后绿槐风。岁华忽忽双流矢，鬓发萧萧一病翁。名在玉堂归未得，西山画阁兴何穷。"}
{"id":"451645","title":"满庭芳 丙戌暮春，桂林同学重返母校欢聚，馀因故未至，一别廿载矣，心倍黯然，赋此以寄","dynasty":"当代","author":"江南雨","text":"芳草笼晴，流莺唤翠，乱花开遍尧山。倚栏凝望，人在有情天。廿载驹光过隙，沉吟处、往事如烟。漓江月、华灯夜放，应自照琼筵。凄然，从别后，愁深梦短，归思年年。叹云路迢遥，空费花笺。他日纵能再会，恐衰鬓、老尽朱颜。今宵更、凭窗把酒，清泪落襟前。"}
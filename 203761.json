{"id":"203761","title":"送朱典卿履常参学","dynasty":"宋代","author":"王迈","text":"文章久矣乏正气，作者付谁传位置。天庠晚乃得朱君，钟吕一鸣康瓠弃。君看今岁大廷魁，一种风骨何尪羸。吾曹此名未立耳，立则万口须衔枚。君今乘槎问星汉，名已籍仙政何患。蚕蚕工夫何足筹。龙墀勋业须早辦。作诗赠君当马鞭，梅花送春入冷边。与君同吉我无缘，天其或者须同年。"}
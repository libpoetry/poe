{"id":"276304","title":"春日，寄王颖叔并序","dynasty":"清代","author":"李宪噩","text":"大化转四时，律穷数还更。恻念春候至，暄景为我明。蛰虫各潜动，枯荄亦滋荣。惟人乘此气，既死不复生。死恨安得知，生悲有余情。端居怀所历，遗感方回萦。久谙山民俗，多识海鱼名。往往夜风雨，犹似听潮声。存者既疏阔，逝者长杳冥。涕泪但满眶，怨结谁能平？"}
{"id":"1119474","title":"太硕人臧氏挽章二首","dynasty":"宋","author":"陈造","text":"德风千祀蔼芳馨，生享修龄殁更荣。早岁衣冠贤德耀，莫年门户寄升卿。迹陈莫嗣登堂拜，匏系空驰执绋情。里巷万人缌布会，一应如我泪河倾。帝恩三沐寿亲筵，更数何人福庆全。纸眩鸾回馀旧诰，地占牛卧忽新阡。阴功不倚长年药，补处仍开上品莲。欲纪哀荣付丰石，诸儒当有笔如椽。"}
{"id":"164046","title":"喜雨上使君","dynasty":"宋代","author":"程公许","text":"塞垣昏昏缠杀气，春阳叹旰怪如燬。老蛟熟睡呼不起，暴尪鞭巫徒为耳。云将族兮俄披靡，飞廉之怒谁或使，绵州刺史亦劳止，寝不遑安食不旨。沥胆濡毫肝作纸，对章夜诉天咫。电帜簸红雷虺虺，一筛时有恨丝委。旬浃频占垤封蚁，半领先流膏活千里。瓦沟佳声密飘洒，箫韶九奏未堪拟。焦卷一朝生意，梦鱼之占立可俟。中原格斗何时已，军储急须问庚癸。肃肤駸几及髓，国肪所寄将奚恃。腐儒流浪半环水，月蠹太仓三斛米。干时无策颡有泚，况忍懒书酣寐。知元道州汉良吏，可无歌为志喜。北风涨尘目易眯，安得天河一湔洗。丰年高廪万亿秭，重见周道平如砥。"}
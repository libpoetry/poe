{"id":"459190","title":"长相思","dynasty":"当代","author":"卢青山","text":"长相思，洞庭湄。帝张乐之所不可见，夜风吹竹声凄其。声凄其，摧娥眉，明月如霜水如璃。重华不返兮荒波，望苍苍之九疑。溯而上之长江之渊，沿而下之长江之湍。长相思，如水流流不可去，渊渊集此洞庭之浒。不可去，不可住，如水浩浩，泻东海之遥浦。海不可量，天不可尺，长相思，安有极。"}
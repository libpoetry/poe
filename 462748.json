{"id":"462748","title":"颐和园耕织图杏花，次韩文公杏花诗韵","dynasty":"当代","author":"幻庐","text":"影摇山阁波澜空，容补鲜馨文杏红。徐熙徐展长绢素，法付院本宣和风。更濡竹管倾竹叶，待呼坡老偕文同。销寒足蓄前夜力，欲夺阳回一朝功。随澹随浓休轻洗，天然颜色得乎中。坡陀相向三两树，差胜苑囿百千丛。协音箫笛临水石，景裁画图生桑枫。消息雨中艳传句，诗家工愁今仍穷。重感初见即离别，肃花为客客为东。缭乱满头沾残片，人耶鸟耶俱称翁。"}
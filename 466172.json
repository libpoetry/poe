{"id":"466172","title":"醉中短梦一霎，情景甚多，倏起倏灭，起记数事五首","dynasty":"当代","author":"卢青山","text":"颓碑败墓展无穷，独立卢郎孰与同。摘取坟头三寸菊，插向茫茫大地中。一秋摧破旧城台，冷冷长江去不回。原上黄花铺百里，唯馀一朵向人开。横陈大块与谁留，万卉凋残始是秋。一雁云中虽断翅，向天向海不回头。我行蹐局意茫然，已失明天况昨天。捡取残枫细摩抚，恍觉斯情尚少年。日日唯与酒为欢，弃我去者是华年。剩有囊中长剑在，不能拔出倚苍天。"}
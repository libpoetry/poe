{"id":"464550","title":"水龙吟 过蒋翊武就义处","dynasty":"当代","author":"章士钊","text":"桂林何处堪思，漓江试数英雄泪。伏波军败，靖江城圮，残痕都是。风洞山前，四松双烈，存亡忠义。奈一呼张楚，功成天忌，宁自惜，不同死。袍泽今存有几。记当时、武昌偕醉。忧君年少，豪情万丈，甘为玉碎。无可奈何，刀横江水，乌骓不逝。到于今只有，断坟遗挂，识要盟意。"}
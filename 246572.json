{"id":"246572","title":"冬至日与在昭等后海踏雪作","dynasty":"现代","author":"叶嘉莹","text":"北风朔风寒，衷怀常郁结。喜逢至日晴，结伴踏积雪。四宇净无尘，平原浩且洁。回首望西山，霁色扑眉睫。浮云一流动，残雪明复灭。近瞰钟鼓楼，宏声何年歇。城郭纵未非，人民已全易。我辈值乱离，感兹空叹息。吁嗟乎，银锭桥头车马喧，触战蛮争年复年。君不见此雪晶莹不常保，归来看取檐溜前。"}
{"id":"1108767","title":"送子敬赴潮倅七言二首","dynasty":"宋","author":"刘克庄","text":"四十年前忝此除，偶因诗祸免题舆。故交反眼炎凉异，岁月惊心露电如。衔内条冰疑有欠，镜中须雪摘无馀。南州剩有随阳雁，若比江湖易寄书。历监三郡无殊渥，饱阅千帆奈逆风。晋尚高谈重方外，汉称半刺曰治中。不惟守听廉丞语，所至民歌别驾功。他日潮人感遗爱，祠槎溪老又祠公。"}
{"id":"110937","title":"愚实报诗","dynasty":"宋代","author":"缪瑜","text":"郁攸属者潜煽灾。蜚廉纵风相与偕。林林生齿七万户，连甍接栋烧成灰。如何老翁一区宅，间不以寸独不{左火右矣}。玉石俱焚势应尔，岂有幻术能然哉。闻这翁乃好善者，平时事佛经卷开。有馀必以济贫乏，不以利欲萦其怀。仓卒遂蒙鬼神护，万目注视感惊狂，厥初巨焰爇天起，左顾右盼如燔柴。翁知无脱免，委身甘作烬与煨。麾儿与妇令亟走，誓死死不去无违乖。全家酣寝越信宿，如闻大浪声喧豗。及其梦觉火亦息，依然一室当催嵬。微如蒲萄不熏灼，而况梁栋与桷榱。苍苍表善有如此，馀自作孽何足哀。作诗志往劝来者，勿以斯语同优徘。"}
{"id":"561587","title":"宫保顾公吏侍张公被命校文仆承乏礼曹知贡举予三人者弘治乙丑同年进士也孝皇赐第距今三十有四年矣顾公有诗纪遇志感余嗣和焉 其二","dynasty":"明","author":"严嵩","text":"射策当年独擅场，偶惭疏朽亦升堂。亲承赐第临轩陛，谩逐看花过苑墙。晨镜照霜华发改，晚葵倾日赤心长。泰园春草年年绿，拭泪瞻天忆衮裳。"}
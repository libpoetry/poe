{"id":"237529","title":"长风峡避风和全父背弟韵","dynasty":"宋代","author":"阳枋","text":"惨舒异气无异机，交朋论心不论迹。诗书一酌饮芝兰，见雨连宵听萧瑟。旋调诗律破愁城，间弄局棋消短日。酒来思逸吟转高，笑罢江横颜自怿。坐久那知风袂寒，眠酣未问霜问霜衾湿。四时翻转无停机，一理浑融何所适。佳山好水看已多，江谁作莼鲈忆。天人之际妙复微，莫事空言须践实。"}
{"id":"1252735","title":"和临寒食有感五绝","dynasty":"元末明初","author":"谢应芳","text":"何处登临散客愁，千墩浦上听渔讴。清明落尽梨花雪，能得春风几日游。烈塘坟上树如云，一扫东风十五春。不信令威归不得，竟移华表属他人。一径落花春昼静，四邻嘉树绿阴繁。儿曹忘却怀乡意，浪说春风似故园。白发萧萧客未归，凄风紧雨禁烟时。青苔白骨寻常事，堪笑田文为客悲。"}
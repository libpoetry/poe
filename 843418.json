{"id":"843418","title":"八声甘州 赋六忆 其五 立","dynasty":"清末民国初","author":"易顺鼎","text":"忆立时初出绣纬中，偏爱画栏东。正伤春人独，落花微雨，归燕帘拢。添个小鬟扶着，香下四眉峰。遮却湘裙半，一树嫣红。曾似羽林夜约，累卿卿待久，酸透双弓。斗腰支谁俊，私语更喁喁。愿天怜比肩人瘦，把双魂吹化海棠风。还记否柳绵撩乱，蓦地相逢？"}
{"id":"407723","title":"往昔四续六首 其五 列仙图","dynasty":"近现代","author":"周作人","text":"往昔看画谱，吾爱《列仙图》。前人有画本，相貌多魁梧。了不异人意，方面美髭须。此图独不尔，作者出浮屠。老聃寿者相，胡坐驾牛车。篷下悬卷轴，后有酒一壶。赤松诸仙人，面目如干瓠。枯瘦多皱纹，俨然山泽癯。长生不驻颜，道理非龃龉。见识能到此，善哉二氏徒。"}
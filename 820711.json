{"id":"820711","title":"梦横塘 廿五初度","dynasty":"清末近现代初","author":"王易","text":"双丸弄巧，万树鸣秋，华年如水偷逝。十载星霜，又阅遍、几番尘世。诗酒情浓，功名梦冷，野人深致。算燕云汴水，马影鸡声，但添得、狂而已。世间一笑浮沤，甚心伤杜老，愁赋平子。赢得名垂，叹白发、可怜生矣。况自有、医天妙手，何用书生溷人事。打叠行囊，酒瓢榔?，向花前寻醉。"}
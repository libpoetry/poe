{"id":"275675","title":"西平乐·匪石来静石湾","dynasty":"现代","author":"汪东","text":"匪石来静石湾，夜谈甚乐，归而赋此见寄，依韵奉酬&middot;秉烛浑如素约，一夕宽愁旅。垂老天涯涕泪，拚逐风萍浪梗，来看朝云暮雨。流光似水，尊酒相逢几度。黯吟绪。淹滞久，情味苦。共是飘零异国，尽许穿帘度幕。社燕依人住。甚咫尺高阳伴侣。萦思断梦，俯仰陈迹，空寄恨，庾郎赋。寂寞花岩隐处。也应念我新缘，深沈馆宇。"}
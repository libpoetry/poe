{"id":"695472","title":"留别乡诸贤","dynasty":"明","author":"林俊","text":"帝城南去是归装，翘首云天思转长。吏冗少神随事忘，病魔催老到家忙。人心未必能三代，道化先须尽一乡。麦饭鱼羹酬旧隐，水烟山月梦溪堂。袜材终短重何禆，衰飒偏于老作期。霖雨巳孤忧旱望，卿云空见出山时。天南候雁随将去，客里周星感又移。话别来贤心更切，棘林鸠梦未安枝。"}
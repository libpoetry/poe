{"id":"467987","title":"南歌子四首","dynasty":"当代","author":"程滨","text":"水冷楼边镜，灯明鉴底星。同愁旧处自重行。遥问伊人千里共斯情。路远情愁重，秋深夜露寒。零零若泪堕孤鞍。忽忆当时初会此桥边。影纵天涯去，心犹此地留。凭谁解汝两愁稠。最是相思愁罢客心愁。以爱难为恨，关情不是雠。今生可有面重谋。再到梧桐枝下话从头。"}
{"id":"279450","title":"卜算子慢·废历岁朝，得北来书，用张子野韵","dynasty":"现代","author":"周岸登","text":"屠苏后饮，鞭竹禁声，积雪助寒催晚。剪燕粘鸡，暗想旧京人面。回盼。惜春期、不系东君眼。念往日铜街，紫曲狂朋，快侣星散。影事寻三馆。记演象圭台，梦华天远。检点春衫，两袖污尘犹满。才遣。一封书、又惹危肠断。便直北、锋车径达，望神皋不见。"}
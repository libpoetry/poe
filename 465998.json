{"id":"465998","title":"木兰花令 人间七日，满眼繁华心上灰  淡灰日","dynasty":"当代","author":"添雪斋","text":"春华如雨默然散，春碧沾衣尤浅浅。人间四月淡如烟，青魄如痴行渐远。春风拂发盈盈眼，春逝无声春夜半。一灯黯黯见流光，似水沉心波缓缓。酴蘼碎了琉璃朵，暗瓦迷离生碧火。人间春末怯开帘，末世风魂来泣我。清池丝柳冷然娜，清绮芳华依旧么？恍然意想动微歌，透影凄洏随梦堕。林花晓露皆霜白，青石新藤于旧宅。人间是日失花痕，一杪繁枝幽也碧。萧寒梦雨无朝夕，袖底凉烟迷惘织。明眸皓色不曾生，弥幻诸天皆古色。千崖自冷沉暝气，海末青濛风已起。人间无地葬初心，千里哀云浑若垒。长街湿重霓灯靡，片羽零星花色腻。夜阑溶与八方尘，纵有清蓝当幻矣。已无古郡熏衣紫，数点缤纷流转死。人间暮色许苍茫，谁是苍茫第一地。雨如沉铁风如水，渐老华灯垂旖旎。绮光郁郁失其心，冷骨轮回深霢里。垂杨絮絮烟青袅，暗水萦萦枯石老。人间一霎萎如花，飞尽苍红之魅了。风魂低语雨魂缭，层叠如波光电杳。古城钝夜正泥涂，墨影斑斓荒壁窈。泻青风柳颤如睫，开彻风花疑幻雪。人间天使翼成灰，一夕倾城寒雾澈，沈沈迷魄曼歌谒，故也淹星和闭月。微灯鳞火是耶非，累累冰淩依骨叠。"}
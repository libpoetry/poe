{"id":"315052","title":"摸鱼儿·对孤檠","dynasty":"现代","author":"龙榆生","text":"对孤檠、暗思前事，命途原自多舛。拚将结习消除尽，争奈乱愁难遣。将骨换。待检点生平，要入洪炉锻。华予岁晏。更沥胆披肝，深恩肯负，把笔正悽哽。情长来。大好风光无限。乾坤日夕千变。旅行星际期非远，催换素娥娇面。宏图展。信压倒西风，六亿人争劝。醉红自暖。记促膝灯前，沈吟今我，磨洗敢辞倦。"}
{"id":"166732","title":"次韵似表弟卜居惠山","dynasty":"宋代","author":"李弥逊","text":"梁溪旧隐吾家绅，石苔犹销松间门。向来兄弟寄觞咏，日月转毂相朝昏。自君之别各千里，万金谁与通寒温。棣华春迟风雨昼，雁字月冷蒹葭村，似闻径作买山计，归梦已泊松江垠，吾衰久矣尚能饭，荷插岂惮终岁勤。独无顷田占负郭，坐食病粟惭君恩。平生一壑志愿毕，不求华屋装泉石。僧窗到处即为家，柏子烟中听鼻息。子今折发头尚希，未至阌乡老王室。背山筑室不必多，待我来鸣去前□。野蚕成茧真自缠，黄蜂作脾为谁力。肱尝三折饱更事，肯信谋身有长策。君不见子猷借居种竹聊自娱，有屋大奇无亦得。"}
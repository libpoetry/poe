{"id":"407706","title":"往昔六首 其五 王守仁","dynasty":"近现代","author":"周作人","text":"往昔读古文，吾爱王阳明。瘗旅文一作，不虚龙场行。吾与尔犹彼，此语动人心。非墨亦非释，儒家自有真。后年说良知，学术为一新。未尝吃苦瓜，味道殊难名。素不喜闽洛，跳脱良所欣。擒濠虽小事，亦足傲迂生。道谊兼事功，百世有几人。向往不能至，祠下徒逡巡。"}
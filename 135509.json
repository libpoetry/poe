{"id":"135509","title":"题晋王大令保母帖","dynasty":"元代","author":"汤炳龙","text":"曹娥洛神遍堪舆，保母后出争澜趋。一时耳目喜新毕，九原谁复哀意如。世人重艺不重义，每以好奇夸好事。集古金石半丰碑，逝者似为书者累。八百余载四字全，政同悬崖三百年。王畿不悟王元象，不如果也能兴邻。但道青毡故家物，肯因陵谷邻枯骨。耳孙犹尔况他人，崇韬安生何可忽。昭陵之盗犹兰亭，必无可欲乃妥灵。黄閍前车已如此，安何金蝉之墓终弗毁。"}
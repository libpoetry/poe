{"id":"814861","title":"南乡子","dynasty":"清","author":"俞士彪","text":"满座正欢呶。坐久筵前月色高。此夜对花休错过，明朝。万紫千红逐水飘。莫惜典金貂。百徘徵歌兴自豪。锦瑟傍边拚尽醉，酕醄。笑倩柔荑解佩刀。惆怅久离群。无限相思隔水云。我已天涯流落也，愁君。亦作东西南北人。满眼是征尘。年少才华已半沦。镜里鬓丝髀里肉，消魂。两地青衫几泪痕。"}
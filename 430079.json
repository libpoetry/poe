{"id":"430079","title":"雪中自金陵来上海简众异","dynasty":"近现代","author":"黄浚","text":"白门一夕雪，钟山去人近。混然望台埭，双阙浩复隐。下有奔车轮，辚辚绝尘坌。行穿吴江路，千里乱金粉。老农困租调，空祝土膏坟。岂知绝塞上，鹅车正雷殷。微生将安归，北顾抱孤愤。真当榼与锸，烈酿伴苦堇。江声从呼汹，未足酬渴吻。梁生知余意，倘慰一笑听。"}
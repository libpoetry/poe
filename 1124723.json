{"id":"1124723","title":"句","dynasty":"宋","author":"徐似道","text":"煖分煨芋火，明借绩麻灯。牧童出捲乌盐角，越女归簪谢豹花。晓风洛浦凌波际，夜月江皋解佩时。一带拒霜三十里，又催箫鼓作秋声。叶从秋后变，色向晚来红。那堪富有千头橘，便可称为四老人。后茁碧含藓，厥包黄带沙。见说周颙誇早韭，斲烟锄雨幸时分。胡椒尚杀元丞相，薏苡犹疑马伏波。晓梵鱼出听，夜禅石点头。胸中著云梦，皮里有阳秋。自作先生传，谁为故吏碑。肩成山耸因寻句，眼作花昏为勘碑。天寒不知翠袖薄，日煖但觉玉烟生。黄四娘花空朵朵，谢三郎鬓已苍苍。索醉宁倾问字酒，忍饥不取作碑钱。驹入隙来元不碍，蝇钻纸出定何妨。化成银地佛应喜，移下玉楼天不知。北风万籁自宫徵，南日一轩真裤襦。但欲有衣存妓妾，不愁无帐列生徒。刘显贵为天子友，退之穷作相君书。"}
{"id":"695305","title":"题忠孝堂二首","dynasty":"明","author":"林光","text":"大榜高悬仰德星，为忠为孝信聪灵。百年宝训承天语，千载纲常备圣经。迹续卧龙心最赤，情深令伯鬓还青。身都藩辅咸恭慎，四海何愁不永宁。下为河岳上辰星，保合谁人不□灵。臣子贤声人共仰，君亲彝典目常经。伊流活绕穷源远，嵩顶遥瞻插汉青。俯仰高堂无一事，身安争似更心宁。"}
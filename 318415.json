{"id":"318415","title":"氐州第一·大千赠画经年，记忆中淋漓障犹湿，谱此谢之","dynasty":"现代","author":"饶宗颐","text":"催瘴思岷，冲雪度陇，轻绡地阔天小。杂树花飞，曾波雁去，和日云霏缥缈。高阙长桥，又仿佛、西风残照。拂澹犹新，麻皮异昔，董源非老。胜赏神游人渐少。渺乡国、回肠空绕。急浪夔州，惊沙佛窟，万里添愁抱。饱遐观、轻五岳、收身早。洪崖一笑，过眼烟鬟，梦湖山、钟残昼晓。"}
{"id":"462394","title":"潇湘夜雨　波士顿雨夜访白谦慎","dynasty":"当代","author":"金鉴才","text":"山雨空濛，林泉萧散，正堪高士幽居。宵风想亦熟知书。应常有、云来赴约。终难得、松肯相扶。就抛却，清醒一半，便醉何如。乘风归去，旧时月色，何处吾庐。只彩虹筵上，听说当初。曾未想、名垂竹帛，都不管、身在江湖。且归去，夕阳孤馆，已惯食无鱼。"}
{"id":"315307","title":"木兰花慢·正天清气爽","dynasty":"现代","author":"龙榆生","text":"正天清气爽，看健翮，好冲霄。奈午梦方酣，随归羽化，何处逍遥。舜尧。人民六亿，叹龙眠、去后倩谁描。挥洒淋漓大笔，江山如此多娇。明朝。满眼大旗飘。队队逞英豪。听雷音震迅，群魔胆丧，四野烟消。招邀。更同笑语，怅霜凋、两鬓不相饶。矫矫西江画手，枫林共把魂招。"}
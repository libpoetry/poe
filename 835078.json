{"id":"835078","title":"月华清 题冒太夫人稽山负土图","dynasty":"清末民国初","author":"奭良","text":"万壑千岩，中有佳城，郁郁葱葱。孤舟相地，来去吴淞绿绉。陟崎岖、莫问牛眠，营高敞、径登龙首。恰有自、娥江风邈，夐哉滂母。生是名流清胄。合藏在石室，望如山斗。更有弥甥，宅相差为不负。索茅以、丙舍三閒，积画叉、圭田五亩。谁守料、仙軿归去，墓门重叩。"}
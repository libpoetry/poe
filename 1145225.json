{"id":"1145225","title":"太上皇老君哀歌七首 其一","dynasty":"隋","author":"无名氏","text":"三十六宫主。太上皇老君。哀悯下世士。垂神教世贤。子欲修冥福。先当体窈冥。生时得尊贵。不如过去荣。仙驾龙车。迎子游清天。上登金楼殿。坐卧虚空间。行则飞仙从。威仪上柱天。朝登天东头。暮到于天西。戏乐九天外。纵意极周旋。驱使役百鬼。总统于万金。"}
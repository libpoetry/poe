{"id":"411613","title":"谢湘阴龙吟潭为绘先封公遗像","dynasty":"近现代","author":"王浩","text":"昔人孺墓有终身，今见老子婆娑神。坠心三载状堂构，拜倒地下无可人。龙头四十大颡颔，斑斑古花洒春翰。江潭画师老不归，坐令君山岚翠晚。古来呈文鲜真质，镂冰画脂费工力。惟君真气绘九州，能回万牛上词笔。今年双橘袖中红，血下心摧郎罢翁。慈母杖拄小弱弟，老泪眼明毫发同。再拜奉觞九顿首，愿君饮此千万寿。"}
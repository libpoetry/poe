{"id":"282920","title":"沁园春·兰艇人归","dynasty":"现代","author":"俞平伯","text":"兰艇人归，香衣蝶认，沁园都荒。减飞英飞絮，闲中哀怨，听风听水，客里年光。四月迟莺，六桥残柳，雁写霞天字几行。垂髫事，倩兰琼仙侣，细与评量。空教憔悴姬姜。裛如水、沉阴惜画裳。已春深寒恋，熏炉薄酒，还须永夕，休恁匆忙。乳燕呢喃，待成新垒，晚觉投琼笑语狂。归来夜，缬倦眸街火，和雪微茫。"}
{"id":"1197910","title":"拘幽操","dynasty":"魏晋","author":"无名氏","text":"殷道溷溷浸浊烦兮。朱紫相合不别分兮。迷乱声色信谗言兮。炎炎之虐使我愆兮。幽闭牢阱由其言兮。无辜桎梏谁所宣兮。进我四人忧勤勤兮。得此珍玩且解大患兮。仓皇迤命遗后昆兮。作此象变兆在昌兮。钦承祖命天不丧兮。遂临下土在圣明兮。讨暴除乱诛逆王兮。"}
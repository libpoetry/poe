{"id":"685055","title":"次方实夫及诸弟游青萝峰顶韵二首","dynasty":"明","author":"王渐逵","text":"萝山原是海中山，霞馆烟扉望里閒。秋水自怜天与碧，老颜嬴得醉如丹。岩魈木魅供诗使，涧芷汀荃泛月澜。便作阆丘三岛客，岂宜绯紫恋人间。堪舆饶水更饶山，只恐游人且未閒。旋鹤飞泉非俗韵，绿萝苍磴有神丹。攀崖此日应穷顶，观海何时得悟澜。怪我同心不同赏，短槎遥滞水云间。"}
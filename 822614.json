{"id":"822614","title":"月当厅 抚时伤乱，同梅溪韵","dynasty":"清末近现代初","author":"周岸登","text":"铁笛叫破鱼龙睡，江婓镜影，西子颦心。佩解汉皋，黄鹤一去秋深。巴水洞庭雁风，骤斜阳、惨澹紫磨金。暮潮紧、鲸铿鼍震，共竞呿吟。湘云。楚雨连巫峡，怕瑶姬、蜀魄空断难寻。泪浅梦轻，谁托轸玉哀音。虫语鸟悲两无绪，短怜霜鬓菊羞簪。摇落尽、居人苦恋，一寸微阴。"}
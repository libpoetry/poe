{"id":"467405","title":"丁巳杂诗五首","dynasty":"当代","author":"金鉴才","text":"曾记扬帆过洞庭，一湖深碧映春星。四周隐约光千点，都是寻常落草萤。回首原来不丈夫，半生潦倒一身孤。今宵更向桐阴宿，赚得浓睡淡梦无。孤山阅尽万梅花，雨后风前几树斜。莫道人生无定著，能安身处即为家。梧桐垂露曳新柔，一片清光叶外浮。材大莫因琴瑟斫，钟生今已觅封侯。屋角依稀月影残，残时始觉满时难。玉盘洗出中秋夜，犹许人间仔细看。"}
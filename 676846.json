{"id":"676846","title":"快鹘行赠卢潭城宗弟","dynasty":"明","author":"卢楠","text":"快鹘快鹘南山击，鸟北山洒血朝发。秦陇暮宿荆越凌，厉横视游翔恍忽。蜩鸠抢飞榆枋间，仰面而视无好颜。人生得意且快鹘，何用悠悠长闭关。翟公昔在蓬蒿下，万里清风减高价。君今慷慨蹑长云，藉藉芳声四海闻。扬雄欲献河东赋，司马先传喻蜀文。醉吟快鹘行，醒衔快鹘羽。愿君化作天池鹏，莫学快鹘栖岩树。"}
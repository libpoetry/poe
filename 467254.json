{"id":"467254","title":"读《钓韩集》呈雨溪先生三首","dynasty":"当代","author":"陈振家","text":"似入宝山探黑骊，读公序跋又观诗。荷薪诛世吾矜肆，拾粪行吟翁甚痴。制作愧难窥项背，切磋肯与近藩篱。浪充竽伍休嗤笑，话遇真人不我欺。怀才难遇孰怜君，陋巷萧骚寄此身。清逸岂缘因姓李？徙流未必是诛神。诗林花比杏林灿，荐草无如吟草亲。满箧盈箱仍未辍，于今世上几多人？不搏青云恋白云，溪山幽处纵丝纶。但凭韩渚一竿钓，洗却江湖万斛尘。名利不争词自逸，芝兰在抱意能新。相逢尽赞先生笔，端是乾坤快活人。"}
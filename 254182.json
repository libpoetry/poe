{"id":"254182","title":"南洋歌·我生之日天何有","dynasty":"现代","author":"姚佳","text":"我生之日天何有，我死之时天已无。天地因循非我愿，阿僧只劫只须臾。须臾万物起荒芜，大患有身客梦孤。太白三杯通大道，希夷一觉出蓬壶。卧游霄汉升云衢，人影梅花雪满须。霞霭为裳露为饮，黄金为骨玉为肤。桑田石烂海田枯，忝列神仙百寿图。北极星辉旋斗柄，桃源几见落红铺。避秦不必问灵巫，猿鹤沙虫造化炉。鼓角山河无尽日，南洋归去醉如愚。何为乎，我生之日天何有，我死之时天已无。"}
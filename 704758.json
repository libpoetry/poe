{"id":"704758","title":"送卢都宪镇守宁夏二首","dynasty":"明","author":"薛瑄","text":"明时出镇得才难，莫厌经行万里间。玉节初辞青?闼，霜风先到贺兰山。关河控带黄尘静，蕃落耕耘绿野閒。入觐天颜应咫尺，不须频看宝刀环。同年於我最相亲，宪府乘骢迈等伦。正是趋朝承雨露，又看持节出风尘。山川迢递行时旧，旌旆悠扬到日新。暂抚西陲归有日，看花须及凤城春。"}
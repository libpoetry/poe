{"id":"640590","title":"节物惊心怕倚阑家山千里暮云寒桑田俛仰人间世菽水团栾梦里欢衡石事严宵漏尽博山香暖瑞烟团故人今日皆天上还有双鱼寄脍残 其一","dynasty":"明","author":"童冀","text":"绿窗睡起怯凭阑，小立东风敌晚寒。一笑尊前殊邂逅，百年身外几悲欢。淡云螺岫横天末，落日鸥波点雪团。何事休文尚诗瘦，镜中华发易彫残。"}
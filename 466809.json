{"id":"466809","title":"鹧鸪天 二首","dynasty":"当代","author":"张月宇","text":"何去何从路欲迷，安车终是倩柔荑。灯移墙幕霓虹舞，佩饰荷裳鬓影低。盈月下，画桥西。空馀酬酢证鸿泥。边城故事缄封久，或许他年入话题。骰子轻摇故故输，仄偎厢座酒频呼。笙歌点尽三条烛，典事聊残一盒酥。心忐忑，步踌躇。深更半醉是谁扶。长街灯火燃烧夜，莫问当时有或无。"}
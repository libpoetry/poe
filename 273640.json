{"id":"273640","title":"水龙吟·马相伯先生百龄寿词","dynasty":"现代","author":"汪东","text":"好春常住人间，百年桃李盈天下。伏波勋业，扶风经学，畴能传者。殿号灵光，里名通德，更添佳话。纪仙家岁月，沧桑三见，算此语，浑非假。滟滟霞浆倾泻。被铙歌、惊吹寒夜。先生笑谓，汝曹今日，毋欢毋诈。虏骑凭陵，四郊多垒，是吾羞也。待收京功就，浯溪颂了，进长生斝。"}
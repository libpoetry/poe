{"id":"458120","title":"同前出外得辣椒一碟，极烈者也，更复携酒返班，饮中随书 其六","dynasty":"当代","author":"卢青山","text":"忆我二六年，颇尝养佳狗。我家古好猎，辈辈亲山兽。其母世所豢，荣为猎犬后。惜汝废其传，嗜睡眼不剖。或睡桌之底，或睡床之右。仰面鼻朝天，四脚举如手。我以手相扰，汝开眼如口。既开还复闭，微鼾毛皮抖。汝貌异常伦，嘴喙宽而厚。命汝曰赛狮，能当汝意否。我晨将赴学，汝即随我骤。我出校门归，汝在门侧候。置笔汝唇中，衔之得得走。我或不汝齿，嘶咬我裤袖。我父远离家，招我聚数宿。日日思汝形，渐将及腰扣。迨及归来日，汝已为人狩。汝死吾不见，汝尸吾不守。离别此茫茫，汝魂归何土。倘或入轮回，再逢来世某。此事恍难知，夜梦汝非旧。或为外星人，或笑狰狞丑。梦起长饮泣，自颊及乎肘。从此废厮养，情多即为垢。孑然飘一身，将至天地朽。汝魂果有知，鉴此誓言久。"}
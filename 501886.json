{"id":"501886","title":"飞鲸楼诗","dynasty":"明","author":"释妙声","text":"崇楼言言，上下太清。鸣钟在悬，飞鲸是名。在昔先民，制器尚形。取类相感，用谹其声。此方真教，由闻而入。诞敷法音，昭我玄极。假物以鸣，与世作则。震惊大千，群响俄息。维此积善，灵僧之宫。爰作斯楼，警昏启蒙。侯谁尸之，曰沙门惠。公胡溃于，成矢誓在。躬瞻彼飞，楼峙于东。海华䲔在，兹蒲牢震。骇苦轮乃，轫音场无。碍于千万，年迷者永。"}
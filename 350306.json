{"id":"350306","title":"绕佛阁·送砚谷之松江","dynasty":"清代","author":"程颂万","text":"倦尘袂敛。晴外柳系，骢路公馆。桥下篷短。怨春去隔，江帆对楼幔。钱樽畏满。痕晕鬓老，回照花远。歌意微婉。挂愁半塔，吴灯占沧岸。胜集故欢夕。界烛啼红融雨线。休诧太行，横峰当酒面。镇绿剪淞恨，归棹如箭。待君重见。只镜里眉攒，烟思撩乱。拓鹦廊、夜书同展。"}
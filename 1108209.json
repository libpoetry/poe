{"id":"1108209","title":"橙子四首","dynasty":"宋","author":"刘子翚","text":"尚怀细雨初移日，著子已见清霜潸。绝怜面有贵人色，偶致吾侪樽俎间。橙齑细缕风韵胜，我不痛饮那知音。何如金丸走衾枕，三月梦游薝卜林。自从天籞守吏散，老树零落烟云凄。今朝我为作知己，小摘秋风黄欲齐。花瓷泛蜜小剂供，极有痛快鏖邪功。生枝滋味虽可口，流品故应甘下风。"}
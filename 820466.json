{"id":"820466","title":"木兰花慢    湖上桃花开时北游","dynasty":"清末近现代初","author":"陈曾寿","text":"向湖山小别，新雨罢、更提壶。正千树桃花，一堤杨柳，围绕吾庐。春光十分秾冶，算今生、好梦未模糊。莫把逃禅心事，等閒说与西湖。愁予。渺渺向征途，天际片云孤。只斜阳影里，声声啼鴂，暗暗平芜。春归我行未已，问天涯、何处是幽居。欲寄断红消息，临流还倩愁鱼。"}
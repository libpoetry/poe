{"id":"1132937","title":"范文正公黄素小楷昌黎伯夷颂盖在青社时所书以遗京西转运使舜元苏公者也后二百年大兴李侯戡得此本于燕及南来守吴乃文正乡里即访公子孙以畀之范氏喜而求诗为赋此二首 其一","dynasty":"宋末元初","author":"仇远","text":"小楷青州三绝碑，复还范氏事尤奇。不知百世闻风者，更有何人似伯夷。"}
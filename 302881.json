{"id":"302881","title":"百字令·家山无恙","dynasty":"现代","author":"黄光","text":"家山无恙，任闲中消遣，分花移竹。忽报音书云外至，十幅新词争读。孤峭仙岩，清癯仙客，鸿雪留高躅。缁尘不到，练银飞泻峰腹。犹忆康乐风流，羲之潇洒，千载高风续。料得闪灵应失喜，闻有足音空谷。世事沧桑，胸襟丘壑，吾亦耽幽独。悠然神往，一峰天外高矗。"}
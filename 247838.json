{"id":"247838","title":"咏德诗·遥遁播荆衡","dynasty":"魏晋","author":"张翼","text":"遥遁播荆衡，杖策憩南郢。遭动透浪迹，遇靖恬夷性。拊卷从老语，挥纶与庄咏。遐眺独缅想，萧神飙尘正。时无喜惠偶，绝韵将谁听。习子茂芳标，有欣徽音令。颖敷陵霜倩，葩熙三春盛。拂翮期宵翔，岂与桑榆竞。我混不材姿，遗情忘雕映。虽非峄阳椅，聊以翮泗磬。"}
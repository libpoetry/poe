{"id":"1202403","title":"沁园春","dynasty":"元","author":"王处一","text":"元禀仙胎，隐七岁玄光混太阳。感东华真迹，飘空垂顾，悟人间世梦，复遇重阳。密叩玄关，潜施高论，皓月清风炼一阳。神丹结，继璇玑斡运，羽化清阳。欣欣舞拜纯阳。又虚妙天师同正阳。命海蟾引进旌阳。元妙古任安，尹喜关令丹阳。大道横施，驱云天下，绝荡冤魔显玉阳。诸仙会，讲无生天理，空外真阳。"}
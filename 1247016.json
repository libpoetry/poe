{"id":"1247016","title":"伏读高昌佥宪公唐律十二首爱其清新雄杰殆本天成非吟哦造次可得韩退之慕樊宗师文苏子瞻拟黄鲁直体惟其有之是以似之区区虽欲效颦第恐唐突西施耳 其八 和秋日分司","dynasty":"元末明初","author":"唐桂芳","text":"杜甫无家长作客，次公非酒亦生狂。好将天上三秋露，散作人间十月霜。健鹘翻云诗律俊，惊蛇入草墨痕长。白头才尽江淹笔，安得声名擅最忙。"}
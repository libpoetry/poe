{"id":"657266","title":"和司马提学倡和诗韵 来教和王尚文司谏见怀之作奉和一章兼呈司谏 其一","dynasty":"明","author":"庄昶","text":"江山契合胶漆凝，君子小人炭与冰。两公投分忽京国，一洗世间桃李色。同心契合真断金，老眼乾坤谁并得。一公海月照木难，一公天马辞尘鞍。青天英爽总高兴，白日坐收千古暝。与人同善真我思，古今四海皆相知。"}
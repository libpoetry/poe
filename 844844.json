{"id":"844844","title":"申浦旅舍感怀二首","dynasty":"清末民国初","author":"曹家达","text":"寥落心情与世违，烟波江上憺忘归。压帘花雨閒愁渍，邻巷车尘习静非。独夜鳏鱼才耿耿，芳春孤燕自飞飞。故园此日相怜误，小病乡书近更稀。旅馆沉沉夜漏迟，天涯憔悴两心知。烹茶炉盏违今日，尝药情怀异昔时。芳草生愁三月雨，春蚕未老一腔丝。顾山回首乡关近，红豆花开重有思。"}
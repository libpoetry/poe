{"id":"73166","title":"满庭芳·赞道释寄助缘庐公武德","dynasty":"元代","author":"刘处玄","text":"释氏禅宗，老君道祖，吕钟海蟾明天。重阳立教，东海阐良缘。唯度丘刘谭马，分异＊、王郝先传。将来去，十洲仙会，霞友性团圆。成仙。非难易，行修八百，功了三千。待天书紫诏，性命完全。要出阳阴之＊，党夫染、万物无愆。真了了，龟蛇蟠绕，阴尽去朝元。"}
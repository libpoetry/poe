{"id":"458760","title":"六月二十一日黄昏雨，诗止雨亦止","dynasty":"当代","author":"卢青山","text":"黄昏有暴雨，倏然入耳快。举目急推窗，檐线已游带。堂树起凉风，偶尔一侧崴。若女嗔人谑，腰身略软摆。山雾积成云，轮廓失所在。移时故响灭，点滴敲馀籁。打动梧桐叶，猫耳时一捷。群山痴未醒，缩骨昧耄耋。忽然清飔至，枝木欣摇曳。及此全静矣，吾诗亦已结；蛙声渐可闻，馀悸若未歇。"}
{"id":"727298","title":"相和六引 宫引","dynasty":"南北朝","author":"萧子云","text":"宅中为君。声之始。气和而应。律生子。四宫既作。阴阳理。君臣数九。发凉风。三弦夷则。白藏通。克谐候管。和六同。蛰虫始振。音在斯。五声六律。旋相为。韶继夏心。备咸池。朱明在离。日长至。候气而动。徵为事。六乐成文。从之备。其音为物。登玄英。制留循短。位浊清。惟皇创则。和且平。"}
{"id":"284275","title":"水龙吟·雪美人","dynasty":"现代","author":"洪炳文","text":"何来琐骨玲珑，翩翩忆向空中坠。皎洁脂凝，娉婷玉立，轻盈砍语。似絮沾泥，如花堕溷，前身何处。记儿童游戏，几回雕镂，便自见、丰神露。只有玉娥生妒。洗铅华全身寒素。春光融泄，腰肢消瘦，凭谁防护。冷眼相看，偶然含泪，悄无情绪。伯明朝、日上帘栊，蓦地效、飞琼去。"}
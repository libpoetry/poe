{"id":"560525","title":"代作家庆图","dynasty":"明","author":"徐庸","text":"唐虞时世无烽火，九州四海皆安妥。中吴自昔到如今，俗厚风淳民庶夥。君家水木传流芳，仁义广布名昭彰。绵延庆泽天所赐，桥梓挺秀芝兰香。水天新搆□轮奂，学礼学诗童与冠。晨昏又戏老莱衣，六曲屏前影撩乱。太丘孙子亲义孚，即景□作丹青图。儒林歌咏妙声调，连珠叠玉光华敷。我与陈君交最久，别赋长诗为呈丑。人间此乐非偶然，庆贺登堂劝春酒。"}
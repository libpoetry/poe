{"id":"1127834","title":"句","dynasty":"宋","author":"曾布","text":"惊嗟怪怪文人奇，缟衣蓝缕冰断肌。莓苔雪片冻不飞，玉饰其末玑衡攲。藐姑之仙下缥缈，苍虬为驾羽荷希。海边憔悴多情客，想见一枝寒玉色。愿君攀折赠馀香，勿使随风自狼籍。天际林峦压寿邱，夹江旁瞰两三州。海门西北起崇邱，极目参差见五州。自惭太守非何武，得向河阳见两龚。家住城南千石泉。"}
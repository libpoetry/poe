{"id":"466892","title":"新编系列剧《天龙八部》 第八卷八首","dynasty":"当代","author":"杨启宇","text":"流年不利屡招风，白虎青龙问吉凶。觅得秦宫辟邪镜，从兹官运永亨通。金山银海玉为田，只缺长生不老丹。退步早寻龙脉地，儿孙富贵锦花添。闭户自封关内侯，拉拉扯扯诩权谋。孱儿别有雄图在，专扼人间豹子头。秋水伊人望眼迷，吟魂萧瑟仗提携。下回若遇扶贫秀，乞访柴门杜十姨。新翻水调唱歌头，穴走东南五十州。一纸罚单真扫兴，无端税到女儿喉。催花击鼓搞传销，血本无归尽套牢。将尔骨头熬尔髓，亲朋好友一锅烧。浸蚀层层砝码加，投标中的打飞叉。弥空自有瞒天术，万应金丹豆腐渣。招牌金字嗨公司，彩电空调打趸批。赤手套狼擒虎豹，乾坤大法任挪移。"}
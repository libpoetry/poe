{"id":"460474","title":"贺新郎　与山语","dynasty":"当代","author":"卢青山","text":"春色飞空下。问青山、携壶欲出，子何如也？大睡长冬都醒未，为我起披绿褂。更接我、桃婚李嫁。拍子双肩清共语，到醺酣扶我卧云罅。有锦茵，铺石藉。赐吾短梦时空跨。访乌丝、十年前我，四臂交把。诵彼江山付与句，述我颓怀彼骂。孰能辨、真者幻者？我欲长居少年里，倩少年替我醒来罢。下山去，子休诧。"}
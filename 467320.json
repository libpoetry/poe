{"id":"467320","title":"咏史人九章 受辛","dynasty":"当代","author":"陈振家","text":"商纣固然狼虎残，荒淫暴虐不堪看。史官亦喜稗官笔，喧泄爱憎多极端。能忍泼皮胯下辱，难抛到手国中王。狗烹之祸知难免，何事临机失酌量。鼎足三分赖运筹，操劳尽瘁费心谋。奈何晚岁多专断！炎汉复兴终不酬。性虽枭狠也精明，予夺随心重杀生。到死自知阴损甚，一碑无字任人评。弑兄篡逆事昭然，金匮之盟只瞎编。后世儿孙都默认，肯教通鉴婉言传。枉负一腔为国衷，赵家不是好儿童。为它拼死终无赖，反作痈疮在背中。孝肃原非怎样红，奈何千古少刚忠。故将百部锄奸戏，扫入先生夹袋中。洞观利害宿心刁，绝顶聪明绝顶娇。巧借天姿贻铁腕，弭平凶险辅三朝。丹宫原似一丘坟，祗合岸然圣者存。若遇鹤心霞骨者，总输遁迹入空门。"}
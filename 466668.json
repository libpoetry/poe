{"id":"466668","title":"四红词","dynasty":"当代","author":"何永沂","text":"不梦黄金贮阿娇，欲招陪酒问灵箫。同是红灯沦落客，卿驯于市我于朝。笑语盈盈脂粉香，儿家湘水太阳乡。红晕劝酒狂歌舞，客散焚烟夜未央。风卷红妆过大关，回头瘦水万重山。何时钓得金龟婿，金屋藏身哭笑难。娉娉袅袅正当时，欲脱家贫一念痴。座客已无狂杜牧，江南红妓不知诗。"}
{"id":"431797","title":"如梦令 寿淩鹤石老八十诞辰沪上三首","dynasty":"近现代","author":"吕小薇","text":"赤帜银镰雪斧，高翥南州风雨。回首话青春，依旧须眉轩舞。杯举，杯举，鹤寿椿龄定许。记得识荆江右，侧耳红牙新奏。谷雨酿诗天，嘘拂繁花如绣。为寿，为寿，汲取吴淞春酎。风雅一门昆季，革命洪流同济。退老肯心闲，酬唱几重烟水。既醉，既醉，七五云蒸霞蔚。"}
{"id":"319227","title":"如此江山·青社第四次例课","dynasty":"现代","author":"顾随","text":"晚霞明灭疏林响，迎风浪花如霰。陌上村童，牛鞭举处，遥指山边教看。坏墙几段。道：「战垒苔荒，炮台尘满；自息烽烟，风吹雨打没人管。登临凭吊旧迹，尽摩莎俯仰，发为长叹。匝地抢林，惊天炮火，试问而今谁见。雄师一万？却不道秋来，寒潮侵岸。日夜涛声，鬼雄犹作战。"}
{"id":"704372","title":"送丁戊山人还闽中诗","dynasty":"明","author":"黎民表","text":"蚤从丹箓学神仙，脱悟真乘了内篇。杖有百钱行自得，居惟一榻坐皆穿。寻山但可如康乐，蹈海何须学鲁连。临别揽衣空恋恋，几时谈笑复随缘。木兰江上动深秋，千里谁怜汗漫游。家共白云天外远，身同明月海边留。秦人望逐桃花水，楚客悲生杜若洲。来本无机归亦得，不知何处是菟裘。"}
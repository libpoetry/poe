{"id":"466346","title":"肖至作","dynasty":"当代","author":"卢青山","text":"渊明都何往？只在水山间。小锁虽已上，犹如未闭关。岁暮寒来迫，花迟雪所拦。惘惘此心非，偶出循前山。故人忽相觅，云欲共杯盘。弃杖飞而返，乐此友朋欢。皎皎天中月，盈盈月里居。恍恍来人世，堪堪与子俱。与子俱相好，不嫌吾顽愚。驱行共饫雪，饮酒立杯隅。向昔视此途，畏如蛇与蛆。今看果何尔，颇嗟前心迂。维子意有得，即我心所娱。"}
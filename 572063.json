{"id":"572063","title":"雪中限韵时寓沙市同度门作 其一","dynasty":"明","author":"袁宏道","text":"天女皇新缬，寒梅著典刑。熨烫温冻局，拥罽读仙经。苍迹纷残篆，枚涛怒远听。鹭饥卷似猬，虫窘字如丁。一国琉璃观，千枝发刃硎。镜开古木照，涎热老龙腥。漏迹埋番夹，寒澌结胆瓶。禅心降槁木，僧梦怯岩扃。卧客全肖蛰，寒姑早验鸰。皓姿三十里，清远隔吴泾。"}
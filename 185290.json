{"id":"185290","title":"题南夫四时佳致园亭","dynasty":"宋代","author":"陆文圭","text":"桐川博士老文学，出处乃在可否间。舍东支径劣百步，墙北危亭俯两山。风花辞枝黏草碧，雨竹卸箨连苔斑。林阜红叶白雁早，江国琼英翠羽寒。一年天与四时景，百岁人无半日间。扰扰鸣钟开晨起，昏昏逶烛愁夜阑。蜉蝣生死寄黄壤，鸟兔飞走凋朱颜。主人自得静中趣，物理常于动处观。从容琴书寓真乐，邂逅樽前追清欢。良时侍友不易得，恶客未至门先妆。"}
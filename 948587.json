{"id":"948587","title":"多叶白牡丹一干两花其一重台其一每叶之上间以青纯前所未闻名之曰青白圭盖用司马相如檄析圭注白藏天子青分诸侯也为赋此诗","dynasty":"宋","author":"周必大","text":"品极王封壶有妃，其馀国艳视诸姬。上黄贵紫知无敌，藏白分青合付谁。旧谱由来虚爵邑，新名此去备藩维。古之兄弟方华鄂，今以公侯属缥枝。"}
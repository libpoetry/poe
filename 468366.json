{"id":"468366","title":"庚戌秋七月中山刘坦之先生补注选诗辞简而事明论切而指达正五臣之荒谬黜苍山之浅鄙撷花采实成一家言盖可以行今而传后者也诗以美之","dynasty":"明","author":"谢肃","text":"西风吹雨作朝晴，览镜应怜白发生。金马玉堂宁入梦，石田茅屋岂关情。五言谩写林间竹，初酝聊飞海上觥。不有简编工着述，悠悠百世竟何名。"}
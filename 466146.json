{"id":"466146","title":"次日起，将归云溪，见纸笔在桌，痒而试之，随手写此十首","dynasty":"当代","author":"卢青山","text":"苍苍华容野，落落云溪峰。相望不相见，各在梦云中。大鹏稀有鸟，铩翮两相嘲。一酌汪然酒，此世遂蓬蒿。二鬓苍苍矣，馀生可知乎。相逢犹能酌，百岁当有馀。青年看已尽，功名念久非。结庐秋山里，不远在将来。连枕春衾里，并膝旧梦间。七载言难尽，十年尚可看。送我啭何曲，病中有故吟。此曲无今古，离会岂悲辛。映月二泉古，盲炳藏一墓。交光射馀辉，相看我与汝。初日曈曈晓，吾车已可行。留子车尘里，遥遥断眸睛。孤帆如鸟去，花事契春来。毋折垂杨别，使我泪盈腮。留诗与君别，携我未尽怀。独向车窗里，惆怅与谁谐。"}
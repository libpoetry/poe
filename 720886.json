{"id":"720886","title":"南柯子 懒懒和卿谋韵","dynasty":"明末清初","author":"尤侗","text":"侍女休催绣，才郎莫画眉。春来常倩梦追随。只为罗衣、不耐晓风吹。垂手嫌红袖，凭肩恋锦帷。生憎花影学人窥。央得鹦哥、传语却忘谁。土雨埋荒草，金风剪败荷。行人滑滑奈泥何。不道梦魂、夜夜渡滹沱。遣兴搜书里，关愁伴枕窝。孤衾早怯晓寒多。试问江南、小阁尚轻罗。"}
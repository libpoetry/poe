{"id":"698288","title":"行人成君始终寄江夏胡先生诗二首用韵寄荅","dynasty":"明","author":"倪谦","text":"乘舟仙客汉川回，枉示封题手自开。凤髓龙团劳远寄，建溪顾渚不须猜。?泉旋煮轩辕鼎，酌酒且停鹦鹉杯。苏息苍生知有志，鸣珂蚤晚日边来。人生萍梗受风吹，踪迹分飘底用悲。碧海鳞鸿传锦字，清秋鸾鹄见冰姿。为师喜有胡安定，知己岂无钟子期。铃阁玉堂清切地，抽毫来与共论思。"}
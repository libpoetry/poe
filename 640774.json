{"id":"640774","title":"登道场山云峰追和东坡先生游径山诗韵","dynasty":"明","author":"童冀","text":"十年不见金华山，岁月阅人如逝川。孤□□□五千里，复与山水相周旋。朅来吴会浮□□，□庭下瞰神龙渊。道场秀色接朝暮，有足未上高峰巅。荒山五夜殷燐火，宝地一夕开青莲。浮屠突兀倚天半，石磴百折何蜿蜒。未将足力供眼界，痴坐且学山僧禅。岂无篮舆捷飞步，亦有杖头沽酒钱。劳人本欲息四体，何如一醉山中眠。今晨登览颇自适，得意仰羡云中鸢。劳生宇内已头白，百年几受忧患煎。平生两足厌奔走，瘦筇独许登山便。同行况有二三子，忽到绝顶心悠然。蓬莱东望又清浅，一笑回首三千年。"}
{"id":"248260","title":"一萼红·横云阴","dynasty":"现代","author":"伯昏子","text":"横云阴，念新枝吐蕾，一夜尽冰簪。寒柳收青，枯荷戴白，湖鸥匝起浮沉。绕嘉木、灵芬暗赏，最恨见、明月照幽禽。逋叟茔孤，坡公台寂，伤极凭临。舫乐毂尘都暂，问红绡万树，怎托春心。喧市霓明，长堤火映，清凉意绪堪寻。似征雁、归程犹急，辔停处、悲艳总如金。但梦霞裾素冠，几度情深。"}
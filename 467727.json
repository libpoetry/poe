{"id":"467727","title":"西江月 忽忆","dynasty":"当代","author":"崔荣江","text":"天暑易侵行客，更深不息鸣蛙。清凉还数水边家。白月青荷如画。但摘生津甜杏，还冲去腻香茶。思来夜趣少些些。忽忆伊人已嫁。高日炎蒸蔫绿，薄云游戏初晴。凌波荷瓣自香生。酣了闲舟人梦。岸柳风差蕉扇，葳桐荫胜凉亭。层层圆绿匿蛙鸣。扰客不知轻重。竹子墙头摇月，桐筝邻苑侵壶。倾杯饮却是寒孤，满盏秋风白露。残月堪伤人意，丝弦怎代家书？我声已自是唏嘘，又叠琴声如诉。"}
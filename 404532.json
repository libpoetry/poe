{"id":"404532","title":"水调歌头·悼念邓小平同志","dynasty":"近现代末当代初","author":"刘永平","text":"四海祥和日，恩泽惠生民。勋名流誉中外，龙虎起风云。方建千秋伟业，遽失中流砥柱，热泪已沾襟。雅训常盈耳，沉痛倾葵心。初西进，继东讨，后南巡。宵旰劳瘁，三落三起转乾坤。香岛紫荆花放，禹甸红梅蕊绽，百族庆家辰。遵照光辉路，振奋力耕耘。"}
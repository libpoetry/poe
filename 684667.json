{"id":"684667","title":"梁不移先生以诗示其子修撰用次其韵","dynasty":"明","author":"王绂","text":"渺渺白云天一隅，贤郎瞻望久离居。宦游虽念道途远，亲老肯教音问疏。椿桂同芳多雨露，芝兰交映绕阶除。缄题新句来京国，应向晴窗手自书。居处高閒体自安，襟怀谁得似君宽。邻家酒熟邀春社，钓艇鱼来共晓餐。草色池塘看细雨，杏花帘幕动轻寒。贤郎近得缄题至，对客时时一展看。"}
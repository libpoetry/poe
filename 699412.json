{"id":"699412","title":"送顾升伯出使还吴","dynasty":"明","author":"袁宏道","text":"四月西山雨过时，箫吹阑道沸旌旗。痛怜知己他乡别，懒作诸王奉使诗。绕驿青芦呼水鹳，渡江白笋荐冰鲥。雕窗画舸堂堂去，间解花嫦首小儿。青峦生色水生波，处处吴姬饷酒醝。震泽有山皆树橘，虎丘无月不听歌。潮田没去春畦少，侬语讹时怪事多。近日押徵知不免，阊门风景看如何。"}
{"id":"621784","title":"赠李大生大行使出","dynasty":"明","author":"郭之奇","text":"夫駪駪，牡彭彭，骆马啴啴经四方。嘉君从事多旅力，愧余偃息仍在床。此去驱驰须尽瘁，好将咨度报明王。我欲赠君无他语，惟有清梦绕邗浪。愿得隋堤传好句，时将明月寄愁杨。更愿一洒邗江水，尽洗纷纷名利场。此言赠君君自详，此味惟我与君尝。慎勿轻向他人道，应笑狂夫诗亦狂。"}
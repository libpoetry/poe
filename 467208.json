{"id":"467208","title":"有悟四首","dynasty":"当代","author":"陈振家","text":"许将才识付天平，白屋几人酬九卿。花坠溷轩原系命，虎遭圈槛却缘名。当朝宰相门前卒，他日藩垣大总兵。千古贤能似沙粒，偶吹数颗及轻清。弯弯世道似盘陀，腹有蔬藜且啸歌。谁见鲜花开不败，从无灵药救沉疴。石崇弃市富何益！董卓殒身脂太多？严子垂丝非在钓，坐观江上去来波。文章半腹供孤赏，生不逢时休怨嗟。殊厌谄谀吹鼓手，尤憎势利纵横家。诗书良是忘忧草，水石俱皆解语花。甚个青云须自致，且由尘海信萍槎。千秋洒脱在渔樵，巢许藏光躲舜尧。万镒岂如龟曳尾，一生厌看柳回腰。去除贪念睡安稳，莫干欺心站不摇。益货追名皆贾祸，能辞染着自逍遥。"}
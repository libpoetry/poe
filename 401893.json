{"id":"401893","title":"萧红墓上","dynasty":"民国末当代初","author":"聂绀弩","text":"黄河滚滚怒而东，去日山川动荡中。有寇追踪千里月，与君横渡八方风。万倭其奈天生德，一艇轻飞地母宫。回首此情犹未远，如何人说凤台空。霓雌不碍以文雄，隽语长思鲁迅翁。刊物两期同海燕，龙门一品进萧红。我人宁信灵魂说，叟女终无地下逢。果尔春来亦何觉，乱搔华发向空濛。东风今已压西风，春在文园艺圃中。众鸟争喧花里笑，百花齐放鸟喧中。呼兰河畔花成浪，越秀山边鸟作钟。万紫千红犹有恨，恨无叶此与萧红。"}
{"id":"1122265","title":"刺贾秋壑诗","dynasty":"宋","author":"咸淳士人","text":"深院无人草已荒，漆屏金字尚煇煌。祇知事去身宜去，岂料人亡国亦亡。理考发身端自有，郑人应梦果何祥。卧龙不肯留渠住，空使晴光满画墙。事到穷时计亦穷，此行难倚鄂州功。木棉庵上千年恨，秋壑堂中一梦空。石砌苔稠猿步月，松庭叶落鸟呼风。客来未用多惆怅，试向吴山望故宫。"}
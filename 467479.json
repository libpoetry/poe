{"id":"467479","title":"怀先师庄一拂先生","dynasty":"当代","author":"姚佳","text":"鸳鸯湖上小瀛洲，菡萏花中烟雨楼。何以客来春梦远，不堪人去物华幽。三秋柳叶无青眼，十里芦苇已白头。坐久昭然心若水，片云如削月如钩。明月如钩花满枝，青山入梦度云迟。也知天马行空处，其奈白驹过隙时。几度相逢还赋曲，十年记取更题诗。可怜齐物同生死，却笑人间真个痴。"}
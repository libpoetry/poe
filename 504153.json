{"id":"504153","title":"敬和画碧桃诗韵","dynasty":"明","author":"管讷","text":"风流画史惜年光，写出宫桃异众芳。深浅旧红浑改色，轻盈新碧倍生香。佳人金谷颜如雪，阿母瑶池鬓己霜。不与杏花争艳冶，肯随柳絮效颠狂。靓妆姑射花钿小，缓步飞琼玉佩长。勾引流莺窥翠幕，留连戏蝶绕华堂。题诗细咏情何极，呼酒相看醉不妨。带露一枝尤瑩洁，绝胜汤饼试何郎。"}
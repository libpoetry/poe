{"id":"1142262","title":"东坡九日尊俎萧然有怀宜兴高安诸子侄和渊明贫士七首余今岁重九有酒无肴而长儿在宜兴诸儿苏杭溧阳因辄继和 其四","dynasty":"宋末元初","author":"牟巘","text":"人生徒自苦，与世为卷娄。何如有美酒，自献还自酬。贫虽不若富，用寡庶易周。婚嫁愿已毕，此外复何忧。况无下噀田，得与彭泽俦。年丰米长贱，一饱或可求。"}
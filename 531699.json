{"id":"531699","title":"驱马五章章五句黄钟清宫","dynasty":"明","author":"黄佐","text":"驱马滔滔，遵彼林皋。匪游以遨，将命靡竣，我心忉忉。驱马滔滔，戒我徒旅。匪游以遨，将命靡竣，岂求宁宇。悠悠彼鳣，载浮载潜。亦照于潭，将命靡竣，父于何瞻。离离彼翟，载鸣载飞。亦集于蓖，将命靡竣，母于何依。驾彼乘牡，夙夜孔皆。匪游以遨，念我二人，歌以告怀。"}
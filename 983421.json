{"id":"983421","title":"三衢效周雅作鹿鸣宴诗三章","dynasty":"宋","author":"袁甫","text":"鹿鸣鹿鸣，呦呦之声。我有嘉宾，柯山之英。来燕公堂，天府是升。同我乡老，遹观厥成。鹿鸣鹿鸣，食苹与蒿。我有嘉宾，柯山之翘。岁逢丑矣，喜见斗杓。我有旨酒，嘉宾是招是邀。鹿鸣鹿鸣，惠我好音。我有嘉宾，言献其琛。虽则轩裳，不改山林。我有十箴，以淑我嘉宾之心。"}
{"id":"163355","title":"上宪使张郎中寿借西山集中甲申秋所赋雨荷诗","dynasty":"宋代","author":"程公许","text":"荣途惊一世，志士独苦心。君看曲江公，中宵梁父吟。岂无平反笑，事使贯索沉。独醒睨众醉，枉尺那直寻。世事本前期，朱明多盛阴。气运有伸屈，扶持要贤能。金瓯一掷误，天步深渊临。琼圃撷众芳，愿以遗美人。绣斧岷雪外，阊阖云海深。请弹薰风弦，再拜寿斝斟。功名傥来耳，一念君与亲。"}
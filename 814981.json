{"id":"814981","title":"河传二首","dynasty":"清","author":"奕绘","text":"秋雨，秋雨。故人不来，吾孰与语。美人芳草托离骚。迢迢。白云归路遥。浮云变化人间世。生如寄，细嚼无滋味。动清吟，鼓鸣琴。寸心。高山流水音。明日，七夕。针楼豫厂，雨晴难必。轻雷犹记去年阴。寸心。小词存至今。人间不及天上好，相思老。耿耿负怀抱。又清秋，便人愁。牵牛。翠花凉露浮。"}
{"id":"148325","title":"寿钱枢密·长至之前风飋","dynasty":"宋代","author":"曾丰","text":"长至之前风飋{颭占换日}，斗初建亥扃群物。后春至冬推岁律，十二月中一良月。既望之余气氤氲，月初生魄钟异人。从武至文数朝绅，三千臣中一良臣。诞弥先后仅三日，明主良臣岂徒出。虏旧陆梁新勃窣，庙算宸谟关宥密。帷幄精神运筹余，门阑气焰县弧初。寿觚有量吞江湖，寿词无技雕琼琚。"}
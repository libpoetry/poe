{"id":"808517","title":"歧阳王李文忠","dynasty":"清","author":"严遂成","text":"歧阳王酷似其舅，事事直与古人偶。君不见吴吕蒙，法立诛必凶门凶，一笠一釜将毋同。又不见汉耿弇，疏勒飞泉凿深险。乘马蹋地刑以牲，桑哥儿麻军破胆。临阵踔厉驰风樯，遇大敌勇不可当。家居蝉蜕憺无事，忘其亲贵身为王。雅歌投壶祭征虏，恂恂书生岳忠武。兵权一释学为儒，金华胡范吾所师。"}
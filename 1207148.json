{"id":"1207148","title":"瑞龙吟 钱塘怀古","dynasty":"元","author":"韩奕","text":"佳丽地。寂寞涛响空城，草深荒垒。龙飞凤舞山神，宛然不复，当时王气。西湖外，缺岸断桥冷落，几湾烟水。画船总有笙歌，向甚处，有垂杨可系。遍野离离禾黍，月观风亭，杳无遗址。惟有两峰南北，在夕阳里。因思当日，翠辇尝南驻。二百年、生民同乐，楚中歌舞。一自重华去。算几□曾经瘦，不似如今最。辽鹤倘重归，到东门市。怎知城郭，也应非故。"}
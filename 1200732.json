{"id":"1200732","title":"长寿晏道人自号阜云，尝卖药游江湖，有道术，能致雷雨。岁旱，州官命祷雨有应。一日以画龙半轴徵予语，因赋长句云：","dynasty":"元","author":"胡天游","text":"幕阜何巍峨，连云亦巃嵷。两山苍苍知几重？下有百尺潭，上有千仞峰，中有道人炯炯悬双瞳。道人有道超凡庸，结庐何年依乔松。赤手捕得潭中龙，抚而豢之如守宫。一瓢寒渌银溶溶，往往为人作年丰。有时。"}
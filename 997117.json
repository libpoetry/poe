{"id":"997117","title":"酌别世弼","dynasty":"宋","author":"黄庭坚","text":"王郎婚友平生期，学问文章过吾党。一见悬知白璧奇，三年未负青云赏。苏秦六印自多金，陶朱再相宜藏镪。贫贱相知乃为贵，功名所在何须枉。邺王城下倒清樽，子云书中羃蛛网。樽前惜别语万千，门外催发人三两。自从相见开青眼，无处会面如天上。倾壶倒榼驻车马，岂但呼灯照罂瓬。平生相从忘岁月，手足割裂诚迷惘。譬如旁人看疥癞，未易能去肤发痒。但愿自思恩爱閒，勿以眼前剧愁想。"}
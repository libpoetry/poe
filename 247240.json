{"id":"247240","title":"木兰花慢·己卯贱辰诸朋旧携酒见存","dynasty":"现代","author":"白敦仁","text":"刻丹崖峻峭，乍风雨、洗霜林。对障岫云低，藏峰雪远，山馆高吟。青琴。凤弦漫理，怕清商，百感不成音。消领樽前意好，胜游更试而今。登临。屐齿陟岖嵚，俊侣醉相寻。叹玉琯年涯，金荃词笔，一样乡心。高岑。故园甚处，向斜阳，烟树自萧森。招得归魂去否，夜窗一枕寒砧。"}
{"id":"189491","title":"辛亥寒食清明之交社陵先生暂归省谒与诸生食","dynasty":"宋代","author":"袁甫","text":"克风吹花次第芳。桃红李白蔷薇黄。榆钱柳絮飞欲狂，酴醾引蔓草木香。老人燕坐窥虞唐，日览千载游八荒。群儿奔趋如群羊，走过东阡复西厢。归来汗喘无可将，何如明窗治墨庄。读诵经史声琅琅，首节间美非笙簧。有如农夫勤理秧，秋来乃有千斯仓。先生即至心不忙，背念衮衮倾三湘。一语蹇吃涕泗滂，老大空得徒悲伤。圣明天子坐未央，收拾俊杰罗文章。褎然举首弃贤良，仲舒轼辙俱轩昂。吾家有子雏凤凰，声价一日坏驰乡。随群逐队恣颉颃，终抱粪壤如蜣螂。"}
{"id":"562585","title":"南京给事中童志昂和李商隐无题诗韵南京诸公多和之意盖有寓间出命予属和予村学究也不能外题以为诗姑咏史以复之 其二","dynasty":"明","author":"丘浚","text":"莫向鸿沟觅旧踪，一场春梦五更钟。也知赐醢缘情薄，岂是分羹爱味浓。万里使槎来苜蓿，半空仙掌出芙蓉。濛濛黄雾连天起，不见秦关百二重。"}
{"id":"1122913","title":"夜饮颐斋以灯前细雨檐花落为韵分得前字又得花字赋二首","dynasty":"宋","author":"胡仲弓","text":"春去如惜别，泪雨滴檐前。酒病思卢橘，吟魂逐杜鹃。堂虚香穗直，风定烛花圆。万籁沈清夜，瓦沟闻落泉。万仞骚台立海涯，堂堂笔阵走龙蛇。唤回蝴蝶三更梦，吟落荼蘼一架花。座上风流追靖节，酒边豪放逼刘叉。幅巾危坐清源□，小待山阴渐熟瓜。"}
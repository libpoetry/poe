{"id":"580491","title":"懊恼曲","dynasty":"明","author":"江源","text":"春来庭树啼两鸟，秋缸相对眼双凫。惆怅人生不如物，空房落月照影孤。君若清尘妾浊水，朱铅久谢形容毁。一生寂寞绿葱中，十年歌舞青楼里。窦家少妇鸣锦机，富贵不忘炊扊扅。古人往往有如此，今人不迨徒相思。光阴如流君不惜，万恨千愁日应积。百年身世将何从，不如速化山头石。"}
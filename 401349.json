{"id":"401349","title":"酒友歌","dynasty":"民国末当代初","author":"吴未淳","text":"□□满腹吞心酸，大才无用珠落渊，醉来痛哭呼苍天。□□风姿绝翩翩，三十无室犹孤眠，愁来买醉不论钱，人生那得长流连。□□痴狂亦可怜，书读万卷绝尘编，醉后鱼花浪纠缠。□□未老雪满颠，三载缧绁几沉冤，归来日日放酒泉。□□风流疏尘缘，三杯落肚兴盎然，羞与俗子相周旋。□□清狂二十年，有杯如斗笔如椽，抗怀诗酒齐青莲。"}
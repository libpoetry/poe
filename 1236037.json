{"id":"1236037","title":"涧阿对雨二首卷二改。按张雨另有涧阿晚兴诗可證。】","dynasty":"元","author":"张雨","text":"山云油然作，山雨来不缓。既沾灵石坞，遂洒寒栖馆。落水遽如许，众草行复烂。有酒不堪酌，无物堪把玩。与闻季长笛，宁从中散锻。代谢夫何如，徒为白首叹。步归灵涧幽，泥染居士屩。不知岚雨深，稍怯布衣薄。拂床次群帙，扫径堆脱箨。清坐亦偶然，吾非慕仙爵。"}
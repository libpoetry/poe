{"id":"467250","title":"因悼先君奉和姑丈元玉二首","dynasty":"当代","author":"陈振家","text":"华星忽坠瞬间驰，鹤驾将归恨不知！神气难持心意乱，音容欲觅梦魂迟。但悲骨肉分离日，长痛功恩未报时。戚戚孺思何处诉？唯凭新冢致哀诗。讣电飞传达我姑，敢邀大驾就长途。万般情谊由衷发，千里征程戴月趋。劫漫山河难曰聚，情充肺腑岂云无？殷殷隆意深铭记，倘得机缘报不逾。"}
{"id":"1251042","title":"夜饮简同席","dynasty":"元末明初","author":"陈谟","text":"华月流中天，美人集公馆。战尘良已清，凉飔且宾雁。对此念君子，萍蓬各乡县。赏胜如前期，会心岂在远。旷怀谅所同，乐酒皆维宴。驾言望广寒，所思邈遥汉。玉兔捣玄霜，为谁驻颜面。萧萧青桂枝，吹香助芳荐。殊乖建安才，虚辱高贤眷。微词苦难工，所适非所玩。"}
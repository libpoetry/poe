{"id":"1055882","title":"贺李方叔得眉山玉堂赐马公自书券","dynasty":"宋","author":"李之仪","text":"帝闲万马皆天宠，一一尽是真龙种。欲知志气吞万里，骏意向人耳双竦。翰林下直出玉堂，狨鞍宝辔声琅琅。传呼一声惊里闬，新向庭中赐骕骦。明年乞得东南守，画舸西河卧载酒。免令此马老江山，故用赠君良独厚。怜君从来家苦贫，坐冷儒士喜意新。自书券字甚雄伟，作书远报江河人。翰林好士裴丞相，知君亦负玉堂望。愿君宝此。"}
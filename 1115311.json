{"id":"1115311","title":"题王才臣南山隐居六咏 庄敬日强斋","dynasty":"宋","author":"杨万里","text":"居人晏犹眠，行子夕未宿。此心从何生，却道力不足。读书轮何知，问羊马何与。二理仍两心，终无研究处。我生本南溪，我长寓南谷。是子底无良，夺我谷中菊。春亦只如是，冬亦只如是。别有一清风，请君参此味。与花不同色，与竹元同德。风月偏相寻，携手清凉国。蜀张与蜀花，乡人相解后。人存花更腴，人去花亦瘦。"}
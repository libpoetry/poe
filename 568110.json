{"id":"568110","title":"寿李长蘅母太夫人","dynasty":"明","author":"沈守正","text":"李生年年湖上游，今年奉母来扁舟。坐对南山□为寿，母也怡悦吾何求。荇叶如钱煮作羹，自言绝胜五侯鲭。柳丝斜罥白板舆，自言不愿七贵车。去年春雪深十尺，桃花不舒李未白。为母淹留一月春，春光嫣小大可人。李生有友狂且痴，学涂小笔强吟诗。貌出青山带残雪，白发蒙茸将似之。笑谓此图别有意，雪销还似返童时。"}
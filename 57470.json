{"id":"57470","title":"观郑侠流民图","dynasty":"明代","author":"鲁铎","text":"旱风吹沙天地昏，扶携塞道离乡村。身无完衣腹无食，病羸愁苦难具论。老人状何似，头先于步足。无气手中杖与臂，相如同行半作沟。中弃小儿何忍看，肩挑襁负啼声干。父怜母惜留不得，持标自售双眉攒。试看担头何所有，麻捴麦麸不盈缶。道旁采掇力无任，草根木实连尘垢。于中况复婴锁械，负瓦揭木行且卖。形容已槁臀负疮，还庆未了征输债。千愁万恨具物色，不待有言皆暴白。熙宁何缘一至斯，主行新法王安石。当年此图谁所为，监门郑侠心忧时。疏奏閤门不肯纳，马递径上银台司。疏言大略经圣眼，四方此类知何限。但除弊政行臣言，十日不雨臣当斩。熙宁天子寝不寐，罢除新法回天意。宁知护法有善神，帝前环泣奸仍遂。同时有图常献捷，嬴输事往图随灭。此图世远迹愈新，长使忠良肝胆热。我因披图间比量，唐宗王会空夸张。愿将此图继无逸，重模图本陈吾皇。"}
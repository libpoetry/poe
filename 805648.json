{"id":"805648","title":"木兰花慢四首 其四","dynasty":"清","author":"史承谦","text":"问荷香桂子，都零落，断桥东。看浅淡烟波，斜阳冉冉，枫桕初浓。迷濛冶游渐杳，正酒旗、歌扇寂寥中。只有楼台金碧，遮他南北高峰。芳踪。想像骤花骢，多少玉珑璁。奈露点霜痕，几番洗尽，腻粉游红。芙蓉剩千万朵，倚新妆、低飐鲤鱼风。绝似谢娘眉妩，镜边初试轻容。"}
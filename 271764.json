{"id":"271764","title":"西河·丙申二月叔峤髯翁招游钓鱼台","dynasty":"现代","author":"李岳瑞","text":"丙申二月叔峤髯翁招游钓鱼台清宴地。宸游日下曾记。金茎碧瓦出云霄，万翚飞起。卷帘暮雨浣西山，浮眉空翠无际。古亭槛，今半倚。御题禁扁犹系。当时胜事咏横汾，周庐万垒。几年跸路锁东风，春云低覆寒水。钓归舣艇趁晚市。渺湖光、如镜十里。到此若忘尘世。向前村贳酒，旗亭相对。閒听渔歌，烟波里。"}
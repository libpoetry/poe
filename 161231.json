{"id":"161231","title":"念奴娇·郎闱夙望","dynasty":"宋代","author":"京镗","text":"郎闱夙望，问何因袖手，双流溪畔。忆昔班行曾接武，今喜一尊同泛。骥枥难淹，鹏程方远，大器成须晚。等闲访我，又惊云雨分散。最是游子悲乡，小人怀土，梦绕江南岸。楚尾吴头家住处，满自山川遐观。归兴虽浓，俞音尚閟，此地非贪恋。东西惟命，去留迟速休管。"}
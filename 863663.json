{"id":"863663","title":"淳化二年八月晦日夜梦于上前赋诗既寤唯省一句云九日山州见菊花间一日有商于贰车之命实以十月三日到郡重阳已过残菊尚多意梦已徵矣今忽然一岁又逼登高追续前诗句因成四韵","dynasty":"宋","author":"王禹称","text":"节近登高忽叹嗟，经年憔悴别京华。贰车何处搔蓬鬓，九日山州见菊花。梦里荣衰安足道，眼前杯酒且须赊。商于邹鲁虽迢递，大底携家即是家。"}
{"id":"525873","title":"君莫悲歌慰许侍御丧子","dynasty":"明","author":"顾璘","text":"玉颅双角硗硗起，圆碧凝光射眸子。鸾刀镂马竹尾长，翩翩入花如凤凰。妖魑潜酿星垣厄，愁云压空空夜白。仙媛飘裾挟玉童，调龙御鹤三山东。桂树光销兰甲脆，绣襁缡?湿秋泪。饮君酒，君莫悲，人间百事会有时。君不见汉庭狱吏高朱门，司徒何得无良孙。"}
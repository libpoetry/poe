{"id":"693484","title":"读钓台集用陈白沙韵二首","dynasty":"明","author":"邵宝","text":"莫将身世较行藏，钓石能增处士光。青眼屡烦真主顾，白头端为故人昂。云归故䫈龙应懒，蘋委空江水亦香。九鼎一丝形迹外，尽教俗客笑荒唐。从来自信任人疑，一寸丹心付所知。白石有情依古庙，青苔无赖上残碑。芝从商䫈犹知主，鱼向磻溪已得师。未到桐江空仰止，数章新和白沙诗。"}
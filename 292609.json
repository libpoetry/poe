{"id":"292609","title":"解语花·披萝带荔","dynasty":"现代","author":"张克家","text":"披萝带荔，若有人兮，早被三闾辨。两峰怪眼。穷神相、又作冥游漫汗。迷离恍恍，梦呓把、僬侥压扁。偌大头，行步蹒跚，蒲伏因吁喘。也爱小童婉娈。仗一竿修竹，据地牵犬。短奴撑伞高官罢，尚怕雨淋风刬。无言淟涊。惜末并啾啾译转，鬼董狐、深夜钩皴，壁上山魈看。"}
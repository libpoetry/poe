{"id":"450525","title":"高阳台四首 其一 感怀","dynasty":"当代","author":"崔荣江","text":"明目蒙尘，青丝缀雪，卷帘偏碰春风。于我何干，枯桑不比浓红。东君不懂愁滋味，弄妍妍，将我磨砻。朅还还，朅也凄凄，还也空空。畴年伏虎今何复，叹青锋已锈，膂力堪穷。便着豪词，欷嘘略少从容。嗟呀罢了皆无用，煮青梅、再续残盅。不能醒、醉是朦胧，醒是怔忡。"}
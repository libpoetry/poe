{"id":"241617","title":"送圣徙入京兼呈纪常子进","dynasty":"宋代","author":"范祖禹","text":"二年隔京洛，思见亦已久。骊驹将戒行，姑共一杯酒。君来买园林，山川既富有。顾我犹旅人。安排卧林薮。不意嵩岭云，输君先入手。谋生已知拙，高遁惭居后。贵富等浮云，名声似箕斗。终当结茅屋，邻舍闻鸡狗。杖履作往还，过从惟野叟。爱君修竹间，一水似崖口。扫除石上月，寒除石上月，寒桧摇青箒。早赋归去来，无为事奔走。前期知非远，同集待诸友。寄我思洛诗，东风想回首。"}
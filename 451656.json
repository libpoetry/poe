{"id":"451656","title":"丙戌秋日关东郑雪峰兄相约城南小聚分韵得“几”字","dynasty":"当代","author":"江南雨","text":"关东有诗客，清名久盈耳。偶或客京华，沽酒长安市。我亦居日下，同在红尘里。闲馀诵诗书，行行复止止。昨日忽招饮，相偕二三子。一袭青衫冷，更值秋风起。席间作深谈，闻语如隔世。人海叹茫茫，相惜尚能几。揖别长街侧，秋风犹未已。"}
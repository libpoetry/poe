{"id":"248226","title":"贺新郎·感遇","dynasty":"现代","author":"伯昏子","text":"渚雁吴山别。背斜阳、孤征万里，霜天澄澈。堤柳莺迁樯乱举，从此云歌水咽。年少志、心头犹热。逐末营营嗟走马，草蛮书、难醉当时月。皇宇下，共沙烈。赪颜羞照丹枫叶。弃荆榛、荒祠露馆，范蠡长诀。信美烟湖归急桨，溅起晴涛如雪。尽弃却、锦袍尘箧。扑簌飞花清梦里，觉黄昏、团扇摇秋节。看小女，戏轻蝶。"}
{"id":"331781","title":"念奴娇·临江洒酒","dynasty":"清代","author":"曹尔堪","text":"临江洒酒，叹萍踪聚散。惊鸥骇鹭，湖上牙墙客舆处，正是樱桃初熟。恰又成三，扬州重见，醉看今宵菊。短歌酬酢，依然身在迈轴。匆遽送别宦河，雁行先起，万种离情簇。弹铗且无鱼可饱，安向渠渠夏屋。小雨昏鸦，发船鼓，赛唱何年续。明朝相忆，板桥茆店人独。"}
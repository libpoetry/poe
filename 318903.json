{"id":"318903","title":"木兰花慢·向閒庭散步","dynasty":"现代","author":"顾随","text":"向閒庭散步，忘今夕，是何年。听犬吠鸡呜，始知自己，身在尘寰。苍天。黝然不语，闪万千、星眼看人间。何处琼楼玉宇，几番沧海桑田。庄严。依旧是平凡。冬去又春还。问小立因谁，深宵露冷，不记衣单。开残。小梅数朵，剩离离、枝上著微酸。病里生机尚在。无人说似诗禅。"}
{"id":"271633","title":"莺啼序·端阳匆匆过了","dynasty":"现代","author":"宋词","text":"端阳匆匆过了，正满城风雨。佳期近，此时情绪，都在眉头心底。真如梦，那堪回首，悲欢十二年间里。算而今尝尽，人间辛酸滋味。浦口斜辉，石城春晚，家门何处是。梧桐旧院依然在，楼上灯窗笑语。人去也，莫敲绣户，料空锁房中燕子。念此间，几度欢歌，几番悲泪。拭乾泪眼，暂抛离愁，后约为君许。因不肯，低头忍辱，蜗居淮海，风雷激起，中年意气。功过莫测，投阁未成，囚车示众金陵市。生和死，已作等闲视。偏偏难舍君情，未了枕边虚誓。春恩当日，宠柳娇花，记舞筵歌席。今相见，洗净铅华，衰颜残鬓，囚窗买粥，蓬头挑水。隔楼遥望，咫尺天涯，南农真是伤心地。料从此，团聚无期矣。茫茫来日方长，人还不老，心犹未死。"}
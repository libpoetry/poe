{"id":"466905","title":"四时杂感四首","dynasty":"当代","author":"杨启宇","text":"梦中仙岛与云齐，碎影浮光觉后疑。记得碧桃三万棵，红霞深处鹧鸪啼。碧海青天夜寂寥，飞星一点去何遥。可能十万光年外，有女曾吹月下箫。凭栏独眺蜀江秋，牢落人间万古愁。拨断鹍弦三十二，天惊石破听箜篌。蹴踏居庸百丈冰，少年意气久消沉。望诸坟圮金台渺，懒向幽燕跃马行。"}
{"id":"47647","title":"题杂画卷子","dynasty":"明代","author":"刘基","text":"山川出云霓，谿谷藏虎豹。枯树缯绫身，怪石磈罍貌。竹枝如琅玕，烟雨昏幕罩。梅花雪中开，的砾珠磊靤。兰独称国香，姱丽最可乐。荑纤草堪籍，伤覃棘能抓。宋公学元褷，骇兽见腾&lt;鼠勺&gt;。老班性嗜酒，藻思发余酵。丹丘泣龙髯，零落江湖棹。颠王食败笔，得米动盈窖。僧明本静者，一艺起众闹。展卷见历历，聊足解喧嗃。裁诗慕韩豪，琐细非所较。"}
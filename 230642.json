{"id":"230642","title":"登崇阳县美美亭","dynasty":"宋代","author":"张咏","text":"万象盘回处，年来此创亭。喧阗当邑地，清绝倚禅扃。砌迥波流碧，窗凉洞壑青。人家晴渡口，渔钓暖沙汀。岸竹风成韵，皋禽晓囇翎。栽花多是药，题壁半书经。远客凭销恨，高僧与勒铭。扫苔朝复暮，闲日醉还醒。不可穷吟思，将须列画屏。浮虚莫轻赏，美美独丁宁。"}
{"id":"684070","title":"得屠长卿慰辰玉悼亡六言六绝句和示辰玉","dynasty":"明","author":"王世贞","text":"大黠不作奉倩，小?聊似安仁。一枕槐根梦觉，依旧人间散人。洛阳千树花落，争怨东风作恶。记取花未开时，眼底何曾寂寞。莫倚青天长在，四禅始免风轮。不生自然不灭，无患须解无身。勿学君家夷甫，驾言我辈钟情。扫却世间情事，脚底莲花自生。与睹帝释天女，始得难陀兴阑。至今扬汤止沸，宁如火尽汤寒。牢记阿翁数语，?然一笑撒开。何事悲他冥路，比汝先见如来。"}
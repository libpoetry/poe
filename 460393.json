{"id":"460393","title":"贺新郎","dynasty":"当代","author":"卢青山","text":"贾汝推棺起。问遭随、王其有命，何惭于你？赋鵩怀沙来楚国，悲怆千秋二鬼。岂不见、天涯苏子？夜半苍生都不问，便帝家心意应知矣。汝何固，不悟悔？飘衣来过长沙里。剩苔封、公文一壁，汝将悲喜？斯世生人争搏杀，死者从来无地。劝死亦、休嗟生事。野老相询千万语，诧吾龄值汝太中齿。我去也，呜呼谊。"}
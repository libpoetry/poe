{"id":"828743","title":"访巩庵数年不相见矣所居小园斗室门外老树一株终岁无人往还忆曩昔同居清华园古月堂中每夕必沽莲花白酒共醉或相对作画盖一年馀云","dynasty":"清末近现代初","author":"陈曾寿","text":"城南城北判天涯，一面方惊岁月赊。长自屏居人世外，真成独树老夫家。飘萧白发甘长藿，寂历寒窗映晚花。古月堂中数晨夕，何堪回首说清华。"}
{"id":"1202381","title":"归朝欢","dynasty":"元","author":"王处一","text":"四大圆光攒一簇。明月清风开慧目。法身养就道根芽，仙童身执天花竹。会弹弦外曲。本性莹若荆山玉。乐真欢、闲吟碧洞，闪出祥烟绿。苦尽甘来天赐禄。日月交宫真反覆。无中别有好家风，免投胎舍重捞漉。性灯常照烛。应化太虚通纯熟。个灵明、包罗万象，出离生死辱。"}
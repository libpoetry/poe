{"id":"467757","title":"念奴娇 与香儿二首","dynasty":"当代","author":"崔荣江","text":"前缘断否？问檀郎梦里，杳无回话。明月应当怜寂寞，稍柳依稀先挂。未老相思，红颜却淡，怕在秋风谢。徘徊无寐，宵寒人怎穷夜。小字慵懒难描，天涯孤独，心绪无凭籍。不若双双成化蝶，天上人间不舍。风雨翩翩，青丝共白，生死不言罢。奈何桥上，与侬不说无那。春华秋败，若乾坤轮转，千秋何歇？纵有浮云堪蔽日，不囿关山明月。古道藤枯，罡风正劲，乍扑弥天雪。觅山高处，淩寒却有梅发。愁字莫要轻书，南飞衡雁。权作三秋别。暂且相思藏腕底，凭那寒鸦呜咽。地老天荒，信存抱柱，何惧从头越。劝侬休作，花间凄苦词阙。"}
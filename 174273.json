{"id":"174273","title":"吊张道从·风俗久颓坏","dynasty":"宋代","author":"郭印","text":"风俗久颓坏，人物无轩昂。夫君抱贞质，卓卓诚所长。千牛解寸刃。万象穷智囊。兽群走麒麟，鸟族鸣风凰。炎政忽中微，权奸肆猖狂。强敌乘衅起，垂涎睨蜀疆。君持山南节，武略见锋鋩。坐令两蜀口，飞鸟莫敢翔。坤维倚长城，老稚日以康。谁谓波涛际，中流失舟航。悲风扬丹旐，观者泪浪浪。丈夫事则已，可为邦家伤。缅知忠烈在，报国犹未忘。"}
{"id":"466100","title":"夜中偶弄笔，忽忆旧事，寄薛","dynasty":"当代","author":"卢青山","text":"浮沤处世真难好，各有前生散木缘。把臂相知才几月？转头离别就三年。君尝有信迁陶宅，我渐无诗入戴船。想像清泥栖鹤地，一回一想一凄然。老兄自别依然好？渐觉吾身鲍肆鱼。连夜不妨千遍梦，一年能得几回书。清泥雨打荒荷影，浊水人归冷月居。我在云溪无别事，两裁心破付邮舆。走神中夜空支笔，想见磋磨旧学堂。相识已多不烦复，重逢未老可能狂？江春涧夏劳千隔，柳雨荷风未半尝。何日飘临共杯俎？淡云摇曳在吾梁。"}
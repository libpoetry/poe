{"id":"844870","title":"冬日即事二首","dynasty":"清末民国初","author":"曹家达","text":"衣冷装绵忆晚虫，漫天白草雪霜浓。荒林晴日行人早，山路危桥病马逢。自是寻梅须蹇卫，更谁访戴折浮?。寒云轻重沧江暮，正好传杯话醉懵。村落迢遥野色宽，芦花开折满晴滩。风回渌水鱼鳞动，日暮苍山虎气寒。三士每怀桃实愤，五君空繫竹林欢。眼中多少兴亡感，坊曲埋头不忍看。"}
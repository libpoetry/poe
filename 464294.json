{"id":"464294","title":"庆宫春 潜园卧雪，寄愿丰庄","dynasty":"当代","author":"魏元旷","text":"残腊流光，小年时节，故园恰好重聚。炉火围寒，杯盘索醉，遣怀閒共欢语。自从归处，久消领、离悰别绪。匆匆除夕，遄返庄居，又更新序。入春难得春晴，数日仍前，雪花飞舞。窗明墅冷，萧然倚榻，兴味更无堪与。座中冰透，但赢取、初花作侣。■苞舒绛，梅蜡涂黄，暗香几许。"}
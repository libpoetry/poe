{"id":"677371","title":"远如期 其三","dynasty":"明","author":"胡直","text":"夫何佳人之违此兮，夫何佳人之违此兮。照我灵珠，贻我璠玙。我何赠之，采兰及芷。又何酌之，桂英为醑。瞻彼白鸠，徒洁其羽。翩翩神鸟，不与予处。停杯不言，罢箸一语。弹南风之琴，奏清角之音。我不如鼓咙，胡击土鼓。河梁之区，爱慎尔躯。祝融之巅，谁者容与，瞻望弗及兮思如缕。"}
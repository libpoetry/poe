{"id":"316365","title":"木兰花慢·挽","dynasty":"现代","author":"聂树楷","text":"遥空仙乐奏，鸾鹤下、迓真妃。是绛帐儒风，青藜家世，两好门楣。当年赁舂梁庑，记绝荤剜臂事依稀。萱草忘忧树背，菊花献寿延厘。看辉煌一品，朱衣丹诰荷彤墀。喜树挺三株，兰滋九畹，晚境愉怡。麻姑海尘三见，指华鬟天上数归期。濡染欧阳椽笔，泷冈待表丰碑。"}
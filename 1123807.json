{"id":"1123807","title":"过曾季永见壁间张安国所书天下第一真仙之岩知有融州便托附贾季承书作二诗呈季永且怀季承","dynasty":"宋","author":"赵蕃","text":"见井渴已止，投林心更欣。行方触炎热，坐觉远尘纷。谁满鹓鹭集，子犹麋鹿群。融州在何处，壁字带岩云。不见融州使，无从可寄书。仙岩忽逢字，驿骑想非疏。室近宜人桂，官胜冲尹驴。江南热犹剧，岭外比何如。"}
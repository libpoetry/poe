{"id":"683419","title":"应试夜泊贞女庙示一二友","dynasty":"明","author":"王世贞","text":"南来夜泊贞女庙，有客一二时相通。孤蓬倚树鸟惊宿，白露湿衣人在空。遥怜故乡共明月，独有游子知寒风。何事长安浑不见，无数浮云北望中。贞女庙头鼓鼕鼕，忽惊游客归梦中。扁舟一叶天上下，茅屋数间水西东。伤心南国钓鲈地，矫首上林征雁风。莫怪殷勤惜杯酒，试问愁城谁为攻。"}
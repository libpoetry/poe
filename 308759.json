{"id":"308759","title":"贺新凉·九霄顶，北山第一高处","dynasty":"现代","author":"赵熙","text":"一朵荣州翠。是人閒、埃风净处，万年秋气。大势山形雄西北，乱阜镵天无次。似大海、鲸牙千队。盲左腐迁传战纪，纵文澜、百怪浑如此。松风响，天鹅翅。高台合向峰尖起。坐台中、呼来皓月，问开天事。一臂苍苍陵州界，横绝铁山围地。铁山下、拥斯茫水。晋代蛮荒诸葛迹，洒长空、不尽神州泪。阵云在，江声里。"}
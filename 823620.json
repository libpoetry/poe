{"id":"823620","title":"东风第一枝 次史梅溪韵，筹创中国画院","dynasty":"清末近现代初","author":"吴湖帆","text":"京国多欢，湖山并霁，信回大地春暖。百家赌唱争鸣，众香紫深红浅。迷天芳草，总一例、东风吹软。敞绣椽、绿树高安，髣髴认巢莺燕。频放出、创时手眼。还省识、道同真面。好将暗柳明花，共归画屏翠苑。丹青重引，系断续、千秋一线。更细谐、旧羽新宫，合是太平长见。"}
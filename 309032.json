{"id":"309032","title":"忆旧游·渔村图","dynasty":"现代","author":"赵熙","text":"认横滩老树，晒网谁家，人影沙汀。破笠圆于盖，便维舟细竹，载酒双瓶。近邻到即围坐，红蓼富春亭。叹断鳄旋翻，捞虾渐险，举世潮生。西泠。过桥去，问洞口桃花，何计重经。忍数湖天事，尽严陵知旧，无限飘零。上官自写清代，鸥影一帆星。剩小幅风流，江云自白山自青。"}
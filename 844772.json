{"id":"844772","title":"一天园诗十章  选二 园在杭州西湖一天山有丁家居山下故俗名丁家山今丁家人尽矣故复名一天山园地购于丙辰西已以十一次成今园凡三十馀亩以庚申春夏经始屋亭道路壬戌赋成","dynasty":"清末民国初","author":"康有为","text":"一天山裹一天园，地傍西湖负郭村。丘壑自专吾可老，湖山高卧我无言。闭门菜甲渐成圃，避地桃花亦有源。拄杖徜徉成日涉，神游天外此身存。"}
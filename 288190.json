{"id":"288190","title":"寿楼春·临江城闻笳","dynasty":"现代","author":"徐树铮","text":"临江城闻笳。正东风燕子，身是天涯。肯负侵宵清吹，泛瓯流霞。云未敛，轻阴遮。怅故园、春寒迟花。趁素女凝弦，金槽按板，飞恨寄龙沙。宫商换，星蟾斜。倚钗鸾瘦笛，蕃马哀琶。细认秋檐繊绢，雨沈墙蜗。增怨抑，追芳华。度暗愁、江南无家。笑阑角铜丸，风流谩誇腰鼓挝。"}
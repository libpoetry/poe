{"id":"404975","title":"满庭芳·听艳爣度曲","dynasty":"近现代末当代初","author":"王韶生","text":"檀板敲残，银筝搊遍，一曲梁绕新声。冷意幽咽，音妙佩环鸣。暗想明妃出塞，琵琶怨、泪共弦迸。彤云幕，胡沙历乱，愁绝倩谁听。伤情。排遣处，繁华易歇，别恨难平。算珠玑堆翠，螺髻翘英。歌尽桃花扇底，秦淮碧、空说倾城。凝眸久，兰飘麝散，灯影隔娉婷。"}
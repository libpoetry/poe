{"id":"846792","title":"瑞鹤仙 寿妇人七十三十一月廿二","dynasty":"宋","author":"无名氏","text":"正迎长时节。细数来、两旬已浃，两朝方越。画堂人笑悦。见瑞烟香袅，寿星明彻。丝丝华发。问瑶池会客，几见桃结。才经八十，春秋不记，绛人年月。奇绝。诗书教子，陶母等伦，曹家风烈。鼎来□德。儿孙尽、蓝袍客。便从今，一轴金花鸾锦，十藏琅函贝叶。愿常如、秋月圆时，长生真诀。"}
{"id":"1105467","title":"寿徐意一参政","dynasty":"宋","author":"方蒙仲","text":"红云朵里紫霞杯，敕使今朝四度来。意一堂中开九帙，太微星里现三台。吕氏早皆期正献，范家晚竟相忠宣。不成二十年声望，久坐难兄一旧毡。众芳摇落此何时，争看江梅拆一枝。相去小春才四日，调羹消息不应迟。黄花晚节香愈劲，老圃秋容景更奇。欲侑瓣香无好语，且偷忠献一联诗。"}
{"id":"467511","title":"柬埔寨","dynasty":"当代","author":"姚佳","text":"善来举国礼瞿昙，遥祭神皇三月三。微笑何曾馀诅咒，不堪幽梦到扶南。百年哀湣记虫沙，赫赫王宫眼望赊。一自轩辕斩兵祖，斜阳椰树总天涯。过眼云烟入小窗，无怀沧浪出大江。上座振锡声咄咄，诗魔陡起睡魔降。天命南洋换易爻，迩来随处一枝巢。高棉红色朝霞里，书剑生涯渐欲抛。"}
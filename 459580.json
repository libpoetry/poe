{"id":"459580","title":"病卧肖初起，越日而肖卧病矣，作此问之","dynasty":"当代","author":"卢青山","text":"我病初去君病来，卧者未起倒者催，“我固何罪刑如此”？床将有语怒奔雷。故人千里挟春至，能使残瘁起疲衰。一杯酒药巫医死，群山颠倒撑酣骸。华容旧处遗踪在，十年联句轻舟快。沱江水碧翔鸥白，潘家鱼细辣椒大。些些二竖值一挥，促君快决无惰怠。便点七日小游粮，万庾有客翘首待。"}
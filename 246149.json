{"id":"246149","title":"万年歌·己未五月六日代祝卫母王太夫人八秩晋二寿","dynasty":"现代","author":"王陈常","text":"寿母康彊，羡汝阴王第，大家举止。适卫从夫，淑慎深谙钟礼。敬睦翁姑娣似，更井臼、缝纫躬理。中原沸、发捻纵横，还劝显扬弧矢。之无自课，任后来勤劳，军学津沽北徙。头角峥嵘，伯仲俱堪称微。叨庇萱闱介祉，孙又与、曾孙鼎峙。九九高年，艾斝桃觞并旨。"}
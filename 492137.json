{"id":"492137","title":"十二月十日晚同吟所郭光辈奉陪溪南隐君与其诸郎群从观舍傍蔬畦仍出山后临眺江上周览林麓追念旧游抚余羁怀益深感慕因赋五言近体六诗柬同游诸君亦以识嘉会也 其二","dynasty":"明","author":"刘崧","text":"林下戏秋千，中流奏管弦。看花还旧赏，抚树惜流年。白发金台客，青云玉署贤。后来文物盛，此事会俱传。"}
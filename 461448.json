{"id":"461448","title":"海气三章","dynasty":"当代","author":"添雪斋","text":"海气苍碧，关山勿隔。鬼方东夷，风云来迫。袭民侵屿，裂疆掠宅。王土王臣，王曷不惜？海气苍绿，属我家邦。吴戈犀甲，丈夫可当。匪为王役，匪为上彰。维思先轸，无惧夷强。与国为殉，信言锵锵。海气苍青，穹天之下。奋我雄师，勇冠华夏。强不可淩，毅不可舍。爰此精神，永世遽者。"}
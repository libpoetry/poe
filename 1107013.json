{"id":"1107013","title":"宿朝宗驿游洞天 游洞天四首","dynasty":"宋","author":"王越石","text":"静然华烛扣灵关，云路登寻过几盘。溪水定流何处去，一条沈碧练光寒。药盆丹灶石床閒，龙虎当年向此盘。云驭久登天穴路，仙风依旧拂衣寒。乱峰如展画屏看，老蔓纡根虺斗盘。飞步寻真尽深处，乳花凝雪逼人寒。清泉流急响珊珊，丹灶无烟玉石寒。拂石坐来心虑息，气清冰在玉精盘。"}
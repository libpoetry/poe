{"id":"300514","title":"水龙吟·昆崙终古崔巍","dynasty":"现代","author":"彭湃","text":"昆崙终古崔巍，青苍独领群山拱。朱陵紫盖，相望万里，风雷应动。岁月堂堂，川原莽莽，古今断送。看洞庭波涌，潜龙跃起。要高天，重理董。休说嵯峨冠冕。记当年、奇书夜诵。重阍魑魅，九关豺虎，伺人种种。恨血千年，空山片石（亦嗣同语），谁徵麟凤？起泉台壬老，霜毫重把，作浏阳颂。"}
{"id":"1246002","title":"送陈庭学之成都卫照磨任","dynasty":"元末明初","author":"刘基","text":"君不见岷山导江戒南纪，喷雨嘘云九千里。瞿唐剑阁键重关，锦城花绕成都市。雄藩作屏镇羌夷，列郡五十爪牙之。长夏雪山连太白，玄冬热海蒸坤维。圣皇握符御宸极，烟尘不起鲸波息。凤凰麒麟在郊薮，川后岳灵俱效职。筹边楼上罗俊良，况子敏学年方将。将军幕府曾试用，骅骝熟路宜腅骧。大艑扬帆溯江水，东风漫漫吹兰芷。綵衣鹤发对晨昏，有酒盈尊甘且旨。吾闻崌崃上，与井络通风气。隔阂华与戎，九夷八蛮濡帝泽，庙堂巳得攻心策。"}
{"id":"708403","title":"烛影摇红  吴门元夜值雨和张材甫上元韵","dynasty":"明末清初","author":"龚鼎孳","text":"花信争传，玉钩草色寒犹浅。雨丝风片殢红愁，谁记张灯宴。粉雾檀云暗卷。伴名香、银梅小苑。画桥烟瞑，酒市人归，寂寥弦管。金翠吴宫，烛龙几照朱门换。青骢纨扇忆长安，人醉雕阑远。十里香尘不断。习流年、叹长漏短。月迷江馆，客散旗亭，一行春雁。"}
{"id":"253077","title":"送王伟平进京","dynasty":"现代","author":"金鉴才","text":"我浣岭下水，君拿岭北云。出处本无异，所嗜亦同群。生小事渔樵，长大颇好文。初识长桥畔，相扶各殷勤。葛岭百步磴，月黑乱屐声。陋巷舞翰墨，兴尽晓星横。大关频招宴，五云话前程。近江究画理，轻车隔岸迎。尔来十六载，惭我已华颠。岂以障泥惜，岂为破甑怜。千文贺博士，馀兴寄吟笺。今夕端阳雨，怀君一泫然。此去天一握，逍遥北冥鱼。海运适远志，淩高气自舒。初心应不悔，后期竟何如。此事不须问，平也实起予。"}
{"id":"316296","title":"瑞鹤仙·忍说平成业","dynasty":"现代","author":"魏元戴","text":"忍说平成业。直我亦何辞，大夫亡国。带经荷锄出。原不问新来，谁调凤律。东西南北。算尘鞅、欲归便得。恨指谈、半百年华，剩有鬓丝腔血。草色。门前新绿，取次原无，马尘车迹。灌园岁月。谁共莺花晨夕。喜春来健在，先生杖履，笑置后车前席。有东轩长老，年年来陪佳节。"}
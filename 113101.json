{"id":"113101","title":"雉山·营邱水墨师","dynasty":"宋代","author":"赵汝驭","text":"营邱水墨师，不识桂林山。半世阅渠画，今始陋坚顽。岭边千奇峰，浓绀梳云鬓。肩舆兀醉梦，所窥才一斑。偶投雉岩宿，洞穴穷孱颜。旁通赤明天，南极地所寰。更登云外顶，下视江湾湾。群仙无我笑，畏汝碧玉环。我久堕尘纲，岁晚嗟良难。往来等幻化，南北俱乡关。却怜雪花儿，三生此山閒。愿力不汝无，永悟无所还。"}
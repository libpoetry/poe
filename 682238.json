{"id":"682238","title":"题张学士閒云馆四首","dynasty":"明","author":"于慎行","text":"芙蓉江馆闭霏微，江面閒云拥钓矶。春色不胜芳草绿，萋萋长似待人归。滕王阁下碧波寒，徐孺祠前木叶丹。一曲池台千竹里，可知无梦到长安。斋心自捧玉函经，永日焚香坐小亭。隐几萧然秋似水，不知江上几峰青。山中丛桂碧氤氲，十亩烟皋领白云。携得青萍双剑在，斗间遥夜动星文。"}
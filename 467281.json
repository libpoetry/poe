{"id":"467281","title":"六六初度遣怀二首","dynasty":"当代","author":"陈振家","text":"闭门一味恋闲居，伫看风云日卷舒。人事几时俱向善，俗情阅尽近乎虚。少当严世成羸马，老入书堆作蛀鱼。自福儿孙无挂系，但期爽健不期余。皮皱眼昏谁与褒，古稀渐近合称糟。骚歌叹赏三闾屈，慵散风从五柳陶。横雨多年终免死，奔波半纪幸辞劳。而今只爱西湖水，不看钱塘八月涛。"}
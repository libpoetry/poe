{"id":"496390","title":"无俗念 游仙二首 其一","dynasty":"明","author":"杨慎","text":"十年奔走，向红麈、何处可寻蓬岛。一枕青瓷惊梦起，幻迹都如扫。七返还丹，千龄大药，昧者难精讨。餐霞伴侣，飘然遥在天表。长生须住仙村，诛茅贺厦，迥出层云抄。翠水蓝岑浑不夜，紫府丹丘常晓。玉豉金盐，璚英珠液，种种供难老。乖龙莫懒，为我先耕瑶草。"}
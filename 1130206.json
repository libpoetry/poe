{"id":"1130206","title":"余在制勘院昼卧念故山经行处用空山无人水流花开为韵寄山中道友八首","dynasty":"宋","author":"释德洪","text":"山帔蒙霜顶，跏趺岩石中。夜寒虎痾痒，林静月升空。扫径偶停帚，幽怀凝伫间。暮樵迷向背，馀响答空山。数峰横杳霭，空翠疑有无。落日谁同看，啼猿我欲呼。新晴收雨脚，宿雾隔花身。睡美不知晓，啼禽解唤人。舍南一曲溪，春涨半篙水。去作落崖声，雪花溅山翠。堕薪行且拾，爱此林径幽。偶坐攲斜石，忽逢清浅流。明白庵前路，辛夷树已花。窃香知犯律，匹练墨翻鸦。棐几自香滑，宝时一开道。根根九连络，清境更壅培。"}
{"id":"844508","title":"减字木兰花 题雁来红，檃栝黄太冲赋","dynasty":"清末民国初","author":"姚华","text":"红鹃啼旦。忽尔霞光教目换。萎{言邑}堪怜。根老无花向取妍。酸心媚叶。相对吟虫来病蝶。宛转西风。修士声名顿撼中。天孙独处。未识人间拘绊苦。莫唱郎郎。郎在裁云试锦裳。暗中迤逗。满地相思南国豆。红泪因风。洒向天河意可通。"}
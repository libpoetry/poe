{"id":"1118643","title":"秋日山居四首 晏起","dynasty":"宋","author":"陆游","text":"年年睡债苦相关，好梦长随苦角残。作意归来偿宿负，透窗遮莫已三竿。漠漠秋园暮景孤，纶巾羽服从奚奴。风流画手无摩诘，写作龙山野步图。茗碗兵休戒老兵，客来剥啄急须应。为言余正理公事，半落乌纱枕曲肱。老懒开编早欠伸，强搔短发照青荧。齑盐二十年前梦，尚想长廊撼夜铃。"}
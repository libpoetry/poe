{"id":"835258","title":"高阳台","dynasty":"清末民国初","author":"沈曾植","text":"借月湔愁，笺天诉梦，碧城十二星期。拥髻归来，夜阑露细风微。中庭种树成红豆，那寒心鹦鹉先知。?酬他，扇底秋心，弦上秋思。当年对影闻声地，剩花溅泪萼，柳袅愁丝。罗带同心，有情天亦怜痴。黄荒唐梦峡归云晚，甚神娥犹妒腰肢。祝芳风，莫罥飞花，莫斗纤眉。"}
{"id":"1104476","title":"汉宫春 其三","dynasty":"宋","author":"无名氏","text":"点点江梅，对寒威强出，一弄新奇。零珠碎玉，为谁密上南枝。幽香冷艳，纵孤高、却遣谁知。惟只有、江头驿畔，征鞍独为迟迟。聊捻粉香重问，问春来甚日，春去何时。移将院落，算应未肯头低。无人共折，傍溪桥、雪压霜欺。君不见、长安陌上，只夸桃李芳菲。雪里芳丛，岭头还报东君信。寿阳妆靓。姑射冰肌莹。曲岸横斜，清浅波相应。风不定。暗香疏影。占断花中韵。万木凋残，早梅独占孤根暖。前村雪满。昨夜南枝绽。堪恨倚栏，容易吹羌管。飘琼片。翠蛾争选。贴向桃花面。昨夜寒梅，一枝雪里多风措。幽香无数。不与群花语。最是凝情，月夜交光处。谁为主。待须折取。羌管休轻举。春日芳心，暗香偏向黄昏逗。玉肌寒透。抵死添清瘦。影落横塘，月淡人归后。君知否。一枝先秀。应向东君奏。赋雪归来，绿窗一夜霜风紧。也知春信。消息南枝近。隐映斜阳，玉暖香成阵。西湖景。繁英有恨。只□□□□。"}
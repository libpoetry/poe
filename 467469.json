{"id":"467469","title":"楼观台","dynasty":"当代","author":"姚佳","text":"道如可道非常道，山到终南仰薜萝。百二秦关迎紫气，东西渭水送清波。留三两酒龙头挂，化五千言牛背驮。老子归来当结草，岭头鸡犬胜闻歌。红尘自是骤空埃，四大焉能浼我哉。偶带烟霞乘鹤至，又随钟磬破云来。求财道士偏知赏，解事灵官更笑陪。上善如流滋地肺，登高直欲慕丹台。"}
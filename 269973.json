{"id":"269973","title":"醉公子·次史梅溪韵，蜡雪","dynasty":"现代","author":"吴湖帆","text":"连天迷春泽。萦情犹恋，买醉芳陌。碎踏杨花过谢桥边，却似曾识。茸帽侧。想飞琼伴侣行缀，宫粉笼碧。记东城閒步，南苑赏心，疑是画墙隔。悠悠凭时神仙客。掩曲径回堤路千百。絮雨无声，露草无痕，斜照无色。歌太白。且消凝、几多香影，何许裙屐。细重认、如玉襟怀，水清堪比德。"}
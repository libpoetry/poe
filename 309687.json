{"id":"309687","title":"八声甘州·药农兄移新居，易号了翁，来书坚剪烛之约，用玉田韵赋寄","dynasty":"现代","author":"赵尊岳","text":"倚东城庭院数黄花，开落浅还深。想新来癯叟，旧游词客，不怕霜零。一样画阑朱槛，一样少年心。惟有归来燕，初误浓阴。了了那回湖上，记泛舟侧帽，移榻联吟。恁暂教轻别，千里万重云。许几时再寻芳躅，展茧丝先赋好山林。安排就，锦鞯风帽，华发从君。"}
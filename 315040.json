{"id":"315040","title":"念奴娇·崭新时代","dynasty":"现代","author":"龙榆生","text":"崭新时代，最难忘、耆艾同研唯物。各各眼前森万象，莫更冥行戈壁。相挟推移，多方鼓舞，忘了盈颠雪。主观片面，由来贻误英杰。休道感性无凭，错综体认，宝藏终开发。但把立场端正了，随事从观生灭。照眼花繁，关心道远，揽镜明毫发。浩歌前进，何妨嘲弄风月。"}
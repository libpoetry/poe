{"id":"283508","title":"湘月·冬至题秋声集，用石帚韵，并谱四声","dynasty":"现代","author":"姚华","text":"止云恋笛，絮蛩天短韵，消遣光景。水作愁怀，暗化尽、激石嘶风吟兴。万响都清，千愁同诉，一卷凄烟冷。潘鬓羞粉，去时孰与临镜。应悔祸枣灾梨，栖灵话梦，影心兵诗阵。不数名场，甚霸国、龙虎输谁偏胜。漫理哀弦，须吹暖琯，候转将梅信。姜词春在，贺囊血剩堪省。"}
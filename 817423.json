{"id":"817423","title":"曹仁宪谨荣寿 七言截句","dynasty":"清","author":"戴祥云","text":"当年妙手步云时，析得桂林第一枝。出宰闽中蚕绩著，三山旧尹万家思。笙歌鼎沸九霞觞，化雨春风五载长。一念清操玉比洁，口碑载道永难忘。甘棠荫被入人深，塾课观风振士林。如此栽培桃李树，淡江到处绿成阴。洛邑耆英队里仙，我公继起胜当年。欣逢岳降崧生日，遥作诗歌庆寿筵。"}
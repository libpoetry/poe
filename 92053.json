{"id":"92053","title":"题安成刘伯深爵瑞里报德堂上白爵图","dynasty":"宋代","author":"杨万里","text":"君不见书台之北爵瑞里，安成令君旌孝子。报德堂前松造天，卜宅浩然老居士。居士元无一物遗，子孙只有牙签三万存。郎君饭此三万轴，落纸云烟动埸屋。雪中负土成先茔，感得路人双涕零。更傅雪爵云上随，天表孝子蹈雪行。即看黄告来告弟，是时雪爵应再至。"}
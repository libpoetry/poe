{"id":"433558","title":"游梅园二首","dynasty":"近现代","author":"龚锡圭","text":"夙仰梅园梦想深，一朝携屐忽登临。其间山水得真趣，到此主宾乐赏心。亭榭高低皆入画，干枝疏密自成林。何时能赋遂初愿，漱石枕流寄醉吟。飞身恍若上蓬瀛，香雪霏霏绕玉英。偶尔有缘逢一面，果然修到定三生。姗姗瘦骨难谐俗，淡淡风流合让卿。人不如花清福好，黄金难买是闲情。"}
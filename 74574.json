{"id":"74574","title":"木兰花慢·百年湖海气","dynasty":"元代","author":"胡祗遹","text":"百年湖海气，得初效，处囊锥。更绿鬓朱颜，雄姿英发，光射征衣。大夫喜伸知己，感宸恩深重此身微。虎节才辞北阙，丹诚已落东垂。中天雨露彻偏裨。只欠海诸夷。好敷悉丁宁，殷勤感悟，立解疑危。边隔普沾王化，便细心怀德径来威。一降功名事了，清御史册腾辉。"}
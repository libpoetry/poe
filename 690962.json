{"id":"690962","title":"石芝歌","dynasty":"明","author":"李之世","text":"山中多白石，灵岩閟幽迹。山中多白石，灵岩閟幽迹。和云捣玉浆，炼作仙家食。仙家食，驻童颜，生羽翼。出入参寥，无穷无极。欲以言志，山中多白石。芝生亿万龄，朱华冒紫茎。芝生亿万龄，朱华冒紫茎。仙人结作佩，服之觐帝庭。觐帝庭，载云軿，御霓旌。吐纳元气，游于杳冥。欲以言志，芝生亿万龄。"}
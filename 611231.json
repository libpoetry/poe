{"id":"611231","title":"余濒行金陵诸词客分赋都下名胜兼傅之丹青壮我行色舟中无事披册展读忽然技痒赋寄酬之共得二十八景诗如其数 其六 孙楚楼","dynasty":"明","author":"邓云霄","text":"酒泉何用觅封侯，最爱参军旧日楼。岁岁提壶闻好鸟，时时开瓮筑高丘。杯空竹叶犹摇影，客散枫林自醉秋。人世拍浮须痛饮，知君鹔鹴还有裘。"}
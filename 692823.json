{"id":"692823","title":"临江仙 可渡桥喜晴","dynasty":"明","author":"杨慎","text":"可渡新晴韶景媚，不愁寒透征衣。滇阳渐近雪霜微。旧游如梦寐，旅思欲纷蜚。时序惊心催候雁，嗈嗈鸣向朝晖。多情何事帛书稀。明年春色里，领取一行归。万里云南可渡，七旬老叟华颠。金羁翠眊杏花鞯。还家剑锋画，出塞马蹄穿。旧店主人争羡，升翁真是神仙。东征西走几多年。风霜知自保，穷达任皇天。"}
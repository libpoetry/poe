{"id":"691450","title":"金字经 喜舍弟昌明至","dynasty":"明","author":"李昌祺","text":"雨意斑鸠唤，春光杜宇催。刚得相逢怎便回。陪。旋刍新酿醅。同欢会。饮乾休厮催。门掩斜阳暝，帘垂静夜长。儿女灯前笑捧觞。尝。满杯清更香。怀宜放。醉呵能几场。瓦釜芹羹美，磁瓯茗饮清。垂老天伦喜合并。听。两三归雁声。鸣相应。感咱同气情。白丁留迹少，红甲迸畦稠。淡泊相看不强求。休。老身今自由。心无疚。随意度春秋。"}
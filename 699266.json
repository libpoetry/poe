{"id":"699266","title":"送钱虚白鍊师还茅山","dynasty":"明","author":"袁华","text":"青山卵色起中天，马领良常紫翠连。双璧己薶秦相篆，五钟犹记地皇年。黄连乳爇神初下，紫朮膏成骨易仙。安得同骑大鹤去，华阳南便觅真诠。双舄凌空去莫扳，惟闻飞佩玉珊珊。故家遗老俱凋谢，采药名山自往还。凤尾盖随云影动，鹿皮冠映雪痕斑。海桑陵谷虽迁变，独有壶中日月閒。"}
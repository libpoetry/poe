{"id":"778007","title":"齐天乐·题竹樊山庄词1915","dynasty":"清","author":"况周颐","text":"旧家文采丹阳集，兰荃况兼余事。绮属思沈，花生笔健，论派浙西浑异。清吟凤纸。看平揖苏辛，指挥姜史。自惜嵚嵜，竹樊芳约素心几。曲高金缕唱彻，问浦团慧业，谁证弹指。丽制红牙，遥情铁拨，漫比寻常宫徵。遗笺料理。有处度摛华，叔原趾美。秀挹当湖，雅词应署里。"}
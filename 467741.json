{"id":"467741","title":"鹧鸪天三十首 心花","dynasty":"当代","author":"崔荣江","text":"一袭青衫抵玉尘。心花开谢有余痕。清芬已付霜先劫，浊泪还浇劫后身。教执手，却离分。三生之约太天真。无端惹得人憔悴，便剪相思也断魂。谁坐云头散雪花，纷纷丢在野人家。初成玉粒沿畦落，后著梨英向屋斜。湮小径，掩篱笆。偏生漏却是梅芽。思来雪亦多情物，不忍新红随便遮。风雨侵帘更夜吹。君行花落忍同期。残红应堕簪无计，滋味何堪泪有垂。明日别，几时回。无花扶鬓掩愁眉。晓来执手长亭外，似鹧鸪声作一啼。汀渚轻寒白荻花，其间秋雁少些些。若非此处多风雨，千里缘何忍别家？悲岁暮，惜韶华，不教余日付流沙。人说南方身可寄，一去衡阳雁字斜。别院新梅已落红，侬家依旧不桑风。枝头不见啼春鸟，墙角难寻醒蛰蛩。呼柳燕，盼云鸿，缠绵些许渐蓬蓬。相思不意如春韭，未见东君绿已浓。醉卧长安误半春，沉酣不觉柳侵门，酒醒已错春时节，愧措新词示子孙。宣尚好，墨堪皴。葳蕤迟付笔尖珍。华年一逝赊无处，应趁青红储几分。倾国天香藉此身，秾华占尽洛阳春。朝凭黄紫双莹露，夜梦巫山一段云。长靥笑，偶眉颦。也垂青眼识花人。时轻帝诏眠无发，宁负王侯不负君。又见新镰割夜昏，晴光乍泻拟倾盆。依肩宫桂花无语，吻颊娥唇月有痕。情理理，意仑仑。无由消受美人恩。便邀花下浮清酌，两处冰心一酒温。若水天畦月似芽，人间欲瞰隔层纱。更深时候开明镜，也照寻常百姓家。移竹影，浣棠花。搴裳跬步袅身斜。犹怜夜读灯如豆，敢就轩窗亮一些。绣履姗姗误一春，无人得识者心纯。燃花灼灼簪新髻，裁叶青青饰旧裙。斜沐雨，仰看云，痴情不减度晨昏。便教剖却萦肠事，更有冰心许故人。未识春君又若何，晚些时候亦娇酡。鬓云合绾簪红蝶，衣绣匀描剪碧萝。风下舞，雨中哦。韶华不许枉经过。清霜便著教憔悴，也作晶莹一手呵。萍梗依稀几水过，濯衣清泚尚尘多。晦明若此云边月，纠结如斯陌上柯。教梦魇，许心磨，愁声未必不成歌。便温绿蚁忘情事，自问今宵肯醉么？薜荔条枚试水凉，葳蕤渐逝与苍茫。风云一笔书颜老，灰白双毛著岁殇。嘘碌碌，笑无常。生涯纷乱皱皮囊。何当自握阎王簿，偷把青春添几行。倦骨不堪负岁辛，抵死葳蕤两秩春。南城未许登先足，北国便宜试后贫。身病酒，梦销魂。俗情抟捻作浮云。行藏合老东篱处，好露呵来洗旧尘。忆取生涯愧不言，尘霜著鬓已秋残。泥炉添炭温醅冷，叠絮加身抵岁寒。生似鬼，梦如仙。五更遽起点根烟。今人少识高山曲，五十弦唯向古弹。看你青春入我瞳，娉婷得似玉玲珑。穿裙刻意挑长短，著粉随心抹淡浓。愁惫懒，喜从容。闲来花径数蓬蓬。枝头中意先轻取，却道输如昨日红。故事偏生此夜浮，那年青眼对星眸。山红得采晨沾露，新月欲看晚莅楼。江上橹，渚边鸥。悠闲与共酒相酬。无由断得三年思，一片芦花两岸秋。腕底柔情笃梦沈，蜡生微豆也温衾。青眸久视眠中客，好月时窥梦里心。更鼓歇，细风吟。红曦一树染鸣禽。人醒依旧伤花事，那次春宵无处寻。夜雪堆窗久不融，檐冰三寸透玲珑。写春千字流莎碧，柴束泥炉煮酒红。青竹箸，紫藤盅。醉浇肝胆数杯空。一根红蜡开花小，我梦飘摇欲九重。陌路鹧鸪啼莫行。嶕峣云白盖山青。惊鸦夜啄稍头月，野峪更飘冢上灯。残竹咽，草蛩鸣。坳间茅舍借微酲。谁家野老因好客，白堕藤杯许梦生。"}
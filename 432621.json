{"id":"432621","title":"如梦令 病中纵笔遣怀","dynasty":"近现代","author":"单人耘","text":"楼上有人吟罢，金色梧桐低亚。何以报秋晴，几幅峰峦初挂。多画，多画，佳境渐来笔下。已爱平平仄仄，复爱花青入墨。老境喜纷披，满纸斑斓秋色。秋色，秋色，搁笔悠然自得。篱角杏花初吐，一径箨龙出土。茅舍画图中，况是轻烟细雨。缓步，缓步，默受春之赐予。"}
{"id":"450533","title":"戚氏  秋夜","dynasty":"当代","author":"崔荣江","text":"月微明。尘嚣翻转草蛩声。夜柝初传，乍惊天籁落寒星。凄清，不堪听。无聊时候数流萤。中宵阒寂犹甚，落花风里感零丁。两更疏客，三更刻蜡，欲言心事无凭。又蟾光瘦影，疏篱羸菊，都似霜凝。愁绪便剪还生。纠缠腕底，作茧缚骸形。当年事、百般幻化，尽是卿卿。记曾经。执手以约，双双比翼，缔结鸥盟。佛前总谶，了却相思，托与如愿莲灯。便著青丝白，韶年渐少，也守多情。怎料离分世态，累秋风雁侣各飘萍。思来镇夜无眠，恁多寂寞，一叠教成病。懒就妆，闲了菱花镜。若困得、孤独愁城。者索寞、不肯消停。五更卧、欲梦又还醒。薄窗看晓，琼腮粉泪，拭手如冰。"}
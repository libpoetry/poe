{"id":"740373","title":"马文毅公汇草辨疑歌","dynasty":"清","author":"汪仲鈖","text":"祖张父卫繁文兴，辨疑晦叔前明称。马公书出蒙难际，大节岂与时争能。逆藩烽火连西粤，公昔乘危实仓卒。任寄岩疆仅四年，兵围台署当三月。引刀绝食羁囚，降表誓不签名投。此人倔强贼语信，击笏大字题于楼。??点?源流讨，一寸毛锥泄忧抱。瘴雾迷漫土窖深，想同血流淋漓草。太息我生真有命，帙分十二毫锋劲。公书不见见公诗，整襟雒诵还生敬。天之所佑妖孽歼，敕祠予葬皇恩兼。盲风怪雨广福寺，迎归敝簏精灵潜。君不见鲁公忠烈垂不朽，笔如修椽字如斗。圣哲余能语岂诬，酹公敢用张颠酒。"}
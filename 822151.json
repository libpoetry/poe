{"id":"822151","title":"蓦山溪 苦热，因忆旧日北泉居处，用姑溪北观避暑韵","dynasty":"清末近现代初","author":"汪东","text":"尧时虚道，六合窑烘地。自有禹山川，便长见、山深林邃。流金铄石，百岁一遭逢，冰作簟，玉为浆，此乐何由致。竹楼佳处，游宴多朋类。更有似梅人，抚徽弦、暗传心意。泠泠风响，长夏亦清寒，尘境易。梦魂疑，转恐他生事。"}
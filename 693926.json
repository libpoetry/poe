{"id":"693926","title":"寄陈幕府二首","dynasty":"明","author":"陈圭","text":"幕府春风坐几年，宦情如水只依然。无人不道功曹好，主诺欣逢太守贤。魏阙重沾新雨露，故园休恋旧云烟。须知宓子弹琴暇，时上江楼望尔船。一骑红尘万里同，五更金阙听鸣钟。太丘令长亦不恶，南郡功曹岂易逢。后会莫教悬榻久，先归应是惜花浓。兴来欲举山阴棹，水满春江月满空。"}
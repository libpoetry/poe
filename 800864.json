{"id":"800864","title":"盘中诗","dynasty":"清","author":"方登峄","text":"木刻鸠，纸剪马。飞山头，走山下。露贯殊，纫为襦。云裁衣，烂光辉。是耶非，孰辨之。六月桑，吐蚕丝。冬之蕙，茁新枝。尔所思，非其时。素者发，丹者泪。心恻恻，老已至。骨肉残，风雨驶。寸有长，尺有短。双轮驰，不可挽。我所急，天所缓。击瓦鼓，声乌乌。白云满天歌且呼，歌周四角旋中区。"}
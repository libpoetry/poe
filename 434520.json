{"id":"434520","title":"望月婆罗门引 其二 癸卯元宵与诸君各赋词以为乐寂寞山村无可道者因述其昔年京华所见以望月婆罗门引歌之酒酣击节将有堕开元之泪者","dynasty":"金末元初","author":"段克己","text":"凤城春好，玉箫金管恣游盘。梅妆犹怯轻寒。一曲清平妙舞，掌上看回鸾。渐霓裳欲遍，翠敛春山。良宵易残。歌别鹤、惜馀欢。眼底浮华自满，尘浣吟鞍。瘴半私酒，若真是、京东夫子斑。身幸健、敢复求安。"}
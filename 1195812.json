{"id":"1195812","title":"句","dynasty":"唐末宋初","author":"孟宾于","text":"远树连沙静，闲舟入浦迟。帘垂群吏散，苔长讼庭闲。去年曾折处，今日又垂条。早知落处随疏雨，悔得开时顺暖风。千家帘幕春空在，几处楼台月自明。腊雪化为流水去，春风吹出好山来。昔日声尘喧洛下，近年诗句满江南。匝地人家凭槛见，远山秋色捲帘看。蟾宫空手下，泽国更谁来。水国二亲应探榜，龙门三月又伤春。仙鸟却回空说梦，清朝未达自嫌身。因逢日者教重应，忍被云僧劝却归。"}
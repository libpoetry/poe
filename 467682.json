{"id":"467682","title":"三峡游绝句一组 二十九日晚登游轮，江有月无他景，遂于船上夜饮","dynasty":"当代","author":"崔荣江","text":"夜黑船头视有亏，幸风携月向江吹。相逢笑说当年趣，顺手蟾光兑一卮。巫峡西来未见雄，江晨见泊是巴东。平湖水逐陈城阁，新厦阶开半壁中。古藤悬壁一帘秋，豆角舟行逆水流。谁和纤夫声朗朗，土家妹子对相酬。长溪清泚倒峰巅，欸乃一声摇破天。妹有山歌舟不载，便倾流水作溅溅。一江白练裂重峦，十二峰高相对看。神女也期云淡薄，西东得见水波澜。鬼斧劈山山半开，夔门欲锁水徘徊。大江终有滔天势，白帝猿声啼不回。"}
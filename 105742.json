{"id":"105742","title":"资政王侍郎南京留守","dynasty":"宋代","author":"梅尧臣","text":"百世兴王地，乘时已建都。离宫万户寄，京邑四方模。尹以名臣择，朝仍宿哲俞。果资卿属重，将俾国人苏。迎饯车交辙，奔驰士结途。许嗟人惠夺，宋迟德恩敷。日月天闱近，山河地势趋。压城隋柳密，开苑汉池枯。文物希前代，讴歌得大儒。邹枚迹虽古，宾从岂今无。"}
{"id":"467267","title":"六十自况二首","dynasty":"当代","author":"陈振家","text":"痴顽老我百无成，呆读严宵黄卷灯。惰散樗材天弗管，劬劳筋骨命皆曾。耻争拍马事多忤，未省娱神进失凭。迷执乖方终不改，依依自赏玉壶冰。六十人生五味和，金风玉露洒秋荷。财星祗与片时亮，岁月相催两鬓皤。儿子长成归伴少，荆妻到老敬神多。私心未敢便疏放，髀肉徒生无处磨。"}
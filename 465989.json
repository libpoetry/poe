{"id":"465989","title":"行役","dynasty":"当代","author":"添雪斋","text":"行役二万里，风云并我肩。适见繁华市，俯仰一嗒然。长空随日没，高莽复结缘。斯境非故宅，可依唯嚣喧。从兹将不胜，不觉自无言。野原残碧影，斜日驻山肩。郁云临夜起，北地大风悬。扬尘为行色，速掩劳生缘。无人共悲喜，虚空只一餐。尘色在斜阳，野马亦玄黄。萧风欷歔下，宿草卷轮鞅。陟遐载其楚，涂潦濡其裳。睽离无否可，倏忽尽寻常。转蓬随羁客，一庑憩行囊。"}
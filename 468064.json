{"id":"468064","title":"“非典”杂咏","dynasty":"当代","author":"蔡淑萍","text":"未知今夕是何年，疫起沙斯太突然。欲治欲防焉措手，觅方觅药待穷源。巷谈百姓色皆变，策决中枢事亦难。人类有时真渺小，无端懵懂失安全。小小沙斯无妄灾，大千世界自何来？岂缘生物均衡失？或为基因错乱排？诚感良医多妙术，还祈科学破阴霾。道高一尺魔能胜，逝者泉台究可哀。每看新闻每自嗟，疫情日盛虐京华。胡同已少行人迹，警笛长鸣救护车。多报平安慰亲友，不禁乡思到三巴。蛰居小院真无奈，树影轻移又日斜。话到知情匪所思，从来民只使由之。用心或为求安定，失计几成不可医！当局若能通报早，国人何至预防迟？亡羊犹幸牢新补，共济同舟危难时。"}
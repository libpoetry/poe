{"id":"120538","title":"送龙辞三章·沈燎兮桂醑","dynasty":"宋代","author":"陈造","text":"沈燎兮桂醑，笳箫鸣鸣兮逢逢其鼓。缓吴歈兮跄越舞，送龙兮归处。龙之归兮悦娭，翻倒霄霏兮胶轕雾雨。坜馆娃兮不留，过胥口兮小顾。水天模糊兮迷仰俯，仙真迎兮排空，蛟鼍骈罗兮而在下。祥飚肃兮绿舆，非烟羃兮紫府。翘侬望兮何所，目屯云兮南骛，心靡迤兮延伫。"}
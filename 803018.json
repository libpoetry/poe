{"id":"803018","title":"传言玉女·烟雨楼本五代时竟陵王钱元璙所建，其故址在南湖中淲湖上，今已不可考矣。明嘉靖间，太守赵左山因浚市渠，置瓦砾于湖中，遂积成丘，因楼其上，仍旧额云","dynasty":"清","author":"张振","text":"望里楼台，不复旧时基址。雨飞风骤，一霎成今古。芳名犹在，空忆当年箫鼓。只如此际，足销魂矣。仆本恨人，一舸蒹葭深舣。凭高眺远，正目送归鸿去。玲珑窗户，依旧迷离烟雨。聊凭杯酒，遣怀而已。"}
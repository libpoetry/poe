{"id":"720514","title":"紫萸香慢　代州九日作","dynasty":"明末清初","author":"屈大均","text":"内三关，胡门偏险，尚馀赵氏长城。爱云中秋色，欲移帐，出龙庭。正值重阳佳节，有楼烦山戌，画鼓争迎。听扶南小曲、口外两筝人，教莫忆、故园乱莺。边声。万里相惊。谁听尔、不伤情。恨横磨大剑，长驱突骑，雄志无成。一天羽毛飞洒，却空羡、郅都鹰。尽驼酥、更倾千盏，一秋沉醉，忘却欲射妖星。弓矢散零。"}
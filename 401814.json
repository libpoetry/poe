{"id":"401814","title":"论书家","dynasty":"民国末当代初","author":"吴未淳","text":"妄言翰墨不须功，全仗聪明兴趣浓。信手拈来多得意，争将蛇蚓作虬龙。土穴椎轮已过时，却将复古作新奇。时人不识羲皇字，满纸横陈木乃伊。荣名翰墨总相关，达士涂鸦播九寰。书到如公人不赏，何当投笔效馀閒。书法几人凭实力，赘言絮语听纷纭。口头评议费千纸，笔底功夫无二分。"}
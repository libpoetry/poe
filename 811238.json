{"id":"811238","title":"寄怀瑞凤纶分转","dynasty":"清","author":"丘逢甲","text":"棨戟重临凤水湄，三年谁与共忧时。魏糔帝问传家笏，苏轼天留过岭诗。富国祗今先煮海，才人从古例分司。湖山到处题名在，耿耿心应有石知。新辟王通讲学庐，许分徐福逸篇书。舳舻转海无消息，孛彗经天有扫除。万里共传封事上，百年休悔树人疏。自惭冷坐河汾席，将相终思为国储。"}
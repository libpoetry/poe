{"id":"457992","title":"2002.3.28夜宵摊头醉作远远出游歌","dynasty":"当代","author":"卢青山","text":"远远远远四岁大，小脚小脚大步迈。出游山水光浮浮，双眼圆如鸡蛋粗。此是何物彼何树？指点雀跃语不住。嗟叔腹空黔驴俦，但结其舌搔其头。连日雨作路泥湿，时复坑凹泥水积。不踏乾者偏水波，我幼亦然岂忍诃。空山百舌鸟声起，风忽来吹吹千里。翘唇百学似者无，鸟亦相答何故乎。久行足软躯亦荡，娇言欲骑叔肩上。此议谁复能拒之，双手抱额神驰驰。当此春山春正好，万景趋前一目扫。少日吾亦有此欢，迨今忆之忘已完。他年我老忆此事，汝应不知如我似。"}
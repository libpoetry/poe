{"id":"139800","title":"重九后三日后圃黄华盛开坐客有论近世菊品日","dynasty":"宋代","author":"魏了翁","text":"南阳有佳人，被服长修姱。黄中粲有章，秀外青无华。圾饮晋柴桑，夕餐楚长沙。惟与高人处，耻作流俗夸。玄都有俗士，品格固尔差。遗之以潘沐，强欲相涂搽。南阳笑谢遣，於此我何加。游女荡春风，渔人眩红霞。尔比予於是，岂欲本疵瑕。卿自用卿法，吾亦爱吾家。寄声谢程子，为我删此花。"}
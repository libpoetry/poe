{"id":"63378","title":"奉怀钱宗伯受之海上","dynasty":"明代","author":"于嘉","text":"东望叠璟霞，有山虞吐翠。天和丙舍游，日穰庚居遂。俗嶂壅文河，拓由灵掌负。关龙感狩麟，金版徙穿地。羹热雉膏登，羞寒鸡肋弃。嫫嫱斗弄姿，定镜精裁伪。著录布如云，何人丹漆器。玄风白马谈，紫气青牛志。食疏仰琼厨，先须征饼字。膺门讵可阶，通好时交屣。双阮秀参筠，两宗香品笥。夙倾向若心，烟液终申譬。"}
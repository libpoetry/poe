{"id":"404797","title":"蝶恋花·世父赋落花诗八章，一时和者甚众。番禺廖丈忏庵更拈六一词语为起句，成蝶恋花若干阕。世父属同作 其二","dynasty":"近现代末当代初","author":"袁荣法","text":"庭院深深深几许。燕子来时，似说春将暮。雨雨风风花下路。芳悰损尽悲谁诉。休拟游丝和落絮。一样飘零，不被流尘污。广大虚空清净土。人天尽有安排处。"}
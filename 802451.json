{"id":"802451","title":"汪衮甫荣宝来湘查考咨议局谭组安冯星槎曾孳元三咨议宴之天心阁同座有胡子靖监督杨皙子京卿即席口号送衮甫还京兼奉同席诸君子 其三","dynasty":"清","author":"曾广钧","text":"地肺包山两洞庭，休持独立妒娉婷。安吴待尔潜夫论，哀郢悽余思旧铭。京口难忘兵与酒，濠梁举似厉怜莛。连横今日横如此，抉眼东门不可青。"}
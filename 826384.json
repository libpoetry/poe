{"id":"826384","title":"金缕曲·题梁星堂印帙","dynasty":"清末近现代初","author":"潘飞声","text":"箧里虹光起。怪一编、铜斑玉血，冰斯惊视。腕底摄来秦汉鬼，拓出君家印史。忽郁律、蛟龙穿纸。万颗红泥看不定，又镵成、趩?秋豪细。金剪小，更谁似。燕然勒石平生事。问老去、埋头篆刻，壮心消未。结个行窝花竹里，闭户閒添吟思。黎石鼎、除君能继。五百峰堂披印卷，有瑶章、也刻骚人字。携玉纽，索君拟。"}
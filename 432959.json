{"id":"432959","title":"咏时事（四首）","dynasty":"近现代","author":"洪存恕","text":"中邦贫弱百余年，图富图强欲骤然。驽马前头霜磴滑，正虞一蹶敢加鞭。争雄须缔国交多，荒远洲频遣使过。收债亦知当市义，其如舞袖不长何。官仓储满若居奇，饿殍徒施官药医。偏诩中华农产富，千艘米赈海邦饥。口粮定量惜锱铢，饥损村姝月信无。六亿寰中生齿满，俾停孕育是良图。"}
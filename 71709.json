{"id":"71709","title":"神光灿·寄长安冯师兄","dynasty":"元代","author":"谭处端","text":"劝人行善，自做修行，两般於道相宜。须避俗中乡土，且要相违。妙药沈＊救护，更不择、贵贱高低。自然理，效陇西师父，戒行行持。修炼须凭猛志，似大川山岳，安稳无移。处行周圆，他日得处无为。云水逍遥自在，气神和、功行双齐。大丹熟，指蓬瀛稳路，携朵云归。"}
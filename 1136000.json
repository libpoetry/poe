{"id":"1136000","title":"次韵宾旸梅氏山居访茱萸","dynasty":"宋末元初","author":"方回","text":"癖习嗜幽讨，刚气负殊禀。寂寥荒山中，十载赋招隐。偶逢梅尉孙，漠事一暗省。斯人纵非仙，英概故不泯。是日秋□霁，村坞足清景。叶脱高木疏，云净远岑逞。田家竟收穫，岂复有遗秉。芳萸摘并空，戍卒亦太甚。怀古兼叹今，野老仅能茗。此心谁当知，应有月中影。"}
{"id":"700708","title":"赵使君后堂同东谷太微太华诸君子集","dynasty":"明","author":"康海","text":"使君爱客宴閒堂，客醉歌狂殊未央。自以笑言偕四俊，虚疑时序到重阳。炎天过雨先销暑，美酒当筵岂论觞。旦日东征更疏阔，赠予何惜远游章。群公相见亦忧时，事势推移却未知。岂有明王崇侈好，总缘中使辱恩私。典刑具在公平法，台谏何劳激烈辞。掎麈漫思忠献议，英雄当事盖如斯。"}
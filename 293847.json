{"id":"293847","title":"凄凉犯·壮岁入秦从戎虽滥得勋赏狗尾羊头殊不抵画眉妆阁也和白石声韵","dynasty":"现代","author":"张伯驹","text":"玉骢翠陌。封侯悔、秦关忆赋离索。酒家醉饮，飞花路外，秦笳城角。残愁镇恶，向烟晚、情怀淡薄。望当年、樊川杜曲，迤逦剩荒漠。追念长安事，宝马貂裘，晚来游乐。少年队里，想英姿、射雕双落。误我羊头，怎怀念、春闺梦着。盼归期、绿尽路柳负后约。"}
{"id":"689398","title":"题沈纯甫绿萝庄","dynasty":"明","author":"佘翔","text":"疏乞还山别汉都，知君踪迹寄菰蒲。徙陶偏笑鸱夷策，何似君家长五湖。岂为长生赋采芝，二毛心事少人知。沈郎不问腰消瘦，兴到还裁八咏诗。岭海当年谪戍身，归来旧业白云贫。一区寂寞玄堪草，载酒时来问字人。结?此地意如何，书闻名山副墨多。才见条桑蚕事起，西湖又听采菱歌。"}
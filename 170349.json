{"id":"170349","title":"拟古·秋声金气流","dynasty":"宋代","author":"陈普","text":"秋声金气流，天空露瀼瀼。素波合流月，淫淫满庭霜。遥夜一美人，寒闺自徘徊。暗法规订凌波，轻飚感鸣珰。天性赋贞清，动止中矩方。世无夔夔子，窈窕空英皇。抱璞如临渊，日入不下堂。时操弄玉箫，空中来凤凰。岁月如流星，发变面欲黄。服玉固雪肤，绝意百两将。"}
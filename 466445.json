{"id":"466445","title":"蝶恋花　九月一日梦起作二首","dynasty":"当代","author":"卢青山","text":"相送今宵无限雨，一刻春温，相拥流连语。梦起深寒侵被缕，西风冷冷鸣窗树。明月谁家纤婉女，长向青天，夜夜归无路。悔不邀君回梦去，自家梦境先难住。长恨梦中情不慰，惆怅归来，起枕心翻悔。毕竟相逢双面对，人间唯有盈盈水。渐入秋寒情好未？绣阁南边，想见飘梧坠。岂识吾心为毁悴，深笺纵寄夫何味。"}
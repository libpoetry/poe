{"id":"467573","title":"长生乐 贺生辰","dynasty":"当代","author":"赵文漪","text":"杏靥凝娇笑月圆。风雪早梅天。绣帘垂地，彩袖敞琼筵。画里轻红柔绿，翩?妙影，高烧明炬，炉畔如丝袅瑞烟。云裳逐步，玉韵飞弦。更堪手捧金船。教镜里、粉黛驻流年。再订他日芳约，幽梦到神仙。才趁金风传彩仗，弱水望蓬瀛。阖阊千万，驾青鸾空明。又见天魔狂舞，仙乐飞声。流霞倾处，折了蟠桃献瑶觥。红襟乱笛，玉指调笙。一抹银钩晕茜云，香动莲影步虚清。不妨芳景长驻，且欢笑三生。"}
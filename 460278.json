{"id":"460278","title":"贺新郎　清明日大晴作","dynasty":"当代","author":"卢青山","text":"第六清明罢？记不清、几年晴照，几年雨洒。一梦推窗山扑眼，丽日曈曈早挂。听不绝、鸟声幽雅。是否清明疑不得，但今年何事无鞭炸？便有泪，挥不下。更挥不脱伤怀也！耿中心、遗容黦黦，如描如画。觅不回琴箫吟啸，槐落灯窗秋夜。归不到、孤坟柏罅。招不得亡魂一点，只年年招得生魂灺。忍不住，泪铅泻。"}
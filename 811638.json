{"id":"811638","title":"重叠金 壬午夏送岷儿入都秋试，至窦店遇雨二首","dynasty":"清","author":"左锡嘉","text":"一鞭斜指西风雨。湿烟浓锁村边树。茅店都卸征鞍。草虫惊乍寒。鸟歌泥滑滑。山翠浓如抹。远道思绵绵。长安何处边。帘内残红帘外月。乡情客思都凄切。饥鼠暗窥人。梦儿成未成。琴书还伴我。兀自中宵坐。瘦马啮空槽。壮心千里遥。"}
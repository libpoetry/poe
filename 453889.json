{"id":"453889","title":"庄椿岁 诸生谓予米寿开筵同庆并呈庄椿岁一阕用其调以志之","dynasty":"当代","author":"傅义","text":"北窗新月胡床，酣然不省今何世。翻然失笑，那年那日，呱呱堕地。济济华堂，南山献颂，一门佳士。念风云迭变，情深薪火，忧和乐，犹能记。回首生涯书剑，且休谈、英年豪气。秀江设帐，岂为糊口，自饶高致。蕙圃兰畦，幽香清韵，沁人心肺。庆悬弧吉旦，霞觞同举，称平生意。"}
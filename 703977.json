{"id":"703977","title":"读义马传有感","dynasty":"明","author":"韩鸣金","text":"救主当年羡的颅，谁知殉主有龙驹。哀鸣祇为冤魂诉，立毙还将正气扶。伏刃厕桥伤国士，改鞍衢路愧庸驽。古来多少捐生事，得似庵前就义无。思气操戈世道彝，我观义马实堪悲。脊鸰原上哀声急，紫燕茔前只影移。隅目忍看流血泪，霜蹄那复逐风驰。犬猴忠义传青史，千古骅骝载传奇。"}
{"id":"806461","title":"贺新郎五十八首 其四","dynasty":"清","author":"蒋士铨","text":"名宦何堪数。让先生、风裙月扇，歌儿舞女。达者为官游戏耳，续了袁家新谱。谁唱得、屯田乐府。非我佳人应莫解，向花间、自点檀匡鼓。奏绝调、可千古。秋霄想见文心苦。列名姬共持椽烛，筝琶两部。忍冻挥豪辞半臂，明月西楼才午。尽一串、珠喉吞吐。越霰吴霜篷背饱，奈年来、王事都靡监。藉竿木、尚能舞。"}
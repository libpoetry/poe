{"id":"252690","title":"沁园春·润丞省长以所画山水长幅见赠","dynasty":"现代","author":"林修竹","text":"我慕先生，淡泊为怀，管乐比肩。想决胜千里，运筹帷幄，陆大长校，东鲁建藩。河杜宫家，权收胶澳，早有荣名天下传。功成后，更急流勇退，烛在机先。中年。笑傲湖山。精六法、南宗追董源。看明窗净几，浅渲浓染，青山红树，叠嶂层峦。世事浑忘，愁来不管，名士风流凌昔贤。今何幸，承君挥翰，赐我云烟。"}
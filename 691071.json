{"id":"691071","title":"吊厓二首","dynasty":"明","author":"李以龙","text":"澶渊未了百年计，锁钥空教虏使疑。和议已成宋故事，出师无复汉威仪。云深落月金牌愤，江驻信潮铁锁悲。留得乾坤正气在，长风吹雨洗残碑。南北河山入战图，中原戎马失皇都。海门日月有千古，晋国衣冠惟五胡。渺渺翠华游岛屿，萋萋青冢落蘼芜。黍离歌罢还祠庙，拭眼江门看大书。"}
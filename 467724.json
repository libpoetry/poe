{"id":"467724","title":"人月圆二首 白色情人节","dynasty":"当代","author":"崔荣江","text":"伤心偏又多情日。呵掌已非花。韶光流水，朦胧片段，指缝流沙。兑情红酒，泛波青眼，别属人家。剩来回忆，孤灯时候，拍入红牙。略嫌柳眼春情少。微雨滴涟漪。泠泠醒了，枝头沉梦，燕子飞时。小桥花伞，有人倚若，一朵香栀。水湄还折，条枚纤软，绾着相思。"}
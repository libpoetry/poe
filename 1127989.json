{"id":"1127989","title":"西省斋宿陪侍左史曹舍人话旧以除当字赋诗下教和答","dynasty":"宋","author":"程公许","text":"一行奎画宠新除，左陛濡毫要直书。何幸鹓班连省闼，误令鼠璞杂琼琚。云窗雾阁非官府，璧月珠星近帝居。二十年前旧骚律，琢磨今乃过黄初。泼面缁尘不易当，佩兰谁与共祗芳。迂顽羞问翻阶药，邂逅容分夹案香。且可埋头翻竹素，底须系肘诧银黄。看公自致青云上，老我何妨诮斗量。"}
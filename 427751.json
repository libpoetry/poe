{"id":"427751","title":"水调歌头四首·一九五三年春，陈仲弘将军枉访，转达毛主席关怀盛意，试以旧瓶盛新酒，赋献四章 其二","dynasty":"近现代","author":"龙榆生","text":"长路阻幽隘，垂老见光明。驽骀自勉十驾，努力赴前程。吾日反躬三省，有药为医诸病，荡荡莫能名。提挈起沈溺，我亦获新生。论矛盾，崇实践，重批评。照临无远勿届，丽日仰晶清。天上高悬明镜，万姓欢腾讴咏，八表赖经营。终且泯阶级，抃舞庆功成。"}
{"id":"434460","title":"望月婆罗门引 仲坚复见和文势亹亹殊觉逼人可谓不负忍穷矣而其言若有所感因取旧韵述己意以答之虽知荒于辞章犹贤于无所用心也","dynasty":"金末元初","author":"段成己","text":"长安倦客，不堪重整旧朝衣。天香尚带馀霏。盖世虚名何用，政尔畏人知。爱青山屋上，面面屏围。十朋弗违。好事外、卜皆非。办取残年香火，暇日歌诗。东涂西抹，笑颠狂、如我向来稀。休看镜、鬓发如丝。"}
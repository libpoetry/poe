{"id":"439416","title":"寓言二首","dynasty":"金","author":"朱之才","text":"兽有善触邪，草有能指佞。兽草非有心，不移本天性。前王著臣冠，俾尔效端鲠。如何不称服，触指反忠正。吾欲取二物，豢植列台省。一令邪佞徒，奔逃亟深屏。风雨晦时夜，鸡鸣有常声。霜雪枯万干，松柏有常青。内守初已定，外变终难更。若人束世利，浮沈无定情。俯仰效?槔，低昂甚权衡。反出木鸟下，徒为万物灵。"}
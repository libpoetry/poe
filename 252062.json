{"id":"252062","title":"渡江云·钟钟山顷来成都","dynasty":"现代","author":"邵祖平","text":"雪山萦浅白，锦江水满，风起浪花粗。一楼烟景秀，客趁清和，芳草动轮蒲。枇杷门巷，浣香笺写韵清姝。记当年，闲眠画舫，春雨听潇疏。翛如。飘髯八座，皱面涨湖。话前尘风絮。喜远揽，峨眉天秀，尔雅精庐。西湖十载浑疑梦，乍相逢，难尽欢娱。舟又动，临流深羡潜鱼。"}
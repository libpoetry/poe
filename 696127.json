{"id":"696127","title":"拟读曲歌七首","dynasty":"明","author":"罗万杰","text":"妾似菡萏花，随波上下生。郎如荷叶珠，荡漾无定情。陌上游冶郎，掀帘瞥一见。情知不是欢，爱他似欢面。啮郎臂，欢莫嗔，侬骄侬憨未解事。拭别泪，应悔打鸳鸯，输他双对睡。见说新栽花，棠梨开已久。赚郎连枝折，刺杀郎纤手。欺侬不识字，诈作他侬书，颠倒试侬意。奈何许，感恩与负德，不可同日语。"}
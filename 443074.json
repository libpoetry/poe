{"id":"443074","title":"无闷 暨阳观雪次莼客吴山绝顶韵","dynasty":"当代","author":"秦鸿","text":"风迹云湮，林脚路灭，霭色翻疑覆掌。漫溃甲残鳞，惯迷榛莽。隔岸远黏昏晓，更冻结、鼍吟沧波上。渐影翔魂舞，洪荒冱眼，冷凝青嶂。山状。似鹄往。怕驻枝饿鸱，鼠飧空想。记春振枯条，照波摇荡。好趁寒江梦寂，羽衣敝、高天容疏放。连炬火、城市银霄，化鹤旧时曾访。"}
{"id":"451370","title":"水调歌头 癸丑中秋云破月来","dynasty":"当代","author":"黄万里","text":"不见姮娥素，翘首望清虚。溟朦重隔云雾，料想寂居孤。仿佛乘风前去，驾鹤追寻蟾兔，恨失老妻俱。违世复何预，不泣阮郎途。泛金波，云破处，桂阴疏。荣光四顾，玉盘弄影后庭初。起舞旋身徐步，长啸放歌吟赋，顿觉壮心苏。莫道人间苦，己似帝乡舒。"}
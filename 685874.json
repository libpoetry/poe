{"id":"685874","title":"杨鸥海台幕邀赏梅花","dynasty":"明","author":"卢宁","text":"幕府寒蘤冒雪开，赏心共醉凌风台。红芳如约年华在，白发无情岁月催。门对汉宫看半额，地邻东阁忆多才。疏枝欲折酬杨炯，惭向孤山歌八梅。绛唇紫颔阵苍苔，笑向樽前慰客来。限令不遗姑射侣，陈诗还到柏梁台。有怀南国将春寄，入夜谁家吹笛催。一自商王收采去，至今同仰济时材。"}
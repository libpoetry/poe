{"id":"450054","title":"雁邱","dynasty":"当代","author":"崔荣江","text":"遗山有序云：太和五年乙丑岁，赴试并州，道逢捕雁者云：“今旦获一雁，杀之矣。其脱网者悲鸣不能去，竟自投地死。”予因买得之，葬之汾水之上，累石为识，号曰雁邱。时同行者多为赋诗，予亦有《雁邱词》。读其序其词，亦感而成诗。古汾河畔石层垒，谁瘗翮衣望一水。有雁耽情以身殉，遗山词里恸生死。八百年头苇复青，猎弓射雁有弦声。滩头叫堕双飞翼，遂使多情转无情。若许元公重泣泪，拧眉肯问人何为？时人空自诩情深，却向痴心飞冷矢。此地犹眠双雁侣，甘心彼此为折羽。应知天上是痴魂，比翼人间相对舞。我忆雁邱亦湿眸，翻将古句兑闲愁。世间但问情何物，纵说千言解未休。"}
{"id":"468075","title":"千岛湖记游     新安江","dynasty":"当代","author":"蔡淑萍","text":"叠翠笼青两岸山，悠然几只小渔船。清清如许一江水，留与诗人好濯冠。浩渺烟波翡翠盘，葱茏千岛卧其间。云深疑有蓬莱在，欲遣清风为探看。环湖山在白云间，心逐清波次第宽。如此天光如此水，几疑身不在人寰。水阔天高一色蓝，遥山已在有无间。浪花虽美终非蕊，蝴蝶从何飞上船？"}
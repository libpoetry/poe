{"id":"451116","title":"满江红 毕业聚餐，摄影，戏题二首 其一","dynasty":"当代","author":"黄绮","text":"直谅多闻，分五组、皆称三益。不得已、有时好辩，口枯舌击。或治语言文字学，或操宇宙人生笔。论兼长、各自待他年，须珍惜。书生蠹，虫千百。人非蠹，加努力。喜影中团聚，休言孤客。我自身长非长者，礼犹未中居中席。且持来、相赏莫搜寻，吾违逆。"}
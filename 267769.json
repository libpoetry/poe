{"id":"267769","title":"还京乐·和庞檗子","dynasty":"现代","author":"朱祖谋","text":"断魂事，说与残笺，倦墨能惆怅。念鬓羞尘镜，泪灰蜡炬，吹箫谁唱。记影娥池上，长条带月和烟荡。倩素手，扶醉唤取，柔波双桨。伫高楼望。剩狂花歧路，飞莺未惜声声，芳草又长。东风换绿林亭，暗梨云、慊梦来往。费销凝，是急雨弦声，明霞佩响。怨色西阑月，窥人昨夜薇帐。"}
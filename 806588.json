{"id":"806588","title":"十二时慢二首 其二","dynasty":"清","author":"蒋士铨","text":"人生不幸无过此，才子美人，为最在孝女。者般狼狈，真不解个，中意柳絮。沾泥杨花落溷。竟作苏台妓。抱浣尘、一卷新诗，小小银钩，泣写秋蓉名字。恰待得、扫眉人至。翠竹碧梧相对。镜里红妆，月中素影，笑问非耶是。料三生石上，因缘岂但今世。险做出、香消玉碎，自题小照憔悴。钗脚频敲，烛灰将烬，总是伤心泪。把断肠花叶，教郎一一私记。"}
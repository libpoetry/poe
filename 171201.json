{"id":"171201","title":"吊何岩·可怜何岩民","dynasty":"宋代","author":"五迈","text":"可怜何岩民，何罪遭此劫。寇攘发他邦，警报经旬浃。官府过张皇，民居少宁贴。昨方科箭翎，今又催甲叶。厚敛招提金，名色何所挟。昌言募士兵，相与守城堞。绣衣意其欺，急下徵兵帖。束手无一人，差官许志辄。县官至何岩，丁半被威胁。黔首畏墨黥，依违谋未协。口或出怨咨，心实先震慑。官兵胡为来，纷然肆渔猎。室庐罗毁烧，老稚残锋铗。山径至通逵，舆尸交积叠。敢枭平人首，伪奏谯门捷。杀民汝何勇，杀贼汝何怯。此乡风俗淳，武断无豪合资。目不识戈矛，家尽事耕馌。岂应有叛谋，谁子为荆聂。黄巾纵挺威，吾地足未涉。官吏大不仁，使尔血先喋。千家聚落蕃，几代农桑业。一望成邱墟，独非我臣妾。安知此怪事，不入贼间谍。设或捣吾虚，小壘真岌页。舟中敌国多，况望蒸徒楫。书生忧世心，夜半不交睫。作诗吊冤民，诗成泪盈颊。翻恨天门高，不兴阎闾接。丈夫贵敢言，女子乃咕嗫。"}
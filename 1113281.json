{"id":"1113281","title":"句","dynasty":"宋","author":"张舜民","text":"万里秋风吹鬓发，百年人事倚栏干。知他落日能多少，偏照淮南几处山。李白寻仙持玉杖，庾公对月踞胡床。楼上康庐紫翠环，槛前湓浦转清湾。帆开三楚苍茫外，路入双林窅霭间。山长水远连三楚，物态人情又一州。义帝凭祠宇，梅真隐市廛。渔歌回寒浦，樵歌入暝烟。何处转添孤客恨，两溪流水一城花。人传桂岭与柳关，南北相望一水间。岭南为贪泉，饮者生贪黩。岭北为愈泉，宿病皆祛逐。得移郴岭清凉地，幸免邕江瘴疠侵。一从投迹三湘外，两度登高五岭间。但见石城多草木，足知江夏久兴亡。常思武口与樊山，南北相望一水间。售用无非竹，衣裾尽是麻。西掖阶前辞御伞，琼林殿后媚春衣。小园寂寞锁春风，初见梅花一树红。浮花出晚水，苦节凌霜枝。十月江南号小春，新阳已放一枝新。莫待海风终夜发，狂随柳絮拥篱根。犹作霓裳舞妖态，零红坠粉湿秋根。青春逐流水，素质独轻微。叶硬经霜绿，花肥映雪红。栽培夺天巧，接缀假人功。四时花不绝。槛中紫艳才盈握，天上花香暗袭人。彼美出南国，关山不常有。人拾为衔真可惜，皮开子落不论钱。正愁春酒尽，且喜火丹成。姑射团肌雪，祝融留眼睛。何人栽银杏，青条数尺间。要有堂堂冠剑叟，苍然十万甲兵中。勾稽严密不通宾，因见楸花忆去春。既非扶险阻，何必问年龄。午食易愁藜藿粥，夜堂无睡数灯花。官园老兵朝入城，报道新芽已堪摘。玉尺锋棱耸，银槽样度窊。月中亡桂实，雨里得天葩。山南之茗先春采，山北之人及夏尝。为念老亲方见急，极知旧友不相忘。老来辛苦须自烹，且勿娉婷腕如玉。香如桃蕊色如曲，蟹眼松声浮艾绿。黄雀知时节，清江足稻粱。大裘依古制，玉辂自隋传。谁题佳句到幽都，逢著胡儿问大苏。淡齑苦笋千人供，青磬莘香一谷传。神妙独数李将军，安知伯仲非前身。夕阳牛背无人卧，带得寒鸦两两归。晚风亦自知人意，时去时来管送香。异味欲捣齑，寒香先渍手。清泉滴沥细如簪，转尽山腰几百寻。"}
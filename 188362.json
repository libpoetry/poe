{"id":"188362","title":"立夏奉祀太一宫五言十韵","dynasty":"宋代","author":"刘筠","text":"朱驾开炎序，琼科举旧仪。恭承宣室诏，肃奉列真祠。地接茏葱气，人多绰约姿。珍丛罗宝槭，嘉树荫文榱。仙馔丰青{左饣右是}，斋房饰紫帷。洁诚专在祀，将事竚迎禧。谷应空歌韵，神听祝册辞。兰蒸芬静品，桂醑滟华彝。烟达徐梵幣，风灵自转旗。云衣才半解，鸣凤遡晨曦。"}
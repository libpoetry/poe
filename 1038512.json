{"id":"1038512","title":"英韶在前徒矜下里之曲风雅未丧岂系击辕之音不图缀绮靡之乱抑将导敦厚之旨耳海棠虽盛于蜀人不甚贵因暇偶成五言百韵律诗一章四韵诗一章附于卷末知我者无加焉 其二","dynasty":"宋","author":"沈立","text":"占断香与色，蜀花徒自开。园要无即俗，蜂蝶落仍来。青帝若为意，东风无限才。古今吟不尽，百韵愧空裁。"}
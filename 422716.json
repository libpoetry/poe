{"id":"422716","title":"满江红 其六 十月五日左昆之建破桥之功","dynasty":"近现代","author":"卢前","text":"对峙严湾，中有水、盈盈相隔。听说敌、架桥河上，通东杨宅。为问连中谁习水，破桥工作谁担得。曰唯唯、左赵应声来，承其责。炮火里，守天黑。潮水涨，前窥测。幸功成容易，岸宽桥窄。从此渡河才右顾，建奎不幸身遭厄。只昆之、归后告于人，惊心魄。"}
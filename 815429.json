{"id":"815429","title":"台阳笔记题词","dynasty":"清","author":"唐培士","text":"作宦曾游大海涛，年逾周甲气仍豪。霜寒荒岛身擒贼，月黑楼船夜带刀。征战不烦宵旰虑，勋名早荷圣恩褒。先生事业功成后，垂老归来脱锦袍。全台风景记分明，往事高谈四座惊。破敌宛然成老将，论文依旧是书生。寒云落日还家梦，白发丹诚报国情。悔不从军同借箸，让君沧海著威名。"}
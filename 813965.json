{"id":"813965","title":"答复天朝册使","dynasty":"清","author":"陈文?","text":"玉堂纶綍属才华，天汉遥遥载泛槎。驿路九千初发轫，《葩诗三百》旧生涯。胸中吐出霞千朵，纸上凝成雪六花。除却盛唐元白外，骚坛几见自成家。庄诵瑶章咀丽华，不妨世号阿瞒槎。古来先进开新进，谢道无涯役有涯。向阙多君头未雪，望尘使我眼生花。此身如作衡山雁，北往南翔总是家。"}
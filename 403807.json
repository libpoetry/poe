{"id":"403807","title":"飞雪满群山 雪中接故人来信","dynasty":"近现代末当代初","author":"金启孮","text":"碎玉遮山，飞琼迷塞，故人消息谁传。中州路远，河南遥隔，雁来忽展华笺。岁时云暮矣，况盼盼音书经年。阖封又启，灯前再读，喜告我平安。曾记否南窗同剪烛，话残更鼓，月挂西檐。风笛洛汴，胡笳云朔，竟吹送北南天。倦游真似梦，劝珍重勤学加餐。何时相会，从头畅叙不尽言。"}
{"id":"1242216","title":"月下笛 赋落梅","dynasty":"元末明初","author":"陶宗仪","text":"东阁诗悭，西湖梦浅，好音难托。香消玉削。早孤标顿非昨。阿谁底事频横笛，不道是、江南摇落。向空阶閒砌，天寒日莫，病鹤轻啄。情薄。东风恶。试快觅飞璚，共翔寥廓。冰魂漠漠。谩怜金谷离索。有时巧缀双蛾绿，天做就、宫妆绰约。待一点，脆圆成，须信和羹问却。"}
{"id":"707429","title":"惜馀春慢 本意","dynasty":"明末清初","author":"王夫之","text":"似惜花娇，如怜柳懒，前日峭寒深护。从今追数，雨雨风风，总是被他轻误。便与挥手，东风閒愁，抛向绿阴深处。也应念、曲岸数枝，新柳不禁飞絮。争遣不、烧烛留欢，暗邀花住，坐待啼莺催曙。怕燕子归，来定巢栖，稳不解商量细。语未拟扳，留长久乍，雨乍晴繇来无。据待荷珠，露满梅丸，黄熟任伊归去。"}
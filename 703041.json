{"id":"703041","title":"南旺湖","dynasty":"明","author":"谢迁","text":"南旺湖通黑马沟，济南汶北两分流。渊源直是徂徕出，真重前人为国谋。南北关河总会通，泉流分济恰当中。供输坐免鲸波险，千载洪图仰太宗。舳舻衔尾转储胥，闸溜垂虹接漕渠。庙食龙王亦何事，可怜湮没宋尚书。湖水经秋分外清，顺风南下片帆轻。寻源不尽平生兴，翘首莱芜咏濯缨。"}
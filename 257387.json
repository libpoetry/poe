{"id":"257387","title":"成之夜谈省庭新事","dynasty":"元代","author":"李俊民","text":"伟哉青云器，底蕴莫能见。开口论利害，坐客服雄辩。汪汪江海量，气不许黄宪。从来布衣愿，一掷轻百万。投瓜必报琼，岂望在焚券。虽承雨露恩，慷慨辄自献。与其便于已，孰若于国便。盖尝推此心，天下欲兼善。儒家惟有孟，日夜讲不倦。傥以利为利，请看货殖传。"}
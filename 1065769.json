{"id":"1065769","title":"张几仲被召还朝其幕府赵承之送行至漳水用杜子美诗为韵作诗十篇既还孙志康亦取其韵追送过方官并门因几仲之来遂得诸公相遇今幕府例罢不能无离索之意故亦用此韵见意 其四","dynasty":"宋","author":"苏过","text":"我生良多难，已安悬磬室。端来强敛板，诡词学造膝。枯荄那复春，羸兵敢借一。振履独商歌，知音赖师乙。"}
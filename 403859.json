{"id":"403859","title":"瑞鹤仙 生日在西湖","dynasty":"近现代末当代初","author":"张伯驹","text":"洛阳张好好，也迟暮飘零，琵琶羞抱。清波倚栏照，似依稀相识，者般人老。风流侧帽，算空忆、承平年少。问前游、几换东风，白发乱生春草。休恼。梅花候我，勒住春寒，残妆犹俏。来迟去早，愁遮住，断桥道。看百年住事，湖山无恙，只是春婆梦窅。又回头、人海长安，债尘未了。"}
{"id":"1117879","title":"卜居二首","dynasty":"宋","author":"陆游","text":"历尽人间行路难，老来要觅数年闲。供家米少因添鹤，买宅钱多为见山。池面纹生风细细，花根土润雨斑斑。借舂乞火依邻里，剩酿村醪约往还。南浮七泽吊沉湘，西溯三巴掠夜郎。自信前缘与人薄，每求宽地寄吾狂。雪山水作中?味，蒙顶茶如正焙香。傥有把茅端可老，不须辛苦念还乡。"}
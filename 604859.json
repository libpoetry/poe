{"id":"604859","title":"黄含光参知奏最承恩思归移疾数损书问归志浩然不肖萱念切依刘窃效古人称药量水之谊两干谒者更欲治装岁暮言别黯尔归途瞻恋弥亟诗以申臆笔掷魂销 其一","dynasty":"明","author":"张萱","text":"岭云晴锁戟枝寒，善病时闻独禁酸。峻阅已承三世诰，殊恩应授两仙丸。笼中物已容溲渤，枕上师犹问锜兰。五岭自肥公自瘦，不妨休沐更弹冠。"}
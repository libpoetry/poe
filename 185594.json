{"id":"185594","title":"寄题傅氏草堂","dynasty":"宋代","author":"陆文圭","text":"浣花老人溪上住，野梅官柳桥西路。碧鸡坊外少人行，晓带春星自来去。荒基藓合无寻处，峡川万古流诗句。紫芝之孙居澄江，琼茅结宇青竹窗。南墙夜深塔钤语，古寺白鹤飞来双。索我新吟宝君趣，开卷悠然起幽思。我尝十年卜山居，经营未有瀼西地。风流从似老参谋，资给应无贤录事。顾君分借半间云，胜日当摧茶具至。"}
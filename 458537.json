{"id":"458537","title":"夜卧二叔屋梦父惊雨起作","dynasty":"当代","author":"卢青山","text":"昨夜有雨大如瓜，横狂捲怒裂枝丫。沉梦恍惚与翁语，朗然言笑振屋斜。忽然凉意冰心透，知是翁语妙处令我嗟。起坐四顾独茫然，夜深谁放漫天沙？沙响鹘号充虚宇，穿瓦投床作湿疤。忙中四觅旧盆罐，搴衣短梯费蹑爬。斗忆寒庐当此时，我接屋漏翁托茶。双膝颤颤危楼檩，满面尘埃直如鸦。有灯黄曳无安处，且向凳底作官衙。细漏无数难收缀，室中撑伞坐谈誇。目常一接仍一笑，粲然自认是年华。噫吁从此两地生死隔，各各无依为孤客，唯能长坐苦鸣笳。"}
{"id":"807445","title":"渡江云  送叶道子之任临清守府","dynasty":"清","author":"陈维崧","text":"一鞭飞锦伞，凤城南去，红杏著花初。建牙男子事，千骑东方，送尔上头居。碧油幢捲，碾轻车、小猎平芜。风流甚、茸茸绿草，浅映绣蝥弧。愁余。庾郎善赋，江令工文，任凭陵今古。总输与、军中陶侃，江上周瑜。何时玉靶元戎队，劈黄獐、烂醉驼酥。毛锥子，问伊直一钱无。"}
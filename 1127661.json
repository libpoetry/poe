{"id":"1127661","title":"廿一兄以手和四清香见饷用心清闻妙香为韵成五小诗","dynasty":"宋","author":"曾几","text":"微雨久逾润，禅房低复深。下帷香一缕，收尽向来心。花覆春风殿，炉薰上紫清。旧时香案吏，趺坐对烟明。不属蔚宗传，又非知见薰。从来香一瓣，只许自闻闻。拟去竹坞间，煎茶炷新料。从容二士谈，领会一语妙。老柏参深水，封题远寄将。发奁知长者，闭閤自调香。"}
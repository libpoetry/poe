{"id":"459264","title":"献冲访许间夕老师不遇，余语频老师初识者，邀宿其家。次日即登连云，暮归而其祖母卒，甚难为怀。此诗书于溪石之背，石在连云小学侧，八六年予始游，亦坐此石作诗也","dynasty":"当代","author":"卢青山","text":"暮宿山窗听火笑，淩明旱鸭如鼍叫。披衣急起欲山行，推人入被风寒峭。半山回望田高低，旧宿树掩复岚迷。日出射光不得及，前途尚远请快移。汗漫气急惰欲停，道转忽闻溪水声。千山相答如传应，不知雷在何处鸣。众峰绿竹柔如染，一枫炬火参天悍；天上游云欲来栖，焰烈如刀避忽远。下有草莓杂山茶，我摘红泡肖摘花。笑彼唯美女儿态，嘲我唯腹老饕家。溪中坐憩松荫头，水固永去石不流。石记当日年少否，我思此石梦常留。肖生裁纸折轻舟，舟与水作少年游。忽然太息不得意，对我指髭如螭虬。年虽非少游尚游，苍山不变年年秋。明年再到今即昔，百年视今今犹雏。拊掌两笑子何忧，是今是昔我已迷难谋。"}
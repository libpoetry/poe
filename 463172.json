{"id":"463172","title":"绮罗香 红棉","dynasty":"当代","author":"林英男","text":"龙奋排空，霞飞漫舞，赤血燃灯无数。一代风流，春老尽成飞絮。卷千江、随月西沈，赴万里、流红东注。七千夜、问照孤光，可堪丱角竟盲瞽。虬柯郁郁砥柱，铜臂萧萧吟骨，杪与天语。剩雾啼云，泪洗九霄烟树。俯大地、荡海浮洲，销艳魄、草间尘路。念年年、谁祭英魂，满城风又雨。"}
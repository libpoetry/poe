{"id":"417854","title":"金缕曲 重逢","dynasty":"近现代","author":"宋词","text":"千里寻芳迹。记当时，梅花寒透，江南飞雪。更喜重逢弦歌里，漫步梁溪巷陌。全不管风吹雨急。执手登楼呼美酒，共倾杯顿觉肠中热。心先醉，话难说。蔷薇花谢遗香泽。偏多情，长条牵惹，残英沾帻。谁有万金珠千斛，换取楚宫倾国。叹书生分文不值。偎翠倚红衾榻畔，到明朝风雪送行客。再相见，不言别。"}
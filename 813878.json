{"id":"813878","title":"鹧鸪天 为其年题九青卷","dynasty":"清","author":"邹祗谟","text":"绣被携来爱鄂君。柳花衫子藕花裙。听将李尉歌中曲，认作陈王赋里人。偏宛转，独殷勤。锦裘双梦忆宵薰。扬州小杜能轻薄，曾向筵前乞紫云。断袖相思未惯经。皇姑河畔指双星。誓如鱼墨浓偏淡，酒到鸦啼醉复醒。须漫语，且徐听。一声弹做雨淋铃。铜官泼墨如螺翠，更向山头望九霄。"}
{"id":"308764","title":"壶中天·沈巡抚遗相","dynasty":"现代","author":"赵熙","text":"故侯遗貌。记锦城秋集，月圆花好。自别成绵龙茂道，明发碧鸡春晓。节钺三边，人天万古，客散田横岛。招魂湘水，五年墓已荒草。春夜黄浦潮声，相逢一叹，晚饭吴羹饱。梦里空花秋后叶，年少周郎俱老。鲸海重波，鹓雏两地，白雁音书少。交情昆季，也应来世难了。"}
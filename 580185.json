{"id":"580185","title":"四月廿五日余偕侍禦刘朋节于仲才都事袁彦祥饮于秋官赵有年第时莲花盛开比他处之最先者因名曰瑞莲遂相与联句四首 其二","dynasty":"明","author":"江源","text":"若耶溪上我曾游，不似君家景致幽。别有乾坤藏雨露，更无花卉并夷犹。袭人香气清吟骨，蘸水浓妆豁酢眸。对此尘氛都洗却，浮生何处觅丹丘。"}
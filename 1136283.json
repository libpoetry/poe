{"id":"1136283","title":"送郝同知","dynasty":"宋末元初","author":"方回","text":"仆昔尘忝岁壬戌，甲科为首降为乙。宰相谓己□□□，□实见怒出私臆。汉东掌教大洪山，寄名帅幕隶□□。□陵还鄂舣安陆，燃火高岸夜伐荻。是时约近一二□，□书有来递铃急。阃公拆观众太息，郢州新丧二千石。□□盖代真人豪，养士万数马千疋。边头失此老□□，□□以致襄阳失。世事轮云勿叹嗟，郢州诸子吾皆识。伯仲□□落雕手，舞骑弯弓轰霹雳。黄金锁甲青油幕，黄卷青灯从此出。能为横槊建安诗，不减修禊永和笔。难弟兄中屈指三，漳州半刺今第一。黄閤紫枢乌台官，有求可以唾手得。邂逅一閒二十年，髭雪鬓霜慵不摘。我老我穷甚于公，公独枉驾顾此客。既觞我酒俎豆之，又廑珠玉□□什。一别千门换桃符，梅初未白柳遄碧。人生有若鸿□□，衔芦一枝食数粒。往来去就无定所，寒避江湖暖沙碛。此心与彼独不同，睡里有情梦相忆。"}
{"id":"701091","title":"清明供祀还感兴三首","dynasty":"明","author":"符锡","text":"天造兴王地，长陵百世宗。群龙翔日表，万马下云中。肇祀春添土，神谋早建宫。楼碑光日月，岁节走臣工。晓日红门启，元寮遣祀崇。金传三奏定，殿献七陵通。御柏凝香雾，仙桥隐驶潨。荧星散笼烛，归骑万山中。祀喜亲供暇，春牵野兴忙。地穷锤石口，迹绝老君堂。纵目隅东海，重关限朔方。兹游诚不易，虚约后屏尝。"}
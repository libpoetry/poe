{"id":"401918","title":"挽雪峰","dynasty":"民国末当代初","author":"聂绀弩","text":"早抛小帽方巾去，时有普罗灵感来。刚见论争通俗化，忽惊名列苏维埃。头颅险在上饶砍，口号欣将鲁迅抬。怪底言文多晦涩，天生伊索寓言才。千山俯首万山低，草地行军百鸟啼。倾酒濯缨茅镇北，哦诗叱马夜郎西。长征二万五千里，小说太平天国题。酌古斟今今证古，余生累得汗淋漓。"}
{"id":"1110307","title":"李简夫知易用其父韵见贻且示和陶一编并和二章答之","dynasty":"宋","author":"孙应时","text":"晚矣归来悟昨非，喜君先我和陶诗。何嫌潦倒心长在，故想呻吟气不衰。春日莺啼花发处，秋空云静月明时。个中差胜长安客，俯仰无宁似戚施。閒中笔墨故相宜，遣兴由来不厌诗。日仰慈颜长自爱，年方强仕莫言衰。新来定得安心法，此事还胜未病时。肯共切磋须我辈，独无琼玖报先施。"}
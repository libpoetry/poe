{"id":"891578","title":"缘识 其三十七","dynasty":"宋","author":"赵炅","text":"忙即但忙，闲即便闲。无为之见，与道相关。言虽鄙俚，勿生谤毁。利他何疑，嗔乃兴喜。善恶万端，古今如此。非善称君，非过称己。道大幽玄，世使如然。君临宇宙，辅弼须贤。求之不见，形表影连。论而非细，我惭知愧。救世心劳，方便之智。短又何难，长又何易。真实语言，勿将为戏。"}
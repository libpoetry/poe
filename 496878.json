{"id":"496878","title":"江南春 和倪元镇","dynasty":"明","author":"俞彦","text":"梦破金鸡辞玉笋。门外雀罗看欲静。高楼初旭野销烟，远树依微过人影。柳颦桃笑怯春冷。梧阴未覆墙东井。肩车便软羃罗巾。陌头飞丝香惹尘。兔何忙，乌太急。小院回廊月痕湿。黄昏夜阑次将及。银笙不温钿花碧。我有所思隔都邑。临风斯须为谁立。蓬山只似海上萍。刘郎遗恨空征营。"}
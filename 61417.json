{"id":"61417","title":"仿杜工部同谷·大妹哭夫城东隅","dynasty":"明代","author":"虞淳熙","text":"大妹哭夫城东隅，小妹哭夫海昌庐。城隅泪干海昌湿，新鬼旧鬼争冥途。买舟昨日吊新鬼，雉经暑月无完肤。牵衣顿足相向哭，弟妹失声眼据。三年不见语音改，是耶非耶灯前呼。可怜头上榛半尺，良人一掷簪珥无。呜呼四歌兮转凄切，野田水涩寒声咽。"}
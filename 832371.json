{"id":"832371","title":"八声甘州 不得彊村先生起居","dynasty":"清末民国初","author":"陈洵","text":"渐流红去远怕看春，江南古离忧。况青芜萧索，瑶华珍重，欲寄无由。又是清明近也，旧火一时收。城角余寒恋，凄恻如秋。准拟随花追步，倩谢堂燕客，密意绸缪。对东风无语，迷路梦中休。雨潇潇吴娘歌苦，但市园依旧接枫稠。人间世、此心安处，莫问渔舟。"}
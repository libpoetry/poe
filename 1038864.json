{"id":"1038864","title":"检书","dynasty":"宋","author":"苏舜钦","text":"烦心思所持，屏事入小阁。踾扑下尘梁，侈哆张败笈。雨烂百数番，虫食三四筴。轩昂醉墨闹，纤悉新书杂。鱼子或破碎，蚕儿尚狎恰。快心伯长文，跋尾清臣拓。幼辞反知进，故句时自惬。坠亡多玩爱，存聚必券帖。疏密交及戚，前后生与?。诲束俨父师，寒暑怖儿妾。谑浪笑忽还，私昵情再接。怆事涕涔涔，悯时叹??。一饷诚寂寞，千里遽会合。游心到句甬，开眼见苕霅。京华历历复，节物匆匆涉。恍尔惊异方，遁去乃几腊。回头厌襞积，举体觉疲薾。东阁聊欠伸，梦断风一飒。"}
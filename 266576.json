{"id":"266576","title":"紫燕双飞·寄蓉舫夫子","dynasty":"现代","author":"叶璧华","text":"紫燕双飞，绿窗人静，回忆帘栊深住。任东风、剪不断万缕情丝，一声杜宇，催春归去。剩梨花、朱门深闭，怕别离情绪，比伤春更加十倍。枨触年华成逝水，并作愁滋味。一片弄阴斜照里，目盼断、岭云江树。去后思量，晓风残月人何处。几时又，茶榻酒灯重叙。"}
{"id":"55320","title":"紫髯公子行","dynasty":"明代","author":"宋濂","text":"紫髯公子五花骢，蛇矛犀甲八紥弓。黄昏冲入北营去，衮衮流星天上红。十万雄兵若秋隼，千瓮行酒须臾尽。太白在天今岁高，千旄指处皆齑粉。凉州白骑少年儿，紫绣麻&lt;韦叚&gt;来似罴。鸦翎羽箭始一发，射翻不翅牛尾狸。紫髯紫髯勇无比，愧杀生须诸妇女。当年冠剑图麒麟，何曾三目异今人。"}
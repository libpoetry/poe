{"id":"441078","title":"丁亥人日永福寺聚唱分韵得闲字","dynasty":"当代","author":"秦鸿","text":"梵海何浩浩，波巘凝斯湾。氤氲犹鼓荡，花木为含潸。说法昔时雨，当春弥天还。高阁依北峰，暮钟萦间关。僧指楼前树，朝禽识此闲。愧我羁城市，块垒犹崩山。敛息石梁下，尘氛堪芟删。石濑容俯瞰，苔除舒跻攀。苍猿疑见影，龙鱼口如锾。浮沤能幻我，触形成雾鬟。悤悤留辙迹，毋悯斯缘悭。惟思宿雨后，深谷生潺潺。"}
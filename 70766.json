{"id":"70766","title":"声声慢·光阴迅速","dynasty":"元代","author":"侯善渊","text":"光阴迅速，暑往寒来，俄然又报新年。物换形移，都被暗里催残。谁省人人越旧，改青春、皓发苍颜。误虚过了，似落花飞絮，逝水无边。若也回光返照，运灵枢一撞，击碎双关。耀海玄珠，煌焰接昆山。宝性因明贯体，换凡躯、养就仙丹。玉辰显，向中天游奕，物外け然。"}
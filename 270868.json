{"id":"270868","title":"捕鱼行·新滩之险天下无","dynasty":"清代","author":"宋琬","text":"新滩之险天下无，瞿唐以东称畏途。波涛壁立走雷电，下瞰疑是蛟龙都。骤窥澒洞破心胆，坐观笭箵成欢娱。渔人取鱼逐滩响，不劳乌鬼家家养。年年巴蜀雪消时，千百为群鱼大上。喷珠跋扈气成龙，触石惊跳力如象。腾身争欲挟云飞，红鬐翠鬣翻银浪。死生祸福只须臾，早见修鳞出罾网。已困泥沙尾尚摇，半衔苇索头还抢。宁论"}
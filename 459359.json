{"id":"459359","title":"行前溪作","dynasty":"当代","author":"卢青山","text":"忽忆前溪蟹，坐书久未访。拖屐不及装，弃册急如烫。穿棘下坡坎，随石滚跄踉。拭眼旧潺潺，竟为新荡荡。没草过凸石，欲与河相让。蟹汝安存身，莫已死逐浪；陡记此水族，自笑真愚妄。举目望碧天，阴云布高壤。下见田中农，捲衣露膝膀。滴汗动秧苗，拔秧快如抢。偶尔聊桑麻，笑满水田上。中稻披风绿，野菊已黄亮。似闻人间语，随笑鼓圆掌。豆角初成女，垂辫始有样。青牛老觳觫，践水自闲放。摆首食埂草，意足时吽吭。自省霉朽怀，似独不欢畅。岂知万物欢，尽为我所享。山中真可佳，日与众类党。唯缺一竿竹，塘水怨被忘。"}
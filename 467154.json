{"id":"467154","title":"环大东湖独行四首","dynasty":"当代","author":"陈忠平","text":"天解寒人意，双休故放晴。暂忘多事累，又拟独身行。应有风随侍，岂无鸥待盟。要向沧波上，借得一分清。整衣方键户，倏忽转沈阴。不复察云色，何劳试我心。小桥横浅水，大道贯深林。轿车时过侧，幽独颇难寻。行行觅荒径，野棘欲牵襟。石发翠先绝，杉针红未深。时难逢逸士，偶可听霜禽。小坐萧亭里，人庐隔几寻。催霜风再起，收拾倦尘心。落木朽难杖，夕阳寒易沈。却看灯影沸，复入市喧深。不作明朝约，烟霞尚在襟。"}
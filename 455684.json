{"id":"455684","title":"小南海","dynasty":"当代","author":"幻庐","text":"因契彼岸花，遂解淩波叶。一叶警清秋，晚花深恋蝶。洲岛三螺接星艖，陵谷潜销百年劫。西来歇脚僧，一偈足传灯。浪底村郭泉下寺，石破天惊辨几层。土人瀛海误南海，精卫弃海枯桑在。沧海孰计海屋筹，蛟宫龙野舆稿改。云影天光蜃噀鱼吹杂两间，别生异境造江山。逗雨瓣洗红，侵霜翅染墨。寤寐返侧栩栩周，奇蕊初胎祝南北。"}
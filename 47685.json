{"id":"47685","title":"僧道士蒋玉壶长歌","dynasty":"明代","author":"刘基","text":"先生清如玉壶冰，神闲志一精粹凝。玄黄健顺六子承，和气块圠粗秽澄。冲虚澹澹廓以弘，冥茫沕穆恬无能。火乌入海阴液升，鹑蛇受约不敢腾。束缚龙虎如寒蝇，虚无黄堂帝所凭。四方上下齐钩绳，北幽罗酆对朱陵。女夷鼓歌王母应，琼宫夜半张华灯。金葩碧叶红&lt;毛&gt;赩，素霞郁滃玄云烝。沆瀣厌浥沦泉兴，牵牛织女来相仍。用之不减亦不增，地官锡福天官征。老蚌迸壳骊珠升，太一象舆骖八鹏。翼以六蜺前五腾，风轮萧萧生夏凌。参旗九斿茷纟昆縢，二八青蛾美目。翠蕤交翟翱翪&lt;羽曾&gt;，属车九九如连绳。最后雷轺子所乘，流苏勃窣垂镂膺。斒斓驳马骝骆翾，蹴霞踏雾碎绮绫。天津阁道轥趯昽，归来瑶台十二层。月光照耀玻璃棚，下视瀛海波涛砯。龙宫蜃窟寒竞竞，归塘旸谷清可凭。鳞甲镜莹鳄与鲮，湘妃鼓瑟冰丝纟互。摐金戛玉万穴渹，琅玕风吹殷崚嶒。玻璃云母龟贝朋，琳房璧甓珵阶升。素鸾振迅霜女扔，璇题琐窗肃??。洞晃闉朗眩遥瞪，瘁肌砭髓魂欲殑。忽然刚堕杳瞢，飙驰电羽脱肱。天衢阻遐世网罾，昏昏日月敲炎蒸。句曲之山崒硱磳，枫杉桧柏槠桂&lt;木乃&gt;。蘅兰杜若蕙茝{艹琴}，缘冈被岭幂涧塍。大地浪井瀑练漰，萍濒绣绘芙蓉菱。鼍虬蚴蚪千年藤，缠络薜荔县鬅鬙。敷芳发馥菲芬艿，獑猢犭畾蜼苍鹰。攀援倏砉岩崿崩，寒螀蟪蛄&lt;虫宁&gt;范&lt;虫应&gt;。岚餐霭饮喧岌峘，先生皮冠衣绛缯。桃枝七尺穿虺螣，三茅真君共嗟称。星根绝顶时同登，黄斑黑虎陟降凭。石鏬甘浆溢若渑，神芝吐焰如飗簦。食时动机保不薨，驱斥琚瓆除瘕症。眸光照座生紫棱，举觞引满鲸喉{冯水}。解后见之喜莫胜，扬眉抵掌开蒙懵。人生嘉会安得恒，靖恭正直天所&lt;木乃&gt;，作诗持赠匪妄譝"}
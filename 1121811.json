{"id":"1121811","title":"南柯子/南歌子","dynasty":"宋","author":"范成大","text":"槁项诗馀瘦，愁肠酒后柔。晚凉团扇欲知秋。卧看明河银影、界天流。鹤警人初静，虫吟夜更幽。佳辰只合算花筹。除了一天风月、更何求。怅望梅花驿，凝情杜若洲。香云低处有高楼，可惜高楼不近木兰舟。缄素双鱼远，题红片叶秋。欲凭江水寄离愁，江已东流那肯更西流。"}
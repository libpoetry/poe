{"id":"275729","title":"梦芙蓉·濠梁客舍夜雪","dynasty":"清代","author":"李良年","text":"不眠更漏几。有冻雪低压，浓浓檐际。乍窥似月，密洒渐侵耳。看残灯著蕊。研边添了寒意。绣被重薰，倩坊南旧蝶，将梦过淮水。幂尽荒篱冷翠。分付青猿，朴晓枝扶起。那能归去，诗卷挂驴背。忆故园竹底。红窗粉板声细。料得愁人，捲流苏正懒，闲杀小鬟睡。"}
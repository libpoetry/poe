{"id":"85071","title":"百字令次廖伯鲁韵","dynasty":"现代","author":"丘逢甲","text":"峤南人物，问当今，谁是曲江风度？万劫不磨雄直气，空剩屈陈词赋。秦戍哀云，越台吊月，愁听秋虫诉。南宗未坠，菩提碍何无树。历历弹指光阴，论橙品荔，乡味将人误。潦倒英雄成末路，饱领凉情热趣。倒海浇天，剖云行日，梦里留奇句。功名尘土，浩歌还谱朱鹭。"}
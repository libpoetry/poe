{"id":"825745","title":"李景林讨冯玉祥战于杨村大破之","dynasty":"清末近现代初","author":"郑孝胥","text":"世固无忠臣，孝子亦难得。孝行天所佑，神鬼助破敌。天津四战地，无险焉可扼？置阵当通衢，雷部隋指击。贼来碎于此，骈死若山积。元戎整以暇，将士自尽力。逆竖贯满盈，天道所必殛。号为名教战，论者犹叹惜。一朝收京师，何人能草檄？"}
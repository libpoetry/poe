{"id":"695570","title":"刘养旦先生诸子即讲院祀先生余谪茶陵借宿赋五言近体为谢并得流字","dynasty":"明","author":"林熙春","text":"先生还有子，颉颃并吞牛。椿树羹墙见，荆花朝夕游。刀头明月在，囊内锦云流。郢调宁无和，燕山自有詶。齐居犹负郭，逐客暂淹留。虎观山灵隐，驹神斗气流。斯文应否泰，吾道任沉浮。献纳诸昆事，东封且莫筹。"}
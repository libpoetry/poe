{"id":"573832","title":"郊坛分献东镇退而有述","dynasty":"明","author":"邵宝","text":"登坛礼东镇，嶪峨如在前。惟皇对上帝，小臣敢忘虔。沂山望海岱，其高薄云天。岂无方国祀，百灵合从乾。惠风自巽隅，馨香偏中天。明神固无语，我思通幽玄。心祈耳复听，影响若有然。山东盗方蔓，禾稼妨大田。辑宁当自兹，在在歌丰年。何以明予衷，素月西南悬。"}
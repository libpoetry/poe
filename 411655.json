{"id":"411655","title":"与梓方三首选二 其二","dynasty":"近现代","author":"王浩","text":"斜阳屋角明，急雨攒万镞。此景何代人，坐此一日足。驾言就伯始，城西聊往复。疏斋出跏坐，高论所拜辱。朱颜垂绿发，如此我未欲。贤愚土木偶，获咎宁所独。周旋声利区，百射无一鹄。洗心行青天，如对吏于木。西风日日来，行李倘未笃。归矣江南秋，饮水肱可曲。"}
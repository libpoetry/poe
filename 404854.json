{"id":"404854","title":"六州歌头·用贺东山体，次和仲唯丈","dynasty":"近现代末当代初","author":"袁荣法","text":"络愁曲槛，杯酒泣当唇。山隐隐。青一寸。抹微云。澹眉痕。罨画晴霞晕。流莺困。飞鸦阵。沟水紧。斜阳陨。渐黄昏。海阔雁稀，目断天涯信。几叠罗屏。写江南风物，历历总销魂。棹影车尘。草如茵。染湘皋恨。斑斑笋。凝啼粉。梦难温。芳事尽。空月品。掩重门。黯伤神。星恣银。波横孤怀闷。共谁论。霜气很。清秋分。岂无因。杜牧重来，早怯青娥问。白发欺人。要风烟收了，旦夕碾归轮。未老王孙。"}
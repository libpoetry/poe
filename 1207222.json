{"id":"1207222","title":"贺新郎","dynasty":"元","author":"虞集","text":"丹荔明如火。想江城、薰风乍透，绣帘青琐。宝篆香消初睡起，叶底流莺又过。算几度、思归未果。欲剪冰绡凭谁寄，恐腰围、渐减愁无那。临岸曲，命舟舸。凉宵冉冉银蟾度。望清辉、千里照人，雾低云亸。准拟雕梁栖飞燕，早晚新巢定妥。叹会少离多似我。留滞文园头先白，念琴心、久为芳尘锁。将旧恨，归江左。"}
{"id":"355441","title":"换巢鸾凤·别意","dynasty":"清代","author":"邹祗谟","text":"人为愁娇。见风回紫曲，月落红桥。有心催雀舫，无意听鸾箫。千行杨柳舞蛮腰。销魂堤畔，魂断重销。浑无语，算只有双星私照。悄悄。波浩渺。一点檀心，化作如烟抱。书密偷看，扇低重掩，留下乌丝行草。天许吴侬得重来，匆匆那怕徐娘老。山长水远，离情无限谁晓。"}
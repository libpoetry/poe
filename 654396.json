{"id":"654396","title":"四时歌?冬歌","dynasty":"明","author":"许景樊","text":"铜壶一夜闻寒枕，纱窗月落鸳鸯锦。乌鸦惊飞辘轳长，楼前倏忽生曙光。侍婢金瓶泻鸣玉，晓帘水涩胭脂香。春山欲描描不得，栏杆伫立寒霜白。去年照镜看花柳，琥珀光深倾夜酒。罗帐重重围凤笙，玉容今为相思瘦。青骢一别春复春，金戈铁马瀚海滨。惊沙吹雪冷黑貂，香闺良夜何迢迢。"}
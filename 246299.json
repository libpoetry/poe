{"id":"246299","title":"台城路·闻歌有感","dynasty":"现代","author":"王蛰堪","text":"百年风物归残劫，沉疴问谁能起。一旨承天，三军列甲，钦此都成民意。长城既毁。便重赋招魂，枉抛心计。一片歌欢，断红宁醒祖龙睡。强权祗今剩几。去来春渐远，王霸难继。南海风潮，中东战伐，莫把人心旁置。残山剩水。怅明日黄花，著愁无地。坐看窗云，柳烟斜照里。"}
{"id":"427867","title":"水调歌头·马湛丈寄示戊戌中秋戏和东坡韵词，因念浦东村景，补成一阕","dynasty":"近现代","author":"龙榆生","text":"昨夕浦东往，素月正流天。满村锣鼓相竞，变景看来年。送得穷神都去，突兀连云栋宇，万户共暄寒。缥缈镜中影，羞道胜人间。捣药兔，耐霜女，苦无眠。何人何物流转，妨我向人圆。挥斥阴阳开合，指顾乾旋坤转，规划最周全。桂影好低亚，起舞斗便娟。"}
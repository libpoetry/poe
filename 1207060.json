{"id":"1207060","title":"木兰花慢 寿中斋三月廿七日","dynasty":"元","author":"程文海","text":"春光明媚日，万红紫，斗芳菲。算几许韶华，脂消粉褪，蝶懒蜂稀。谁知半山解道，道绿阴、幽草胜花时。天与诞生元老，寿诞长占佳期。功名富贵转头非。滋味总曾知。且銮坡凤掖，文章议论，玉佩琼琚。痴儿那知许事，须安排、名字作公师。岂识辽东归鹤，只今寿国元龟。"}
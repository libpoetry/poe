{"id":"435114","title":"九日济之君祥仲宽子昂携酒于汉臣书斋小酌已而乘兴与众老人会于城西马氏东篱谈笑尽醉扺暮而归为赋此以纪一时之胜事","dynasty":"金末元初","author":"李俊民","text":"相扶醉袖出西城，翠展秋山一望晴。坐上孟嘉嘲未解，篱边陶令话多情。酒犹强饮狂时药，菊莫寻餐落后英。兴尽归来天色暮，老人星散月还生。"}
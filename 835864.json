{"id":"835864","title":"齐天乐 腊月二日，汪扑（）斋席上，喜雪","dynasty":"清末民国初","author":"陈祖绶","text":"诸天幻现琼瑶界，阿谁散花为戏。玉树装成，银台点满，称在主人仙署。一场赌醉。有射覆传觞，消寒韵事。白战无哗，大家欢乐太平瑞。丰年乍飞六出，似衔龙剖蚌，多少珍异。幕府同官，诗心谜语，不尽梁园高致。邹枚捧袜。揖司马大夫，骋妍抽秘。带得恩光，紫薇开晓霁。"}
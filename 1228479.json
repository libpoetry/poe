{"id":"1228479","title":"送海东之","dynasty":"元","author":"黄清老","text":"海东之，玉关之人奈子何！一朝趋试当大廷，搜奇抉秘如悬河。胸中二三策，发愤精研磨。中山兔毫渴濡染，绿文臣研出大沱。御卷足挥霍，如见山人泰华江之番。紫髯长戟冻不折，浊流鼓枻冰峨峨。得官固好好，东之情最真，遂使吾侬日相亲。不誇文字雄，退与寒士相推尊。淫哇郑卫非所云，阖闾城边种杨柳，柳江柳子子亦闻。我有刻玉书，愿与穷朝昏。子若修之可凌云，不废世间功与名。况闻子弟功策勋，一门科第凡五人。琼林之中翱且翔，如此文文而章章。所以青城樵者有歌曰：海东之，兄弟三人如凤凰。我歌曰：二雏亦复鸣朝阳。再歌曰：二雏亦复鸣朝阳。"}
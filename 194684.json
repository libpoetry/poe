{"id":"194684","title":"响应祷雨寄苏文忠公","dynasty":"宋代","author":"毛滂","text":"雪意不肯休，垂垂阁云端。余暖蒸衣裘，热作堕指过时。曛黄阴雨来，俄忽急雨{上雨下漫}。空阶答檐语，跳珠上阑干。世尊俨无说，冻坐谁为欢。萧条僧舍影，痴兀依蒲团。相照怜短檠，坐恐膏油乾。劳生竟何如，岁月如走丸。七星在长剑，细事何足弹。尚想丘园人。惭颊时一丹。徘徊经屠门，饱意只自谩。顾惟淬牛刀，庶足厌一餐。不然学农圃，趁此筋力完。年丰得饱饭，日晏眠茅莞。咄嗟万里空，俯仰百岁殚。行止信流坎，所遇随足安。勋名片纸薄，天地如瓢箪。离骚幸相逢，浊酒聊自宽。谁与谈此心，夜气方漫漫。绝墙过饥鼠，翻倒争余残。"}
{"id":"597982","title":"汝南赵良弼顷以中丞出抚荆襄遂南至于衡岳望予于岭外因使使讯焉且示近作及先后见梦诸篇予乃掇其略和之凡得四首聊以寄怀云尔 其二","dynasty":"明","author":"林大春","text":"清梦遥闻入楚天，犹疑共卧董村田。岂予无梦浑忘却，祇为思君多不眠。五岭病馀愁尚在，三苗俗化信方传。诗来自觉关幽兴，不是高唐神女篇。"}
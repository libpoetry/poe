{"id":"75332","title":"锁窗寒·书带生香忘忧弄色","dynasty":"元代","author":"钱霖","text":"书带生香，忘忧弄色，四窗虚悄。茅茨净覆，栋宇洗空文藻。卷珠帘，雨痕暮收，绮罗静隔红尘岛。对纸屏素榻，拂潭烟树，扫檐风条。深窈。西园晓。似日照炉峰，数声啼鸟。琼莲倚盖，晓水靓妆孤袅。浣花溪，尚余旧春，＊芳剩馥吟未了。望东林，小径斜通，梦约香山老。"}
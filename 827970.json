{"id":"827970","title":"谒节庵师不遇感赋一首","dynasty":"清末近现代初","author":"陈曾寿","text":"烈士甘徇名，贪夫则徇财。不谓俊及流，兼妙然蠡才。寥翔忽下集，洽狎鸱无猜。烈烈贞妇操，高筑怀清台。古疾未有此，岂日非怪灾。儒服捐一耻，维绝惊天摧。凄其衡门下，商歌出荒莱。曲肱无一饱，吐食盈琼瑰。芒然群刺天，饥凤孤徘徊。天寒竹实尽，凄我千春怀。"}
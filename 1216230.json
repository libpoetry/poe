{"id":"1216230","title":"题临川曾仲衍手卷时仲衍授永嘉之平阳州同知有旨命赍御酒宣慰本州周宗道佥院贡米入京卷有危太朴参政所书虞学士邵庵送行序并诗三首走亦不揆效颦于左兼简君道使君 其三 问李则平宪副乞花","dynasty":"元","author":"李士瞻","text":"明府庭前花数本，汀兰岸芷迭芬芳。山茶雨过红妆净，茉莉风牵粉趐香。隔户蜻蜓空寂寂，绕栏蝴蝶故忙忙。相逢尽道东风好，一线何曾到晚郎。"}
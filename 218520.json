{"id":"218520","title":"水龙吟·腻金匀点繁英","dynasty":"宋代","author":"杨泽民","text":"腻金匀点繁英，好风更与花为地。梅魂蕙魄，素馨□长，酴醿请避。拍塞清香，远闻十里，如何藏闭。笑东篱嫩菊，空攒细蕊，祗供得、重阳泪。争似青青叶底。傍西窗、时复轻吹。玉炉换骨，宝瓶熏梦，幽人睡起。管领秋光，留连佳景，几多新意。怕姮娥、不□蟾宫桂种，□高枝比。"}
{"id":"1082792","title":"才仲出示巨轴佳篇复档案新诗降叹不已又似欲置人于苦海中惟恐堕其计而不免次韵奉呈","dynasty":"宋","author":"释慧空","text":"先生词源真汹涌，已如鸣鹤闻于天。隋珠却把暗投掷，但觉惊捧蛟槃圆。终须负鼎于明主，况其致治如烹鲜。伊尹未聘独耕野，先生是以由居廛。古人投笔真不浅，为有妙技非难捐。风流顾恺虽可尚，要之无乃痴为缘。愿言自信龟手药，无使小子讥便便。"}
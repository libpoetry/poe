{"id":"431571","title":"寿史学家逢阳马先生七十","dynasty":"近现代","author":"叶云峰","text":"黑水白山云影遮，沧桑几度到龙砂。上通玄黄三千史，下逮韩欧八十家。桃李向阳皆结实，兰荪比荫尽成芽。精神矍铄春长驻，白首鸿光岁月赊。祥云高覆万年枝，日丽风和晋酒卮。东渡求知深造诣，南华讲学颂名师。襟怀旷达香山派，落句清新开府词。此日耆英赴胜会，正逢盛世入新时。"}
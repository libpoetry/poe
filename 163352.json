{"id":"163352","title":"游涪州北岩","dynasty":"宋代","author":"程公许","text":"恭惟同出自，斯文其在兹。白衣帝王师，古闻今所疑。惨澹涪江滨，烟雨衣无炊。一编洗心易，后学之蓍龟。学禅谯夫子，窥墙胡不麾。兹道三极。何曾限籓篱。柱史接开来，相望几何时。旧隐勤汛扫，大书刊号挺雄奇。江山著羁臣，千古同一悲。渠自气浩然，何成复何专亏。高堂俨遗像，宝墨镌丰碑。往者不可作，搔首空涕洟。萧萧北岩松，悠悠我之思。"}
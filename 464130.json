{"id":"464130","title":"贺新郎·西湖 其二","dynasty":"当代","author":"陈凡","text":"往史真难据。惯争夸、醉生梦死，颠云狂雨。为那钱塘苏小小，多少鄙夫题柱。又底事、林逋堪取。家国兴亡都不管，只管他、梅鹤孤山住。韵事也，类如许。柳堤蓼港兼梅渚。半归他、豪门狙狯，社狐城鼠。曾问公平何处有，问得天公无语。经几许、驱寒斗暑。终见人民回天手，挽之江、尽涤层污去。从此作，湖山主。"}
{"id":"1236606","title":"冬日即事","dynasty":"元","author":"耶律铸","text":"征鸿南渡老年华，渐觉冬来眼界多。寒雪狂风颤林木，冻云残照锁关河。高低山势黄沙碛，远近人家白草坡。极目碧天长万里，醉邀明月一高歌。蜡栀五万酬鞭直，洴絖百金且食封。萧散不萌争闹趣，真醇缪觊养生慵。涤清研里憨凡笔，磨彻鉴中嚬窘容。伤到玄冥潜春令，狐裘羔酒贮严冬。"}
{"id":"440201","title":"金缕曲 括港乐囍帖街","dynasty":"当代","author":"石任之","text":"两两归鸦傍。是之前、冷窗霞伫，写鸳门巷。好梦醒醒花磨蚀，已尽天梯谁上。些些煖、红茶烟漾。喜帖殳尘金明灭，黯镜框佳夕羞模样。情筑起，即情障。无双恩泽能相忘。暂容我、渐生铜绿，钥犹在掌。劳想如煎春时燄，借得温存片晌。小身世、沙中空壤。怨慕终章惟离别，笑古人不易多虚妄。这一曲，请君唱。"}
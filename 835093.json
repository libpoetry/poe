{"id":"835093","title":"齐天乐 寿俞阶青探花","dynasty":"清末民国初","author":"奭良","text":"校书东观多耆俊，何如月泉吟社。藜火吹青，苇航虚白，犹是玉堂潇洒。儒生雍雅。向七伐书徵，三驱易假。草长莺飞，十年荏苒似湍泻。茶香书著满屋，有公孙能读，联步金马。露幰嘉陵，星轺渭曲，饱看岧峣太华。丹铅清暇。听递续添筹，凤池佳话。我欲跻堂，一尊窥邺架。"}
{"id":"692839","title":"笠泽弄三解为潘参藩父寿","dynasty":"明","author":"杨慎","text":"蜀城东望笠泽云。轮囷摇曳青氤氲。万里从龙持献君。将献君，先过里。攒凤笙，歌燕喜。五津东下仙舟轻。三泖凉波秋水平。景丁南极中宵明。中宵明，玄景焕。展国容，拜家宴。莺湖小雪梅照天。鲈?莼豉酒如泉。锦袍起舞白华篇。白华篇，丹桂曲。祝千龄，绥百禄。"}
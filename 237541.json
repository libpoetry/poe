{"id":"237541","title":"送云山文先生吏部赴召","dynasty":"宋代","author":"阳枋","text":"云山至宝非和璧，光耀煜天难毖密。一朝天子闸坤珍，此宝肯炎蜀人出。宝生蜀东六十年，蜀势关吴妙陈述。蜀为头目吴腹心，头目清明腹心佚。蜀为藩篱吴奥堂，藩篱坚固奥堂实。蜀若颠危忧在吴，夔峡岂能遏并溢。自从蜀口弃三关，托里金城更崷崒。戎马冲奔二十年，此城处处皆屹立。虔刘俘掠技已穷，群聚宝峰频出入。抵碍坚城不得战，转攻云诏谋虚袭。欲践辰沅闯广南，后顾有蜀还恧尼。留屯汉中缀秘师，计俊万全无一失。我向嘉渝重大屯，大理垂军须缩絰。夷陵近闻列守戍，似谓蜀险为难必。或言东晋不用蜀，是时南北只守一。如今敌人干腹来，不思保蜀更何术。莫虞海道要先防，云涛涌沸蛟鼋栗。臣宝一战振天威，至今敌胆犹惕怵。莫忧淮堧近健康，万柁膛师人素习。踏车横江臣世忠，北人川，蜀事艰难今转急。井络丘墟烟火空，荆棘漫弥虎窟室。频年旱叹民流亡，褚无完掌瓶无粒。兵将愿射干狼毒漫战吻，芝术参苓难愈疾。恳切深惟保蜀方，蜀苟措安国宁谧。"}
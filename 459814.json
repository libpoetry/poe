{"id":"459814","title":"十一月十二夜中班归赋","dynasty":"当代","author":"卢青山","text":"中夜自班返，微雨布归涂。洒扫如不及，更濯吾鬓须。清风傥然至，过树翻裙裾。薄寒中肤颊，凉静中心区。我作八时许，目倦兼身躯。得此若酣酒，熨妥千展舒。劳生食己力，日夕苍山居。出入视山鸟，过此安求欤。四周静荒古，大黑包无馀。自听鞋履响，冉冉回坳隅。"}
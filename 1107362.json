{"id":"1107362","title":"和太傅平章魏公咸淳庚午冬大雪遗安抚潜侍郎","dynasty":"宋","author":"卢钺","text":"天花六出瑞午林，公溥明通造化心。农望丰年知兆朕，物涵生意总怀任。兔围奕奕誇圭璧，薇戍霏霏咏昔今。擎重老枝长玉立，主张阳类杜群阴。底用封书祷梵林，瑞霙先腊感由心。豫知农亩宜禾稼，复喜边储足辇任。民乐齐宫誇往昔，捷歌周戍属斯今。燮调妙造推元老，治象阳明无伏阴。"}
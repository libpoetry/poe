{"id":"247945","title":"八声甘州·又一江春水揽离情","dynasty":"现代","author":"朱生豪","text":"又一江春水揽离情，惜别苦匆匆。忆晨暾夜月，鸣涛霜雪，芳村丹枫。转眼弦歌人去，塔影暝孤钟。别梦应来此，挂履苍松。聚散何须惆怅，看纵横四海，放声寥空。慨河山瓯缺，端正百年功。赠君婉娈幽兰色，一枝香、应与寸心同。长记得、年年今日，人笑东风。"}
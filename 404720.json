{"id":"404720","title":"还京乐·庚午四月闻歌感怀，用清真韵，并依其四声谱之","dynasty":"近现代末当代初","author":"袁荣法","text":"怨歌动，触绪愁丝恨结纷难理。甚岁华葱茜，晌来却为，閒情消费。记饯春沙际，露叶明珠委。判袂处空有，涴地啼鹃红泪。醉芳樽底。又疏更、光景怎生，忘得当时，分散气味。屏帏乱扑飞丝，看浓阴、换尽桃李。况流光，偏幻昔如烟，催今似水。且续清秋约，黄花休笑憔悴。"}
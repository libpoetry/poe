{"id":"41785","title":"满江红·腊尽春来","dynasty":"金朝","author":"段克己","text":"腊尽春来，还又是、新年入手。人共喜、新年入手。人共喜、丹山仙桂，一枝初秀。转首黄金都散尽，酒酣弹铗蛟龙吼。想平生、豪气尚依然，冲星斗。红未透，花枝瘦。人不老，花依旧。老生涯正要，东山歌酒。翠壁峥空山玉立，长河泻浪风雷走。挽山河、胜概入金尊，为君寿。"}
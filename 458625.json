{"id":"458625","title":"白云歌寄薛为宏","dynasty":"当代","author":"卢青山","text":"君不见白云之行乎？出苍梧之深山，横浩渺之穹庐，野马纵横迹莫求。有时列山推天行，有时遥棹渡天津，有时结雪漫空浮。忽尔狂风作，正似黄河倒泻万里流。欲将此语再诵君，恐君怀壶笑摇头：“鸟倦飞而知还，云无心以出岫。君不见吾山之云乎？绕孤松而独栖，唯白鹤与相就。濯染潭波之绿馀，时来时往幽人居，微风作兮乃洋洋而卷舒。君徒能驾长云而腾踔，视此将复何如”？"}
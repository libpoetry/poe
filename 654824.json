{"id":"654824","title":"瀛洲别意送宾之","dynasty":"明","author":"倪岳","text":"春风起兮潞水瀰瀰，兰棹发兮扬桂旗。怅美人兮怀归，往送之兮水之湄。云娟娟兮连延，柳袅袅兮蔫绵。望美人兮高翔，策余马兮空还。君山兮青青下，中流兮溯洞庭。君归来兮故国，抚楸梧兮婴情。我思君兮悠悠，阊阖开兮倚清秋。承后皇兮嘉惠，君之来兮不可以淹留。"}
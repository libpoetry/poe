{"id":"707292","title":"二郎神 七夕","dynasty":"明末清初","author":"王夫之","text":"秋生处还，只恐佳、期无据俯。杳杳人、閒几点疏，镫乱流萤低度。莫有多情应似我，向蛛网、含愁轻诉。方信得经年，此夕带水，桥成堪渡。休误。荏苒凌波，迢迢西浦。费乌鹊高飞，心力倦奈，尘世荒鸡催曙。回首盈盈，青女下似，笑我凄凉庭户。算自有，银潢几许年华，玉颜非故。"}
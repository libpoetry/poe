{"id":"407730","title":"往昔五续六首 其六 性心理","dynasty":"近现代","author":"周作人","text":"往昔务杂学，吾爱性心理。中国有淫书，少时曾染指。有如图秘戏，都是云如此。莫怪不自然，纲维在男子。后读西儒书，一新目与耳。无有秽与净，横陈观玉体。人欲即天理，非鸩亦非醴。为酬平生愿，须得大欢喜。大食有香园，反复明斯旨。今经科学光，明净故无比。"}
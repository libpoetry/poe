{"id":"164323","title":"水龙吟·西风吹上牛头","dynasty":"宋代","author":"李曾伯","text":"西风吹上牛头，天涯慰此人情耳。斜阳任晚，青山全似，故人知己。迤逦归来，须臾懒去，桂华犹未。待冰轮推上，梧桐树了，更儿是、点儿几。满眼碧天如洗。便分明、水晶宫里。区区玩事，一觞一咏，一灯而已。欲待无眠，争如且恁，有无穷意。怕嫦娥，隔窗偷看，须下却、帐儿睡。"}
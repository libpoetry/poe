{"id":"450534","title":"胜州令 看图铁网中的玫瑰感之","dynasty":"当代","author":"崔荣江","text":"栅栏隔咫尺。东君多事，乱催红紫。醒伊梦、著胭脂色，一朵晕生娇美。裙濡新绿，漫湔几日怜花水。啜玉露，尝尽春滋味。看来恁妩媚，攲在春怀里。滋情若韭。少女心、将谁抚？想教可人来识。乍瞧得、有网横斜。罘罳隔断彼此。真真恼了女儿。却寻思无计。奈蹙黛眉，两颊清泠泪。绛草天作赐，怎又人作祟。谁弄铁藜刺。困花经年直到老死。有话曰、始乱终弃，恁薄幸情如纸。于今凄迷，百转不解缘因。便恨世道，让人多虚伪。何觅解语客，替释花怨恚。花与我、无关暧昧。肯相怜、秉性而已。惜伊怎耐得，南冠度日，者般憔悴。赋成几阕新词。向人言。应惜花欲坠，莫再使幽闭。"}
{"id":"123861","title":"贺乐丈先生南郭新居","dynasty":"宋代","author":"范成大","text":"新堂燕雀喜，竹篱挂藤萝。崩奔风涛里，得此巢龟荷。西山效爽气，南浦供清波。会心不在远，容膝何须多。先生淮海俊，踏地尝兵戈。飘飘万里道，芒齿厌关河。风吹落下邑，楚语成吴哥。岂不有故国，荒桓鞠秋沙。无庸说当归，到处皆南柯。卜卷不我遐，一水明清罗。闭户长独佳，赖客剥啄何。曾令苍苔石，屐齿如蜂巢。"}
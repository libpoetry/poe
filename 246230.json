{"id":"246230","title":"凄凉犯·丁卯立秋日雨中闻笛和新河","dynasty":"现代","author":"王蛰堪","text":"滴檐断续。惊琴枕、丝丝欲住还急。晚来中酒，孤蝉最是，伴人幽寂。遥怜病翼。镇悽楚、凉柯自惜。渐西风、低吟似哭，冷暖问消息。谁道新来瘦，晓镜凭添，几分秋色。岁华过羽，怎禁他、雁边闻笛。半掩昏窗，渺天际、残云似昔。不堪听，峡雨梦杳暗远碧。"}
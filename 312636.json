{"id":"312636","title":"凤凰台上忆吹箫·憔悴群芳","dynasty":"现代","author":"刘鹏年","text":"憔悴群芳，刁调万籁，江山到处销魂。正凭栏万端，云影天痕。遥忆高楼翠袖，悄无言、立尽黄昏。都应是、新愁似织，旧梦难温。纷纷。百年世事，总电谢烟消，惟有情尊。制江侯别赋，苏女回文。休问风云才气，拚付与、浅怨深颦。怜今夜、梅边月色，偏照离人。"}
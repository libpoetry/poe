{"id":"400172","title":"题黄黑尼画莲花掌图","dynasty":"民国末当代初","author":"聂绀弩","text":"爸爸画画笔一枝，黑妮曳作竹马骑。一朝打马纸上过，马迹变作黑猫咪。忽而又画莲花掌，家中奇卉久真赏。口吮笔尖墨满唇，膝移椅上先钝响。错错落落纸上影，绰绰约约盆中景。盆中自比纸上青，纸上何如盆中冷。莲花掌非寻常物，仙掌若仙莲掌佛。错教佛物栩栩仙，风雨忽来鬼夜哭。黑蛮黑妮两兄妹，兄才八岁妹五岁。不知胸中何所思，但觉画里有诗味。安得糕糖千百斤，给我黄家兄妹分。他日大成何疑问，此时作画太苦辛。"}
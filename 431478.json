{"id":"431478","title":"鹧鸪天 烛","dynasty":"近现代","author":"邓潜","text":"高照红妆午夜春。月儿沈处醉花晨。一枝隐惜巴山雨，孤负西窗剪剪痕。龙抱柱，蜡堆银。暗中心事点时存。如何身作光明佛，不照逃亡屋里人。不信流光偪岁除。红笺题处墨痕枯。残篇夏正烦笺注，变相钟馗入画图。诗阁笔，酒倾壶。衰年情味蓼兼荼。春心拼共梅花冷，转恐梅花冷不如。"}
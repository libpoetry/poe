{"id":"1202628","title":"瑞鹤仙 五行生数至成数","dynasty":"元","author":"王吉昌","text":"王行真气集。通玄牝、谷神应时出入。绵绵定呼吸。显平调荣卫，蠕分和辑。脉方动十。得火候、熏蒸自给。荡百骸、九窍关开，上下溯流相袭。功及三天两地，九六阴通，七八阳立。降升气揖。推造化，宝瓶缉。配刚柔合体，抽添循数，养就神丹一粒。变阳魂、法界恢弘，跨云步急。"}
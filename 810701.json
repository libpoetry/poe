{"id":"810701","title":"调笑令 冯二","dynasty":"清","author":"毛奇龄","text":"怨怨。柳如线。清漆鸦头红脰燕。背人偷弄金条钏。一曲桃枝相恋。落花飞满春江面。飞过春江何限。梦梦。晚花冻。小妹闺房原解诵。窥帘偏爱求凤弄。恰是琴心难动。琴心袅袅春风送。岂是琴心难动。处处。绕飞絮。纱帽郎今何处去。章台折尽长条树。樗子街头重遇。玉瓶金盏灯前注。愁煞夜乌啼曙。"}
{"id":"845710","title":"水龙吟慢/水龙吟","dynasty":"宋","author":"无名氏","text":"玉皇金阙长春，民仰高天欣载。年年一度定佳期，风情多感慨。绮罗竞交会。争折花枝两相对。舞袖翩翩歌声妙，掩粉面、斜窥翠黛。锦额门开彩架，球儿裳、先秀神仙队。融香拂席霓裳动，铿锵环佩。宝座巍巍五云密，欢呼争拜退。管弦众作欲归去，愿吾皇、万年恩爱。"}
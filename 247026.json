{"id":"247026","title":"水龙吟·自题红雨轩吟稿","dynasty":"现代","author":"田遨","text":"何曾愿做诗人，写诗还恐人嘲骂。有时兴到，忽焉感奋，忽焉悲咤。夜雨龙吟，秋阶虫唱，随风高下。便古愁郁勃，今情激荡，神州事，文章价。江山助我潇洒。又饱看、鱼龙变化。启我心扉，逍遥天地，神轮尻马。一掬丹忱，凝成幅幅，心灵图画。再翩然飞向，自由王国，把仙鸾跨。"}
{"id":"604733","title":"居停古庐奉晤陈司理震阳谭亡友李仰城将军往事不胜西州之感而古庐有黄荆卿太学则不佞乔札欢亦李将军所尝物色者也司理慷慨有大度能得士心故以诗介书为荆卿缓颊若曰交浅言深冗曹其曹丘乎则批颊退矣","dynasty":"明","author":"张萱","text":"望入遥天斗插城，萧萧淝水照行旌。寒深驿树鸣丹叶，雪满轮蹄碎玉英。下榻喜逢陈仲举，论兵转忆李西平。始知剑术真能事，不是荆卿浪得名。"}
{"id":"440156","title":"贺新郎 持社壬辰年会登天柱山","dynasty":"当代","author":"王蛰堪","text":"造化真奇绝。问何年、天崩地耸，异峰雄崛。险境登临回望处，四顾茫然无物。讶巨石、飞来天末。一柱冲霄云海畔，料难凭、巧匠能工设。空叹罢，共谁说。清游最是春时节。喜同侪、守身如玉，俊怀如雪。已分风骚馀我辈，不忝唐筋宋骨。持正道、此心同结。残劫百年浑未已，惯长宵、猛志难消歇。山化戟，刺天裂。"}
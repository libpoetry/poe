{"id":"1191451","title":"复留侯从效问南汉刘岩改名龑字音义","dynasty":"唐","author":"詹敦仁","text":"伏羲初画卦，苍氏乃制字。点画有偏旁，阴阳贵协比。古者不嫌名，周公始称讳。始讳犹未酷，后习转多忌。或援他代易，或变文回避。滥觞久滋蔓，伤心日益炽。孙休命子名，吴国尊王意。????僻，{壴臣}温??异。梁复踵已非，时亦迹旧事。?杰自其一，蜀闯是其二。鄙哉化䁈名，陋矣?䵎义。大唐有天下，武后拥神器。私制迄无取，古音实相类。???囝〇，??{厓厂=}?地。?国及照?，作史难详备。唐祚值倾危，刘龑怀僭伪。吁嗟毒蛟辈，睥睨飞龙位。龑岩虽同音，形体殊乖致。废学愧未弘，来问辱不弃。奇字难雄博，摛文伏韩智。因诵鄙所闻，敢布诸下吏。"}
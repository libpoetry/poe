{"id":"458348","title":"席间有菜，其名“鸭肉鱼翅羹，”食之甚美，戏为书此","dynasty":"当代","author":"卢青山","text":"有鸭凫凫游水里，有鱼唼喋在水底。头尾摇摇何悠哉，不图忽入鸭之嘴。鱼躯反侧鳞纷纭，鸭翅拍拍意自喜。孰谓舟中更有人，凝神久待眼如匕。快手捉鸭急取鱼，一击二豪何容易。归来置鼎烹奇汤，剔鸭之肉断鱼翅。邀招戚族聚友朋，眼中涎溜泻满地。主人起立道其详，贶以嘉名古莫比：捕食者与被食者，交臂同来归一齿。宾众闻言欢持匙，各出其齿长如指。此时欢者犹寻常，至欢者谁墓中蛆与蚁：子快食子食肥子膏，我亦急磨我齿以恭待乎子至。"}
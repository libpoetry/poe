{"id":"463891","title":"辽沈归来寄引之","dynasty":"当代","author":"邱登成","text":"我来辽海上，欲共辽鹤游。陟彼千华巅，坐赏云林幽。九莲生易象，华表矗崇丘。鹤鸣动于野，客思长悠悠。可以呼朗月，遥目向海陬。潜颖谢尘鞅，开襟对良俦。文事壶中论，清风座上留。如何一念间，吹梦返蜀州。胡不聆高谈，关山成阻修。离心几万里，月辉空自流。"}
{"id":"105329","title":"五月二十四日过高邮三沟","dynasty":"宋代","author":"梅尧臣","text":"甲申七月七，未明至三沟。先妻南阳君，奄仳向行舟。魂去寂无迹，追之固无由。此苦极天地，心瞀肠如抽。泣尽泪不续，岸草风飕飕。柎殭尚疑生，大呼声裂喉。柁师为我叹，挽卒为我愁。戊子夏再过，感昔涕交流。恐伤新人心，强制揩双眸。未及归旅榇，悲恨何时休。"}
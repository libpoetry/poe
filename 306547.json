{"id":"306547","title":"塞垣春·送腊烦丝管","dynasty":"现代","author":"黄咏雩","text":"送腊烦丝管。画炬照，银屏暖。鸡槟却冷，燕符迎晓，娇羽轻啭。笑若儿、细劝爷娘盏。借冽泚，余寒短。暗关心，东风起，玉关春梦应远。扶醉彩镫前，看游戏鱼龙，巾又谁岸。鬓雪苦侵人，更何厌歌宴。纵蟾乌倒转，难似儿时，好新年，百回见。花国又春矣，漫容金樽浅。"}
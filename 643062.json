{"id":"643062","title":"送富阳李孝子","dynasty":"明","author":"胡奎","text":"秦川之水东南流，中有孝子一叶之扁舟。借问舟行向何处，家在严陵滩畔住。严陵滩畔栖鹤村，阿母望儿长倚门。儿归上堂母心喜，寸草曷报春晖恩。儿有青囊旧时术，自信他人传不得。得钱欲买冰上鱼，卜地翻䥴墓前石。儿今何所愿，愿老严陵滩。不愿麒麟卧高冢，但愿瓦棺?母山之间，千古万古子母安如山。"}
{"id":"299981","title":"沁园春·收拾金瓯","dynasty":"现代","author":"喻蘅","text":"收拾金瓯，指点江山，虎踞龙盘。看横空出世，截昆抽剑，雄关迈步，坐地巡天。绿水青山，银锄铁臂，无限英雄下夕烟。同心干，变通途天堑，高路云端。当年。滚滚烽烟。况长夜、难眠已百年。叹茫茫中国，江天寥廓，沉沉南北，魔怪蹁跹。震荡风雷，翻腾云水，黑手高悬霸主鞭。俱往矣，笑山花烂漫，换了人间。"}
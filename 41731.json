{"id":"41731","title":"江神子慢·紫云点枫叶","dynasty":"金朝","author":"蔡松年","text":"紫云点枫叶。岩树小、婆娑岁寒节。占高洁。纤苞暖、酿出梅魂兰魄。照浓碧。茗碗添春花气重，芸窗晚、蒙蒙浮霁月。小眠鼻观先通，庐山梦旧清绝。萧闲平生淡泊。独芳温一念、犹未衰歇。总陈迹。而今老、但觅茶酒禅榻。寄闲寂。风外天花无梦也，鸳鸯债、从渠千万劫。夜寒回施，幽香与春愁客。"}
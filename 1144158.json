{"id":"1144158","title":"和段好古外郎二首","dynasty":"宋末元初","author":"王奕","text":"休烦蜀鸟劝归频，正欲尼山拜圣人。若使诗书灰烈燄，便应天地化微尘。汉书牛角虽漫夜，鲁史麟经不断春。花市一番风雨后，几多桃李又重新。黍峰蒲糁正关情，况复登高望冶城。惊见北方真学者，尚怜南国旧书生。风遗异世晋有笏，犹在君家唐未轻。三复谩行诗句好，雩坛从此振吟声。"}
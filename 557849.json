{"id":"557849","title":"登东山问谢安石","dynasty":"明","author":"张弼","text":"我登东山顶，酹酒问谢公。公有调马路，我有下马松。公有白云明月两窈窕，我有蒙川醉石双?珑。公当偏霸坐江左，我当全盛从飞龙。我生伊洛后，不敢恣情声伎颓彝风。我无边徼寄，未试淮淝一捣符秦空。公之能事我若不可及，公之风流我亦不苟从。东山名同地隔数千里，我言曾入公之耳。青天望断一蜚鸿，章江滔滔自流水。"}
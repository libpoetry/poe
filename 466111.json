{"id":"466111","title":"秋日作五首","dynasty":"当代","author":"卢青山","text":"重衾薄被最消忧，天与昏闲小几头。檐角空生书带草，诗声漫响墨池猴。飘风终日能囚屋，小雨垂帘不隔秋。问汝何心观世态，梦边归处酒边留。白菊黄萸天已备，崖边渐可理清筇。水趋潭曲朝深碧，秋到枫山选断红。未必中秋真掩抑，稍凭小空试从容。故李将军应惭煞，苔门懒散竟谁封。上班机器真强敌，看物情怀剩短吁。请以平生邀四事，莫因书籍害三馀。云来水往筇须执，人罕山深锁可虚。亦识时光如隙马，持杯咄咄已难书。路草枯黄茅影折，先生便出复何为。山山绿鼓敲秋响，树树红衣作队垂。我纵佳朋疏已久，君真信士义无违。唯惭诗笔经霜老，一字无题踽踽归。瞢腾不识秋将尽，多谢寒风昨夜催。看菊经霜尤可爱，作诗除酒更无题。初寻小蟹惊溪瘦，故隐丛梢恨鸟啼。向暮归来丰所得，衣间草屑足间泥。"}
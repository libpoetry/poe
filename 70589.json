{"id":"70589","title":"水龙吟·五云飞出蓬莱","dynasty":"元代","author":"许有壬","text":"五云飞出蓬莱，天香散满人间世。龙翔凤翥，千龄一遇，明良庆会。节＊重来，士民腾喜，山川增气。想四方地远，九重心切，都要见、闾阎事。寤寐天颜咫尺，袅秋风、一鞭归骑。昔年勋业，乌台倚重，紫垣虚位。自顾疏庸，资身无策，敢论经费。但儒酸不改，作咸充赋，助和羹味。"}
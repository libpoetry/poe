{"id":"844499","title":"浣溪沙 和清真韵","dynasty":"清末民国初","author":"姚华","text":"恬碧娇红闹远香。深更襟袂水风凉。桐阴竹影欲秋光。罢听蝉吟要月露，未妨鸥睡梦池塘。欲成诗句自商量。登山临水赋初成。不辞强醉酒杯倾。浮生客梦短长亭。枰里江山谁胜势，劫余鸡犬自相惊。眼前风物异阴晴。帆影乘风叶叶飞。明漪入画漾清晖。一航游倦赋将归。衣上水痕侵欲透，眼前烟意澹成微。江南木末晚秋时。"}
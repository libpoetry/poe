{"id":"402412","title":"念奴娇 其二 和正刚韵","dynasty":"近现代末当代初","author":"张伯驹","text":"杜鹃声里，惜芳菲、又减新来情力。愁梦一埸春事了，惟有书阴长日。风拂鸣琴，月窥吟烛，触景全非昔。旧时游宴，剩看池水凝碧。曾记白练听歌，青衫涴泪，憔悴京华客。陵谷几经朝市换，残弈浑难收拾。对酒伤多，登楼望远，烟树沉沉黑。平芜尽处，夕阳独恋山额。"}
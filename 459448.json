{"id":"459448","title":"四月三共肖伐杉护菜戏作","dynasty":"当代","author":"卢青山","text":"春风喜至如归家，挑枝出叶裁群花。圃泥得雨急欲动，乞农早插黄金芽。肖子握刀批棘杉，我来拧藤象麻花。少年作此如玩指，看今入手如凶蛇。霍然腾跃断高丫，羡子勇力犹堪誇；意得神驰有虎语：“为君更斫天中霞”。野兰生草为草遮，细剔穷寻费梳爬。肥根秀叶两可爱，正少此物护窗纱。曼衍穷年卮言哗，作诗更有闲言加。子营泥圃吾纸圃，取子为材休怨嗟。"}
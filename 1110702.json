{"id":"1110702","title":"句","dynasty":"宋","author":"朱浚","text":"寺钟城鼓两相和，共醉烟关感慨多。堤柳垂金春几许，檐花鸣玉夜如何。西风落叶长安梦，晚节寒华老圃心。红云近处催班急，只待春前奏凯归。蓬莱春思重云上，江汉秋情十载前。金寒霜气山无虎，剑动星光水有龙。明明采石兵前样，参赞归来即近臣。落花水煖千船聚，芳草春深一鹤归。米车已过尘迷路，渔网才收月满船。海燕故人意，杜鹃游子心。故里千山隔，终年一字无。"}
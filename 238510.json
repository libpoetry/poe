{"id":"238510","title":"读哲宗长编","dynasty":"宋代","author":"高斯得","text":"我於咸淳际，偶读绍符编。昏气塞宇宙，临文深慨然。孽惇暴於虎，泰陵度如天。惇言一脱口，辄奉以周旋。啸呼尽顽凶，排斥咸忠贤。意偏覆辙蹈，时移善政还。济恶蔡元度，推波曾子宣。纪纲耳目地，悉地私人专。其间如商英，牙吻尤呀然。神灵不可测，党人得生全。矧乃崇观后，於邑更堪言。孝弟尧舜道，祸反阶中天。圣经岂误人，无乃说用燕。孤臣泪迸血，后来其监旃。"}
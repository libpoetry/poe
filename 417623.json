{"id":"417623","title":"永遇乐 己巳三月初四寿绿腴君次坡公韵","dynasty":"近现代","author":"单人耘","text":"有书百卷，小瓯一勺，清趣无限。石侧蒲腴，梅根榈绿，唯我钟情见。穆然对此，风恬画静，诗思绵绵不断。念村畴，几年岑寂，凄烟苦雨笼遍。将台飞峙，江涛遥挹，一展乾坤倦眼。尘患撄人，洁衿在己，栖止双劳燕。待挥健翰，淩霄踔野，更扫古愁今怨。任驰骋、两心映照，十方赞叹。"}
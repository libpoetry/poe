{"id":"768376","title":"月华清 与朱西畯夜话","dynasty":"清","author":"龚翔麟","text":"粉莉销香，娟筠淡影，秋灯漫剪红豆。如此凉宵，恰好把君风袖。卸征帽、对下麡床，埽陨叶、安排茶臼。非旧。讶朱服诗腰，者番吟瘦。池上屋山曾住，正玉绣毬圆，水芙蓉皱。绣?芦鞭，催折落星墩柳。算双岁、梦雨飘零，吹一缕、歌云难透。携手。向花阶月地，认来真否。"}
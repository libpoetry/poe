{"id":"376072","title":"望海潮·隐藏诗词","dynasty":"现代","author":"仙剑","text":"远潮初起，葳香凝碧，苍茫岭断烟横。梅浅雪疏，衣寒剑寞，飒然西望遥峰。塞外访孤城，漠上惊喧震，未料尘更。折玉摧兰，人间如寄，叹飘蓬。一局谁算谁争？纵平生意气，难却风生。枉念旧时，惆将异路，由来梦破难承。云海问仙蓬，鹤影鸣归月，醉啸残峰。忽道参商刹那，自是有相逢。"}
{"id":"769888","title":"玲珑四犯•招梦用前韵 其一","dynasty":"清","author":"彭孙遹","text":"好梦谁同，有皓齿丹唇，人儿绝少。媚寝思香，远胜却邯郓道。一声砌竹惊回，正月影、空床初到。拟欲赋、夜来神遇，荐枕在朝云庙。缠绵一似春蚕死，向雪茧、窝中萦抱。乍可是云轻雨薄，未透相思窍。嘱付惜春御史，领风月，让伊清要。把莺声燕语，安排莫使，幽欢惊觉。"}
{"id":"1198686","title":"晋凯歌二首 其二 劳还师歌","dynasty":"魏晋","author":"张华","text":"猃狁背天德，构乱扰邦畿。戎车震朔野，群帅赞皇威。将士齐心旅，感义忘其私。积势如?弩，赴节如发机。嚣声动山谷，金光曜素晖。挥戟陵劲敌，武步蹈横尸。鲸鲵皆授首，北土永清夷。昔往冒隆暑，今来白雪霏。征夫信勤瘁，自古咏采薇。收荣于舍爵，燕喜在凯归。"}
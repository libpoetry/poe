{"id":"1237439","title":"山居春日杂吟","dynasty":"元","author":"黄镇成","text":"五色云开日上东，腊寒销尽得春风。秦人自爱桃源好，新酒家家有醉翁。白发盈头又得春，自将平日省吾身。胸中俯仰无惭怍，度外从天不在人。南北东西经乱离，閒思往事只堪悲。山中落尽梅花片，同赏春风更有谁。平生海岳旧心期，万里风云入梦思。今日独从高处望，偶逢林寺一题诗。"}
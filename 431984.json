{"id":"431984","title":"自滇还至盘江汽车过铁索桥作","dynasty":"近现代","author":"吴寿彭","text":"坚甲长车瓯脱寻，中原胡汉日相侵。漫天冉冉生浓雾，杂草离离托素心。鸟兽群同蕃下泽，火刀渐已拓丛林。每怜让德三苗最，绝壁奔湍人阻深。林箐茂密欲藏遍，族姓绵绵日盛延。吴越文身归禹甸，?夷缟袂到滇边。声情常得全峒壑，盐铁犹劳觅市廛。怪物咻咻非吉兆，卜鸡不惮更西迁。"}
{"id":"816551","title":"陈程初军门六旬寿诗直雷文","dynasty":"清","author":"曾广钧","text":"紫电青霜白虎幡，方舟湘上静惊澜。门施行马迎长毂，车夹鸣驺壮总干。十载荩勋酬黼衮，六旬华诞盛衣冠。元瑜为诵诗千首，自寿新篇属和难。此日玉鸠颐履步，少年珊翠夺花红。丝纶嘉绩三朝茂，草木知名万福同。司马兵书应简在，左车奇计达宸衷。中兴诸将多耆宿，百战何人第一功。"}
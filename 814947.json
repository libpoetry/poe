{"id":"814947","title":"满江红九首","dynasty":"清","author":"奕绘","text":"彼岸茫茫，渺空阔、中流一叶。送君者、自崖而返，浪花如雪。心地本安休断臂，脚根不稳争饶舌。托微波、泛泛此身轻，无家别。浮沤念，起复灭。涅盘路，直且捷。向澄圆觉海，远离一切。无住亦非心境界，有情须作真豪杰。懔荧荧、碧眼照乾坤，超分别。尺幅传神，真实相、都成故纸。何代物、当时画者，本无名字。法外觅心吾丧我，水中见影同耶异。弄沧浪、冷眼看轻鸥，西来意。谁对朕，浑不识。凡与圣，平等知。待虚空打破，法门不二。精进不随帆柁转，逍遥独立风波地。赚憨奴、五十五牧钱，真游戏。燕九风光，第一数、长春仙观。观门外、全身丈六，巍巍火判。大道传灯邪道灭，幻人说法真人看。着夜深、九窍黑烟飞，随风散。男和女，淫瞋案。生与死，颠倒见。本没有众生，菩提彼岸。大雨淋头诸相坏，泥胎化土原坑满。只空花、起灭向空中，君休恋。极目沧江，扁舟外、长天泬寥。泻万里、层澜如雪，狂飞怒号。叠叠鱼龙埋宿雾，明明日月桊银涛。沸汤般、不息向东流，迎海潮。芙蓉皱，春水桥。蒲桃涨，秋水桡。似梦回巫峡，神游汉皋。浪滚波掀今变古，沙翻石漱暮还朝。爱微风、吹起碎珍珠，花影摇。黄石矶边，大江曲、山雄滩恶。风暴起、云飞水立，电雷交作。吹箨危帆收不及，翻花雪浪开还落。羡芙蓉、浅港不知愁，双鸳泊。西山外，云初薄。斜阳里，虹尤著。有舟人相庆，洗杯同酌。千里芦花明反照，一年好景难先约。坐船头、沽酒晚凉生，瓜堪削。砖老苔荒，高寒外、斜阳影卧。蹑危蹬、级寻鱼贯，梯旋蚁磨。山海万重秋万里，虚空如寄云如堕。瞰齐州、九点渺茫烟，如星大。金刚顶，莲花朵。转轮藏，须弥座。省禅机、又且胡卢提过。天会九年名姓在，老僧百岁袈裟破。唱新词、独立最高头，无人和。滚滚黄流，是禹迹、神功初奠。极远目、乱峰西北，潮头一线。燕赵河山多感慨，金元事业空交战。想平沙、毡帐竖黄旗，标行殿。七百载，风云变。古今事，波涛卷。剩长桥顽石，平拖如练。税局喧哗争过客，堤城嵲屼依村店。叹年时、骑马往来频，英雄倦。被岸茫茫，渺空阔、中流一叶。送君者、自崖而返，浪花如雪。心地本安休断臂，脚根不稳争饶舌。托微波、泛泛此身轻，无家别。浮沤念，起复灭。涅槃路，直且捷。向澄圆觉海，远离一切。无住亦非心境界，有情须作真豪杰。懔荧荧、碧眼照乾坤，超分别。尺幅传神，真实相、都成故纸。何代物、当时画者，本无名字。法外觅心吾丧我，水中见影同耶异。弄沧浪、冷眼看轻鸥，西来意。谁对朕，浑不识。凡与圣，平等智。待虚空打破，法门不二。精进不随帆柁转，逍遥独立风波地。赚憨奴、五十五文钱，真游戏。"}
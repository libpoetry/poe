{"id":"264702","title":"龙山会·酬翼民和绿芳阁沁园春","dynasty":"现代","author":"王用宾","text":"伏日多风雨。郁郁葱葱，正阁前凝伫。忽飞来妙语。堪叫绝、拍案珠玑无数。声价重标题，名足与、平津千古。倘太平、有时殷杜，何妨束去。诛茅山水之间，万竹刺天，合德星攒聚。堂前非绿野，偏遇著、宾客香山能赋。消暑肯长过，还省得、结棚画柱。把英雄、煮酒闲论，失何人箸。"}
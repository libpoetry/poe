{"id":"822301","title":"金缕曲","dynasty":"清末近现代初","author":"汪东","text":"怒发冲冠裂。正全球、风云俶扰，亚非尤烈。反帝声威涛喷涌，又似燎原火发。直使得、群魔惊绝。一手擎枝标橄榄，暗挥兵、一手相屠割。头可断，志难遏。天骄自古终须灭。看昂然、成仁者去，卓为英杰。千万卢蒙巴继起，民族花开似血。笑鼠辈、垂涎三尺。铁干银丫坚强甚，比玫瑰、多刺松多节。刚果在，岂容折。"}
{"id":"312858","title":"瑞鹤仙·秋感","dynasty":"现代","author":"刘蘅","text":"墨香调玉露。写晓角霜天，悲怀谁喻。这般的朝暮。况金风四面，荐寒吹雨。千林绿蠹。更凄凄、黄粱蛩语。遍湖山，都是秋声，进入断肠词句。回顾。云光缥渺，海色微茫，鸥乡何处。世缘无据。多生事、今生负。恁琴书尘满，柴门深闭，雨暗南州雁路。问天涯十载风霜，赢得几篇恨赋。"}
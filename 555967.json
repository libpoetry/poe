{"id":"555967","title":"丙午年首夏患足疾六月淫雨大作狱屋中水深二尺许囚板漂没六七日始退重此湿感不能步履今一载矣殊觉衰惫恐倏殒灭为十招魂以自慰卧起慷慨援笔立就词固不能尽工也丁未年四月二十五日作 其十","dynasty":"明","author":"杨爵","text":"男儿脚步，自有圆方。由我颠踬，之死何妨。履我后土，戴我穹苍。省我之愆，是我之狂。魂如解此，安我福堂。呜呼魂兮魂兮，聊此相将。待我罪终，任尔飘扬。"}
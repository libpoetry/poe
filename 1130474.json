{"id":"1130474","title":"五位颂","dynasty":"宋","author":"释慧晖","text":"正中偏，混沌初分半夜天。转侧木人惊梦破，雪芦满眼不成眠。偏中正，宝月团团金殿冷。当明不犯暗抽身，回眸影转西山顶。正中来，帝命旁分展化才。杲日初升沙界静，灵然曾不带纤埃。兼中至，长安大道闲游戏。处处无私空合空，法法同归水投水。兼中到，白云断处家山妙。扑碎骊龙明月珠，昆崙入海无消耗。"}
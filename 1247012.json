{"id":"1247012","title":"伏读高昌佥宪公唐律十二首爱其清新雄杰殆本天成非吟哦造次可得韩退之慕樊宗师文苏子瞻拟黄鲁直体惟其有之是以似之区区虽欲效颦第恐唐突西施耳 其四 和过九华山","dynasty":"元末明初","author":"唐桂芳","text":"九华万仞势嶙峋，满路梅花冷笑春。瀛海难求丹灶术，尘寰易款白头新。时情恁使鲲鹏化，心事偏宜鱼鸟亲。雾阁云窗仙可遇，吾将此地托比邻。"}
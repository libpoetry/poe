{"id":"217530","title":"水龙吟·无情风掠芭蕉响","dynasty":"宋代","author":"赵长卿","text":"无情风掠芭蕉响，还是重门已闭。银缸独对，相思方切，教人怎睡。解叹从前事，解叹了、依前鳖气。想他家那里，知人憔悴，相应是、睡也未。且恁和衣强寝，奈无寐、依前重起。起来思想，当初与你，忒煞容易。及至而今也，半头天眼，不存不济。最消魂苦是，黄昏前後，冷清清地。"}
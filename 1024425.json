{"id":"1024425","title":"偈颂一百零二首 其三十四","dynasty":"宋","author":"释慧远","text":"咄咄牯牛儿，森森头角露。恣贪肥腻草，胀杀娘生肚。忆昔未离群，已作牛王步。今既离群去，触讳没回互。没回互病最堪忧，灌澉依前是好牛。有时喜，未跨门栏先撒?。有时瞋，掉尾昂头不顾人。有时好，舌端揽尽千峰草。有时恶，掣断鼻头双服索。而今风和日暖，江南江北去何之，伫看深耕浅种拖犁拽杷正当时。稍乖角，觅便宜。老夫不惜操刀手，生捉归来活剥皮。"}
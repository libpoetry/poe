{"id":"860958","title":"题大像","dynasty":"宋","author":"王易简","text":"□□未生时，先有此石岩。一从下生已，□□□□□。初发混沌窍，吐尽龙宫函。嗟□□□□，巍坐当空嵌。按足大地动，□□□魔芟。丹青架楼阁，仅免苔藓缄。上方见顶相，下方仰裙衫。谁如福智人，独脱神鬼监。龛灯集烟耀，天花坠云衔。我行岂不遥，迫此十口馋。叩门觅津梁，忽睹大力帆。善哉此方俗，不解走巫咸。仰佛何拳拳，盥佛何掺掺。灵石兆三生，神感浃至诚。我出唁佛语，谁能知圣凡。"}
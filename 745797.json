{"id":"745797","title":"武周长安造像石刻歌赠颜鹿门","dynasty":"清","author":"冯云鹏","text":"明空伪号周长安，镂石造象如雕龛。中有古佛如华鬘，莲台趺坐仪容端。台底狮子蹲而安，蛮奴承台气力殚。??字异右侧刊，惜其左侧已凋残。当时佞佛崇旃檀，天堂明堂金碧丹。纷纷投龙登泰山，鸳鸯碑上字屈盘。一时风气开乡关，此造象者姓名剜。但见凹凸苔痕斑，乐圃寺?多古翰。竹叶碑侧寻且看，鹿门赠予投予欢。何以报之双齐纨，取供斋头石骨寒。兜罗雪氎香漫漫，奉请拈花微破颜。"}
{"id":"163737","title":"和江平叔游无为山诗韵","dynasty":"宋代","author":"程公许","text":"夙嗜一邱壑，誓言苦难践。梦踏西山云，陟降原复巘。世纷不可耐，道根日以浅。永愧龛中定，三欢涕如霰。君从柯山来，行尽蜀山险。不惮屐齿蜡，恣襞兰亭蚕。毫端花五色，优昙暗无天日现。倏倏尘外趣，历历眼中见。人生欢会少，抟沙随手散。何以慰瞻思，英词展黄绢。"}
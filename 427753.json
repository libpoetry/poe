{"id":"427753","title":"水调歌头四首·一九五三年春，陈仲弘将军枉访，转达毛主席关怀盛意，试以旧瓶盛新酒，赋献四章 其四","dynasty":"近现代","author":"龙榆生","text":"我有斗争性，往日惜迷途。幡然幸获重造，思更效驰驱。长是勉诸儿女，为党全将身许，此外更奚图。学习向群众，振奋忘孱躯。怀椒醑，掺绮语，认今吾。末光期补日月，迈往莫踟蹰。珍视先民遗产，仔细重加料简，陶铸有洪炉。准则更垂示，凭以判精粗。"}
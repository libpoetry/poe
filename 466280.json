{"id":"466280","title":"清明作四首","dynasty":"当代","author":"卢青山","text":"雨风爆竹满山岑，岂不怀归万里心。我亦有家家有墓，两般残破与谁论。昔我先君欲自树，自树不成乃树吾。我今三十尚如此，两辈同来仆一涂。当我思翁泪枯日，想翁忧我更难排。呵天不仁问不语，掘地无泉斫地哀。而立而仆两不异，其生其死本然同。一樽欲作江湖忘，翁无我痛我无翁。"}
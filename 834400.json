{"id":"834400","title":"石湖仙 石帚韵，寿鲁国李老夫妇七十","dynasty":"清末民国初","author":"姚华","text":"航回珠浦。喜量海斟江，春在宽处。谁问白头双侣，应从罗天访去。仙根蟠错，更庇荫、万人歌舞。偕与。听补华、雅奏高古。菖蒲驻颜信美，定书屏、仍铭俪句。宝墨赍题，绕宅蓬瀛烟雨。旧典新谟，德门齐庆。绮琴双柱。槐影漫，灵光赋重文府。"}
{"id":"433668","title":"和星叔舟游鹅鼻山下归赋四绝原韵","dynasty":"近现代","author":"谢龙升","text":"扬帆破浪入江中，欲比西湖景不同。一泻直通千里外，声声高唱大江东。撸摇欸乃夕阳天，浩浩江声淡似烟。今日坐观垂钓处，安知不即变良田。黄山要隘阻奔鲸，屏障江南石壁横。刺刺重谈庚子事，怒涛声里走千兵。衔山落日晚霞鲜，处处犹怀芦荻边。待得月明江渚上，回头城郭起炊烟。"}
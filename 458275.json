{"id":"458275","title":"问道青城山七真殿","dynasty":"当代","author":"卢青山","text":"曲径盘崎岖，行行不可预。忽向崖侧危，忽折斜桥去。巍巍七真殿，劈面向天拄。拾级百十馀，下瞰群山俯。殿前接荒林，野梨开数树。更杂弥猴桃，藤萝引相互。弥猴仙已去，不复来食取。剩此苍古根，渊默似有悟。我力稍倦疲，相对坐廊庑。山风意亦歇，随我衫袖住。起问道人道，信手斜一举：子但向山行，灵真则可遇。"}
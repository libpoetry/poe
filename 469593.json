{"id":"469593","title":"独漉篇（有序）","dynasty":"明","author":"何白","text":"独漉独漉，悲歌当哭。梁柱有刀，车轮无轴。儿哑哑，绕父足。杀父者谁？父之族。儿不敢仇，仇尔叔。舂我黄粱，哺我菽。儿下有儿，儿可赎。摩挲室中刀，仇来剚尔腹。报父下泉，亦何复有妇。有妇从之游，不为黄鹄生，独宿冢上连理枝。左拂扶桑右若木，日月缭绕之，昼夜代明烛，独漉之歌，悲且促。"}
{"id":"452797","title":"报称己丑上元月圆为五十二年所未有是夜携内并秉初君一利刚诸君上韬光寺叙茶可仁法师鼓琴亥将尽步月露台中天如洗而遥望钱塘繁华则缥渺若尘外景遽尔心动忽焉思归","dynasty":"当代","author":"金鉴才","text":"闻道上元月，今年异昔常。遂教赏□客，投暮造韬光。石磴屐声促，风分佛殿香。坐定茶烟碧，檀几素琴张。仁师鼓一曲，响落满林霜。瑶阶步月去，虚籁动上方。灯市疑海市，佳气逼青阳。相瞻味圆觉，何处著苇航。岂堪消永夜，怀此月明珰。"}
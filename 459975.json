{"id":"459975","title":"暗香　白石韵。五月二日作","dynasty":"当代","author":"卢青山","text":"杜鹃烈色，照露中绛影，沉箫寒笛。几费折回，可可娇颜不堪摘。回首香风带软，长似我、纡情柔笔。只剩与、黯阁蛙声，惊梦卧凉席。江国，渐寂寂。又冷透小棂，细雨初积。似同我泣。环堵萧然自空忆。音信将年不见，都忘却、莺黄溪碧？但寄语、帷枕静，倩谁听得？"}
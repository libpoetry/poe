{"id":"216202","title":"明妃曲·我本汉家子","dynasty":"宋代","author":"王安石","text":"我本汉家子，早入深宫里。远嫁单于国，惟悴无复理。穹庐为室旃为墙，胡尘暗天道路长。去住彼此无消息，明明汉月空相识。死生难有却回身，不忍回看旧写真。玉颜不是黄金少，爱把丹青错画人。朝为汉宫妃，暮作胡地妾。独留青冢向黄昏，颜色如花命如叶。"}
{"id":"829049","title":"玉楼春 山梅初绽，适值大雪，赋此索湘弟和二首","dynasty":"清末近现代初","author":"刘永济","text":"山中昨夜寒光彻，费尽天工珠万箧。萼华素被梦初回，临镜妆新娇欲绝。妖娆颊粉香疑热，璀璨唇饴红可齧。天教风韵故无双，争奈看花心眼别。当年际此狂难遏，喜醉夜晴花映雪。而今畏冷闭门多，荒却一天香共月。故园亦有梅花窟，玉照精神光四彻。与君俱是此中人，试吮霜毫为我说。"}
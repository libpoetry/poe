{"id":"459643","title":"元月八夜雪作","dynasty":"当代","author":"卢青山","text":"探亲假已尽，怅怅无亲探，多谢天中雪，来探予孤寒。体微如尘渺，久扣门不喧。颇惭主人节，相见乃夜阑。岂敢延入室，暖气摧子残；岂忍负子意，科首伫庭宽。万户萧森闭，一灯冷淡间；不失旧年盟，唯有庭边山。为我护素氅，毋使山寒肩；为子歌击节，毋使子心单。茅屋结山壁，身躯飘地天。竟得一宵共，能不且为欢。明朝黯然别，各苦难相看；明朝别虽苦，莫忘有明年。"}
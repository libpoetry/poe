{"id":"427397","title":"西河 题秦淮泛月图","dynasty":"近现代","author":"陈衡恪","text":"秋乍霁。凉飙划破云翳。閒邀夜色赏秦淮，淡蟾在水。六桥不隔柳苍苍，烟光摇荡眉际。画楼外，重徙倚。绿漪两桨须记。兴亡漫说六朝山，燕还旧垒。帝城客去晚潮回，华年空叹弹指。软尘聚首似梦寐。莽东西、琴剑千里。见了若添离思，向飞萤、岸曲停杯。相对收拾余欢，笙歌里。"}
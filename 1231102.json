{"id":"1231102","title":"题宣和所制赤驹图","dynasty":"元","author":"陈方","text":"房星委地生神□，众马不得相俦匹。千里风轻白玉蹄，平渊春浴丹砂质。自从长养入天闲，振鬣常陪乘舆出。未知赴敌见戈矛，所惯承恩闻警跸。嘶当落日近尊严，气抹长林动萧瑟。不惭刍豆饱微躯，尚觊朝家三品秩。宣和殿里图书□，亲见圉人事爬栉。当时青海九万馀，未有一匹当宸笔。临轩睥睨迥出群，落纸须臾?奔逸。内侍传宣赐近臣，再拜奎光欲腾室。秋深沙苑多蒺藜，夜半河南吹觱栗。已诏民间置牧地，如此龙媒敢轻失。青城道上尘眯人，六宫粉黛无精神。此时此马□□□，□□□□□不能。追随天子向南去，哀哉委骨俱蒙尘。"}
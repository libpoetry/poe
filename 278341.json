{"id":"278341","title":"无月不登楼·读顾柘村文话","dynasty":"现代","author":"沈轶刘","text":"骚心争盘郁。万千怨、与谁排拂。碎啜湘兰，平铺蜀锦，消尽一镫奇倔。甘苦他生，老怀能熨，笔底春花，肮脏全祓。耸望外江峰青屹。唤起东阳缚诗佛，楚梦觉来迷屈。唾逐珠圆，墨随云涌，古意砚边方弗。闲补南华绂。凭说破、个中无物。劘刜。笑蠢騃痴呆，功犹欻。"}
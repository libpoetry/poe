{"id":"458103","title":"贺新郎　孟依依赠词，中有“若许同居江城上，当为常担酒菜”之句，予陋其担小，赋此以答","dynasty":"当代","author":"卢青山","text":"有瓮大如屋。有刘伶、解衣盘礴，居瓮之渎。有酒涛波声浩荡，没过刘伶之腹。有挂壁、一双酒斛。有位佳人担此瓮，担那头、垒以粗鱼肉。有何事，较此酷？有天与地载而覆。便从今、荡然飘去，天涯海陆。人世腾翻吾倦矣，今古不堪一瞩。择行路、最须幽独。委蜕成尘旦暮耳，想佳人、犹应青丝绿。更为我，掘一窟。"}
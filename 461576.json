{"id":"461576","title":"出车三章","dynasty":"当代","author":"添雪斋","text":"出车震震，道途交逐。高冈疾徐，驰驱千壑。骤风走沙，号灯微烁。坐中群客，噪呼大噱。伊其相和，谁与吾乐？出车阗阗，吾乡已舍。僄速遐方，逾迈千野。陵阿如倾，列星如泻。同路者众，同道者寡。跂望前驿，各分诸夏。出车轰轰，并轨而行。迅指陟卓，跋履千城。宇厦如魅，悬灯如睛。宵行群客，彼路皆茕。曷至其终，四散纷呈。"}
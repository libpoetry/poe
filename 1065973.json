{"id":"1065973","title":"次韵叔父月季再生","dynasty":"宋","author":"苏过","text":"瘴海不知秋，幽人忘岁月。祇记庭中花，几度开还蘖。忆昔移居时，始是青荑茁。殷勤主人惠，浸灌寒泉冽。颜色日鲜好，条枝争秀拔。意无后人剪，喜托先生苃。海康接儋耳，云水何田蹑。俯楹独四顾，怅此波涛匝。闻道海门松，僵枝出繁叶。困穷不足道，喜有千人活。不似玄都花，蔌蔌那容折。"}
{"id":"375474","title":"贺新郎·春色浓于酒","dynasty":"清代","author":"蒋士铨","text":"春色浓于酒。好园林、曦轮未起，曙光才透。万物之初朝气在，况值群芳如绣。唤起起、画楼开牖。不待鸡鸣吟戒旦，试仙郎、滴露搓酥手。现一对、花间友。生香艳艳交花又。免春愁镜中眉黛，陌头杨柳。恰趁晓妆匀腻脸，珠蕊笑开檀口。尽让与、闲时消受，他日官人频问夜，整朝衣、侍史熏香候。花殿琐、数声。"}
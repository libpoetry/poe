{"id":"1130599","title":"建炎丞相成国吕忠穆公退老堂诗","dynasty":"宋","author":"韩肖胄","text":"两持魁柄辅皇图，退隐林泉岁再除。勋烈早推戡难际，精神不减渡江初。遥知台岳灵仙窟，雅称磻溪将相居。好在先声震南楚，一堂风月暂踌躇。煌煌衮绣伫归周，卜筑宁容便退休。济上风烟移仿佛，浙东山水占深幽。清樽□□□□□，□□□□□□□。□□□□□□□，知公志在复神州。"}
{"id":"450526","title":"高阳台四首 其二 那晚停电之一","dynasty":"当代","author":"崔荣江","text":"一叠陈笺，三番嚼味。案前小巧台灯。照著弯眉，些微黛色春凝。说来懊恼停了电，令双眸、堕入冥冥。幸天边，细月如牙，咬破窗棂。偷闲且上中庭去，看棠花开未，怜弄枝横。却恨蛩音，扰人静听花声。想来那朵应如我，趁中宵、检点心情。寄相思、挂在新钩，直到平明。"}
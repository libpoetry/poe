{"id":"367592","title":"水龙吟·凤皇山居旁营生圹","dynasty":"清代","author":"杨玉衔","text":"词仙宜占名山，一坏净土还吾待。灯残酒罄，钟鸣漏歇，川终归海。生岂无涯，死如有约，例难逃外。况老夫耄矣，咸酸饱饫，纼将绝，骖加骇。荷锸刘伶留诫。遇青山、何须价买。无分归元，生防痊骨，临时狼狈。掘为狐狸，窟营兔近，身焉是赖。付啊唯厮守，马塍花事，有蛮春在。"}
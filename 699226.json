{"id":"699226","title":"前题","dynasty":"明","author":"聂镛","text":"美人昔别动经年，几见娄江夕月圆。怪底清尘成此隔，每怀诗句向谁传。桃溪日暝垂丝坐，草阁秋深听雨眠。安得百壶春酿绿，寻君还上木兰船。虎头公子最风流，只看仙人紫绮裘。筑室爱临溪侧畔，钩帘坐见水西头。当时把笔题江竹，最忆看山立钓舟。爱有高才于逸士，清秋不厌与君留。"}
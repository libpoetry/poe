{"id":"835451","title":"绮罗香 腊八日消寒第五集","dynasty":"清末民国初","author":"张慎仪","text":"急景周年，颓飙鼖雪，料检野游酒榼。为怯严寒，驴卷书成未押。不如假、尘海幽栖，重占到、易爻簪盍。算来只、十数知心，尘谈娓娓情殊洽。今朝正逢腊八。想招提欲佛，犹循故辙。宝粥香花，供养忙煞僧衲。愿遍布、万朵慈雪，紧护定、百层危塔。再翻倒、澡得新槃，洗大千兵甲。"}
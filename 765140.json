{"id":"765140","title":"冷梅画天宝宫人七夕穿针图","dynasty":"清","author":"张晋","text":"碧天高云汉，小王阶凉宫。月晓宫中美人夜，无事相约穿针斗。新巧殿阁何崔嵬，仿佛骊山道冷君。画手落笔奇，思将遗事图天宝。黄姑织女遥相望，金盘瓜果陈两厢。团团香露湿香袜，持针不语思君王。三郎却在长生殿，钿合金钗证宿愿。夜阑独凭玉环肩，纵有针神君不见。"}
{"id":"1131957","title":"和贾魏公冬大雪诗","dynasty":"宋","author":"潜说友","text":"海水飞花到上林，气形和处总由心。采薇指日休兵甲，宿麦连云办辇任。炽炭酒行怀往昔，老枝诗句诏来今。燮调妙用谁知得，端在崇阳与抑阴。云气峥嵘众俊林，圣朝事事合天心。梅根依傍蒙嘉泽，竹力低垂愧重任。有美江山祗如旧，无尘宇宙幸逢今。坐令清昼閒铃索，白战工夫效汝阴。"}
{"id":"553068","title":"洪武十九年夏五月不雨广信郡太守番禺彭公推府灵台李公率所属及父老民人祷于群祠祝词甫毕甘雨随至三日之间四郊沾足赋诗志喜用以见二公精诚所致云 其二","dynasty":"明","author":"郑真","text":"瑶阙欣闻帝宠嘉，滂沱甘雨遍天涯。溪流渺渺来千里，云气重重冷万家。尽使丰年多黍稌，也从七月咏禾麻。广文喜作襟期在，清夜长吟绛烛花。"}
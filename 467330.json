{"id":"467330","title":"戏赠唐君腊月十五新婚二首（拗体）","dynasty":"当代","author":"陈振家","text":"喜闻挚友即婚期，恰值梅花骄放时。冻蕾一宵抱枝笑，暗香此刻唯君知。尽开玉殿琼楼镜，羡杀寂寥广寒姬。蜜月明朝三千里，岭南看尽蝶双飞。谁家女子眼光好，选得多情如意君？端似露珠偎荷叶，不教玉璧有微熏。亲临似欲看足足，庸务难辞羁纷纷。聊奉尺笺裁八韵，无非为表寸心欣。"}
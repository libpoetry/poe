{"id":"460569","title":"亭午","dynasty":"当代","author":"伯昏子","text":"亭午无人际，园草空自萋。飞鸟不惊疫，明羽掠窗低。游鳞止池寂，篁姿纷清溪。上荫蓁蓁叶，下濡桃花泥。淑光转曈日，幽思当风迷。大道微若蚁，忽焉欲思齐。无乃扶桑木，其未降天鸡？生涯皆苦短，帝何毒烝黎。倚闾长睇眄，青鸾未闻啼。振衣俟登驾，云山车折輗。瑶池或有药，倩与谁相赍。惟从天时锢，坐暇忘栖栖。景翳固我待，幸心不贰携。"}
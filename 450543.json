{"id":"450543","title":"莺啼序 其二","dynasty":"当代","author":"崔荣江","text":"琼英一开阆苑，种兰心质蕙。忒羞赧、还敛清香，小阁海棠春睡。未知己、韶华历数，青丝已可簪环佩。那颜容，痴了黄莺，脆啼羞起。静水盈眸，弯眉接鬓，不胭脂足矣。绣心透、笺上新词，写来都是情字。念无邪，阿谁可解，措无那、不知滋味。赋幽思、苑上秋千，荡斜裙尾。风开柳冻，燕送花声，春来又相似。不同处、月下花前，醉了人儿，与酒无干，有心相系。浮舟满载，凭江临岸，芳菲已到相思地。罢轻愁、试将慵容易。知音隔远，云书雁字频传，天涯当若邻比。思之切切，梦之酣酣，最喜生双翅。越万里、把千千结，说与人听，又恐君前，见面难识。犹疑泪醒，凭空愁问，前盟是否还依旧，到何时，共赏庭前桂。今天记否芳辰，可寄玫瑰，案前相对？"}
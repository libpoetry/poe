{"id":"708672","title":"扶醉怯春寒•春晓","dynasty":"明末清初","author":"沈谦","text":"花晓玉帘，红莺声百转，偏相混。睡眼瞢腾，见向壁灯初烬。强扶馀醉怯春寒，奈又是、东风几阵。心头闷。将宝枕推斜，绣衾压损。记得绸缪初印。别易会何难，真如转眼韶光尽。验取瑶簪，怎上有通长璺。春来倒喜梦糊涂，全不是、旧时帮衬。难思忖。待得见他时，将他细问。"}
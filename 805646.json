{"id":"805646","title":"木兰花慢四首 其二","dynasty":"清","author":"史承谦","text":"未消人日酒，早一棹，唤青油。渐娴娜东风，轻圆灯影，吴市春稠。清游娜如山下，听萧萧、香雪落行舟。宛转藤湾曲港，微茫椒壁红楼。凝眸。指点近罗浮，冷处更夷犹。见淡淡斜阳，飞飞翠羽，渺渺明流。回头玉妃千万，只无言、暗与结诗愁。休便频吹横笛，等闲惊起群鸥。"}
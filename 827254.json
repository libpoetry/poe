{"id":"827254","title":"念奴娇 为蔡哲夫题魏李映超等造像残拓","dynasty":"清末近现代初","author":"傅熊湘","text":"烟霞洞口，正摩挲残石，又逢焦尾。一队红泥香印小，细辨婵娟名字。几度沧桑，几经劫火，英气留碑史。蔫然一笑，似渠粲者谁是。薢茩西子湖边，太真娇绝，慧悟令公喜。金粉六朝余古艳，分付美人名士。波磔凝烟，须眉映月，照眼清如水。麝煤渍处，他年重认题记。"}
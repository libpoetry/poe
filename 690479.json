{"id":"690479","title":"甲戌孟秋观察廉翁陆太公祖以诗箑见贻并分题索诸拙句未同幸辱投璚独契敢忘报李用来韵赋谢二首","dynasty":"明","author":"张萱","text":"赫赫具瞻尹，洋洋大雅篇。右文逢圣主，陈臬借才仙。永誉兼三立，灵心彻九玄。依刘难缩地，御李想扬鞭。倚相久不作，素臣谁与俦。君名悬日月，世业癖春秋。倒峡思常涌，掞天笔更遒。嘤鸣空寤寐，尺素莫沉浮。"}
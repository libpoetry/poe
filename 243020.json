{"id":"243020","title":"黄州栖霞楼苏翰林所赋小舟横截春江是也曾竑","dynasty":"宋代","author":"王铚","text":"铜雀不得鏁二乔，春江亦梦携西子。此楼缥缈相风流，此恨缠绵在云水。洞庭叶下愁湘君，不独阳台云雨神。精神感通若相遇，梦境幻境皆成真。黄州刺史清如镜，水光山色心同莹。牧之出守到元之，谁解把诗闻万乘。图成携得千里行，孤帆趁落斜阳城。江头莫指挽邓处，离合古今同一情。"}
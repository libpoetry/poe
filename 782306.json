{"id":"782306","title":"安化寺刻竹诗八章章四句","dynasty":"清","author":"戴亨","text":"苔光瑩瑩，云影皑皑。高窗雨过，落花飞来。雨霁云沈，天光侵户。趺坐观空，游心太古。熏风书炎，飘萧疏雨。日之夕矣，差池月宇。清风荡飏，飒然襟开。白云不去，幽鸟时来。闇闇孤丛，落落禅宇。载阴载晴，唯我与汝。浓露零兮，林枯山老。时兮奈何，青苍独保。高节嶙峋，葆汝天兮。霜风凛冽，吹汝寒兮。尔心虚兮，德不尔孤。尔节坚兮，时宁尔渝。"}
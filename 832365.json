{"id":"832365","title":"满庭芳 晨起闻卖花声，知安排作七夕矣","dynasty":"清末民国初","author":"陈洵","text":"碧水珠流，明霞花渡，镜奁催趁朝妆。隔年心事，分付待钗行。多少珠帘绣幕，频回首、月户灯廊。闲情在，泉华晓汲，淡淡看秋光。虚堂延漏听，无人夜半，休更思量。漫赢得尊前，一点芬芳。憔悴荷衣未改，佳期怨、宫彩先凉。针筵畔，都无才思，随分过昏黄。"}
{"id":"835042","title":"大江东去 孙文悫公为张太守画固陋草堂卷","dynasty":"清末民国初","author":"奭良","text":"茂林修竹，有山堂隐隐，杂花初发。五马行春胸次远，此意豪端微揭。草长莺飞，山空鹃泣，几被罡风折。珠还故事，海壖招入琼笈。曩昔退直余閒，云烟泼洒，蹊径翛然别。下视朱门同白屋，纸阁芦帘明灭。淡抹轻皴，鹿床家法，屈曲都成铁。九夷何陋，指来先路清切。"}
{"id":"452738","title":"王家河摆渡儿时赴外家必经地也不到且二十年时维五一赴泰州道中阿母为言外家旧事因往寻之渡口尚在同行者母妹妻女甥女","dynasty":"当代","author":"王引","text":"行辙纷南北，前河倘再求。访渡发兴新，趋似赴旧谋。初过忆尚孩，光景倏电收。往来复几人，当满三屋筹。操船女承父，振篙灵蛇修。已载蓑衣梦，宛转越中流。白云青萍底，一一玉丘浮。翠苇如短鬓，倖免芦花秋。及岸指东村，存殁华胥洲。路有未驯吠，客止不速投。顾耽乡情怯，行与思盾矛。耆旧半丘垄，妇雏依遭周。安知得丧间，岁月不我偷。呼归挥手去，将举犹回头。寄言围堰者，余意水悠悠。"}
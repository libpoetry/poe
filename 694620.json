{"id":"694620","title":"奉和都台忧水患诗即次原韵","dynasty":"明","author":"陈繗","text":"牂牁遥接越江头，底事年来有横流。万顷桑田千里浪，三江烟雨一渔舟。浚川往迹嗟何在，播种无功恨未收。想见台端今禹稷，为尧兼得十分忧。结发曾期到白头，薄缘何苦早分休。夫妻不共人间老，儿女空遗客里愁。一枕香魂兰麝古，半生贤行藻蘋秋。伤心怕说伤心事，不觉沾襟有泪流。"}
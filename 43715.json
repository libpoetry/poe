{"id":"43715","title":"三叠泉","dynasty":"清代","author":"魏源","text":"渴虹倒吸西江水，万丈老龙飞不起。三奋三坠下无底，喷为雨雹风霆诡。一练三帘万玉珠，奋迅奔腾十数里。水石昼夜万訇，双崖铁立殷空　。日月万古照不到，一峡终年烟雾里。数尺短松千尺苔，山深六月寒苍。不知何人暗相报，遂令闯破混沌死。至今山灵怒游客，百步飞霖射衣履。山非山，水非水，仙非仙，鬼非鬼，回头洞口云扃矣，千秋万岁何时启？"}
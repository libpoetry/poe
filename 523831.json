{"id":"523831","title":"冬至刘氏园庄十韵","dynasty":"明","author":"李梦阳","text":"暧暧寒城曙，绵绵野径纡。初阳升古戊，白露静园芜。款客琴尊并，开堂松树孤。登高望云物，极目散江湖。孟泽蛇龙伏，芒砀雁鹜呼。行藏虞氏传，勋业阮生途。且尽留连饮，休嗟序运徂。群虫迎节动，百卉待春苏。日月悲羁旅，乾坤识故吾。寄言招隐者，斯地有潜夫。"}
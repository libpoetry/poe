{"id":"837609","title":"鹧鸪天·临桂王幼遐四印斋词，率以此调赋小游仙，或寓时事。读而爱之，夏夜不寐，倚声效颦。时光不居，坠欢难拾，秋士多悲，自抒危抱","dynasty":"清末民国初","author":"李岳瑞","text":"梦雨荆台问有无。目成容易定情虚。凭将对影闻声句，换取真灵位业图。仙路迥，好音疏。白榆荫断七香车。神方驻景昏閒事，悔撷蘼芜跽故夫。"}
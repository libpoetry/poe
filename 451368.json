{"id":"451368","title":"兰陵王 送万里火葬，代内作","dynasty":"当代","author":"黄万里","text":"送卿去。卿去我归何处。重霄外，雨冷风凄，谁复须卿帝乡路。长烟浓—缕。魂气扶摇直赴。乱云过，莫阻仙途，转瞬长空净如故。卿去。最谁苦念庭犬丧家，梁燕无主，归来触物增凄楚。怜冀缺和泽，恩情难数。痴孙犹问卿何顾，倚户斜阳暮。卿去，尚还否，忆黄卷埋首，灯下衣补，匆匆卅载沧桑度。叹繁华麈世，留似朝露，而今零落，对子女，共泣诉。"}
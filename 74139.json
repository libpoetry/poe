{"id":"74139","title":"木兰花慢·数当今人物","dynasty":"元代","author":"蒲道源","text":"数当今人物，问谁似，玉堂仙。但苏子才名，居中未几，补外何偏。天公意深有在，要周流、海内作师传。万古斯文正脉，一生前圣遗编。胸襟理胜自超然。虽老未华颠。念厚禄崇资，真成大耐，何计荣迁。心期岁丰民乐，更公庭、无讼酒如川。唤取梅花为寿，看他老桧千年。"}
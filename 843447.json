{"id":"843447","title":"百字令","dynasty":"清末民国初","author":"梁鼎芬","text":"海风吹梦又沈沈，醉也几曾摇醒。独上层楼披雾眼，但见远山横整。贴水低迷，倚天侧媚，画法谁曾称。松林寒月，片云遮断无影。绝忆旧日池台，有人爱惜，蘅杜相攀赠。太息年光同电谢，莫道他时重省。浊酒魂销，斜阳泪满，坐对西风病。翻嫌鹦鹉，一声催热香茗。"}
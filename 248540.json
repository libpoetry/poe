{"id":"248540","title":"彭水谣·岂曰乌江广","dynasty":"现代","author":"伯昏子","text":"岂曰乌江广，不可容一苇。岂曰巴山高，藏得几窟鬼。古语剑阁雄，守臣化蛇虺。命官戴朝恩，愚黔安得诽。纵使心不直，宜当知所讳。旂影带雁声，烈风摧山卉。仰天惊密网，观鱼识赪尾。讵待陂堤决，万水一腾沸。子产存乡校，士民相亹亹。倚闾思古贤，寒月落象魏。"}
{"id":"182761","title":"嘉鱼遇顺风","dynasty":"宋代","author":"孔武仲","text":"晚雨落虽收，夜风鸣未已。轻寒破秋梦，亦逐征人起。闯篷问稿师，开帆已数里。喧喧波拍岸，漠云覆水。溅点如珠翻，涌澜若山峙。白钫亦回翔，江豚相助喜。余声更澎汃，掀兀席与几。孤舟没复出，轻捷如可恃。我生游四方，大半江湖裹。吴会吊胥臣，潇湘寻帝子。咏歌怀曩昔，往往成诗史。此行又壮观，快欲插翼比。雄豪爱宗悫，潇散追范蠡。搥鼓佐倾觞，呼儿斫金鲤。"}
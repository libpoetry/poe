{"id":"521449","title":"邃庵","dynasty":"明","author":"顾清","text":"达人隐城市，端居穆幽深。虽当车马交，而无尘土侵。侧径入迤?，层轩递明阴。萧森间水竹，窈窕想云岑。朝回隐几坐，幽意宛山林。想当缔构初，岂有远世心。抗席展图史，分庭盍朋簪。覃恩穷海岳，清言振璆琳。譬彼九皋唳，风听彻重阴。鸿飞二十载，俯仰成古今。高云复南逝，何时续幽寻。行窝倘有作，千里续遗音。"}
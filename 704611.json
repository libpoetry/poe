{"id":"704611","title":"癸亥除夕二首","dynasty":"明","author":"黎遂球","text":"依然送腊似前年，检历那堪岁自迁。渐与儿童不相类，却于时辈漫为缘。深杯薄酒憨憨醉，北舍南邻浅浅烟。可叹逢春无别事，斋头间亦揭红笺。时名一任世人方，痴叔文儿与酒狂。又是六旬新甲子，谁论三十贵萧郎。邻家照夜灯千炬，岁市宜春傍两行。短梦既馀聊自慰，好凭佳兆报春王。"}
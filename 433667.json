{"id":"433667","title":"哭亡见启祚四首","dynasty":"近现代","author":"谢龙升","text":"万方多难随千里，寸断肝肠一夕殇。落尽梨花无觅处，斜阳如血照他乡。任谁见尔皆欢喜，能识从依小更奇。即此忌才遭夭折，弥留色相竟乖离。无端缘尽悲难说，一念心酸双泪垂。散学负薪独不见，黄昏何处唤娇儿。凭空剜我心头肉，埋入荒郊土一抔。兄弟有情悲往返，终教拾尔骨同归。"}
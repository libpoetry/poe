{"id":"682930","title":"徐公子宅赏牡丹次孙大宗伯二首","dynasty":"明","author":"尹台","text":"东风吹暖散千门，浪蝶狂蜂亦自喧。公子名花开别院，佳人锦瑟对瑶尊。宋中车马交梁苑，洛下衣冠盛白园。此地仙僚时恣赏，春光何羡乐游原。扬子传奇浪载尊，陶公卜舍漫辞喧。能娱病客三春日，独爱王孙十亩园。忆昨看花同曲水，只今好客几平原。韶华况过清明雨，管占芳菲信尔门。"}
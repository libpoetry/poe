{"id":"812075","title":"口佗生","dynasty":"清","author":"孙原湘","text":"一寸相思一寸笺，真珠密字泪珠穿。侯门空守黄昏约，仙洞难期碧落缘。锦帨尚愁厖欲吠，银桥那有鹊能填。留将玉洁冰清体，好作来生并蒂莲。一纸情书订夙因，妙莲香里證明神。姻缘注定他生簿，才貌脩如见在身。说到死期心转快，记来前世事须真。风轮小劫随飘堕，佳耦先逢绝代人。"}
{"id":"1200734","title":"赠吴丈任真","dynasty":"元","author":"胡天游","text":"王述掇皮皆是真，知者惟谢公一人。当时审其意不显，肯独表表超出群。吴君大书任真扁其右，观者骇愕来云云。方今举世皆诈伪，一真岂独能久存。越雪蜀日众所吠，皎皎千丈不如尺。水浑纪信以诈全，万乘宗悫以伪能。回军轻言对朋友，九疑对面生层云。是真无用于国，亦无用于人。公如好真不自休，只合逍遥之墟作采真之游，否则吾不见汝封侯。"}
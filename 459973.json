{"id":"459973","title":"归去来词","dynasty":"当代","author":"卢青山","text":"归去来，归来何处？窗外潇潇雨。念陶公冉冉，东篱卧菊；子陵濯濯，寒江钓浦。倩谁知、落寞此中心绪？吹苍野马，寄雀深林，待品看、人生一样、飘蓬百折迷歧路。归矣乎？今生长住？伴著桐花数。转洞庭水弱，未浮狂楫；云溪丘矮，难舒宽袖。又华年、一寸丹心如土。车鱼愧铗，鸥鹭休盟，自作个、幽游落拓、吹箫屠狗今如许。"}
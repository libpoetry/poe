{"id":"121894","title":"再次韵·腷趵履险不踏泥","dynasty":"宋代","author":"陈造","text":"腷趵履险不踏泥，我亦策蹇驱驴儿。玄云吹寒作飞雪，琐碎渺漭无地皮。幻苍变白顷刻尔，翕张披拂谁为之。定自帝所千玉妃，羽衣鹤帔集瑶池。俯视下方粲一噱，剪水刻花争出奇。忍寒索句徒自苦，万偕我遭控持。明朝雪民鹊亦喜，邮筒到眼还新诗。"}
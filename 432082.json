{"id":"432082","title":"胜利在望书此志喜四首","dynasty":"近现代","author":"张采庵","text":"开罗以后波茨坦，公告宣言通牒书。残照西风穷寇路，楚歌声里更何如。米兰捧斧早消沉，又见希魔死柏林。落尽樱花春去矣，殿前一会只伤心。红军旌旆出关东，海上神山指顾中。破竹势成迎刃解，更无魏绛说和戎。兴邦有道在师俄，救国多方但拒倭。豪唱满江红一曲，从头收拾旧山河。"}
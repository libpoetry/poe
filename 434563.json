{"id":"434563","title":"寄张弟器之","dynasty":"金末元初","author":"段克己","text":"爱酒陶彭泽，映世清节耀。乞食赋新诗，不复事边徼。士生多坎坷，异代或同调。东山不可作，敢望磻溪钓。壶觞聊自倾，登高一舒啸。但恐污世尘，永为达人笑。山堂久岑寂，宴坐度昏晓。倚壁一蒲团，幽人活计了。日高鼎茶鸣，风细炉烟袅。曳杖步庭除，看云头屡矫。安得谪仙人，神游八极表。"}
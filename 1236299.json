{"id":"1236299","title":"自述叠前韵二首","dynasty":"元","author":"陆居仁","text":"年少洋洋过闾里，诸生衮衮登省台。雕虫末技笔徒秃，射虎良弓石为开。道在未应随世变，身强不得眩时来。君看塞上翁家马，造物戏人如小孩。能赋《子虚》有司马，不见邑宰无澹台。绿嗔草力随风偃，丹爱葵心向日开。稻过閒田鸿尽去，芹香旧垒燕还来。丈夫能受孤遗托，唯有公孙活赵孩。"}
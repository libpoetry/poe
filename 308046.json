{"id":"308046","title":"高阳台·庭院无风","dynasty":"现代","author":"宁调元","text":"庭院无风，闲花自落，凭他泪眼相看。今夜如何，柝声击到更阑。相思一寸凭谁寄，奈水遥、还更云山。待何时、重与温存，说尽艰难。明知未了荷珠愿，任云翻天上，雨覆人间。旧事殷勤，不消重挂心端。思量百遍该如此，又偏偏、为损餐眠。算窗头、明月来临，还似从前。"}
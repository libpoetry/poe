{"id":"300366","title":"疏影·戊辰冬偕二弟、三弟同访杨家墩感旧，次姜白石韵","dynasty":"现代","author":"单人耘","text":"方塘浸玉。记软蒲细苇，凫鹭能宿。梦里常亲，一径纷披，墩前枣影疑竹。牧童惯系牛绳处，料应是、当时村北。念孩提、习字依帏，那识沧桑悲独。微髭老农曾话，暮春稼穑事，罨篱翠绿。无限川原，犹是荒寒，左近几多高屋。催车归去青山远，入夕霭、漫歌新曲。待城隅、拂砚吹尘，奋写自强和幅。"}
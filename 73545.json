{"id":"73545","title":"木兰花慢·爱山中日月","dynasty":"元代","author":"梁寅","text":"爱山中日月，春渐去，又还来。望水绕人家，云生窗户，岫转峰回。层层绛桃千树，似丹霞、散绮映楼台。世上从教桑海，人间自有蓬莱。渔郎未必是仙才。偶尔到天台。喜相问相邀，山中肴＊，树里尊＊。何便寻归路，是风波险处未心灰。要似秦民深隐，桃花只好移栽。"}
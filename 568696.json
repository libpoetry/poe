{"id":"568696","title":"以双玉杯假敬美暂留赵吴兴所书莲花经成此","dynasty":"明","author":"王世贞","text":"汉有双璜，以为双斝。其刿若缕，晰泽而古。侍女于行，酌彼清酤。吸醇畅和，如觏伯雅。汝奉莲经，佛所秘语。吴兴笔之，则群玉府。我幡我诵，如奉慈父。紬女缃缥，又似觏女。比及三载，各复其所。由证入悟，筌蹄是舍。而况兹器，视等苴土。吾言亦赘，一笑首俯。"}
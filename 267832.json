{"id":"267832","title":"沁园春·八徽图题词","dynasty":"现代","author":"朱祖谋","text":"德象女师，有炜管、彤思贻令名。缅蘧缋姜嫄，稚图孟母，甄慈鞶帨，益誉丹青。四德倍之，群伦仰止，为烈于今有典型。瑶源远，溯双江毓秀，蕙洁兰馨。金闺弁冕贤英，衍孝友、宗风雅泳徵。审经以行权，积而能散，音流太似，传续更生。两佩纫芳，六珈式度，例以须眉亦老更。钟馀庆，也抗颜厨及，雏凤声清。"}
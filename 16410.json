{"id":"16410","title":"小妇吟·小妇欲入门","dynasty":"唐代","author":"卢同","text":"小妇欲入门，隈门匀红妆。大妇出门迎，正顿罗衣裳。门边两相见，笑乐不可当。夫子于傍聊断肠，小妇哆et上高堂。开玉匣，取琴张。陈金罍，酌满觞。愿言两相乐，永与同心事我郎。夫子于傍剩欲狂。珠帘风度百花香，翠帐云屏白玉床。啼鸟休啼花莫笑，女英新喜得娥皇。"}
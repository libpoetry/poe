{"id":"945882","title":"瑞鹤仙 寿赵德修检讨必普","dynasty":"宋","author":"陈著","text":"云无心出岫。游戏间、声名掀揭宇宙。红尘事看透。任高官惟有，鹤随诗瘦。溪山如绣。小轩亭、篘新话旧。想时时，梦到家林，但未有归时候。知否。分明世界，多少经纶，莫轻回首。平生抱负。金銮殿，有新奏。便相扶君相，从头做去，他又谁能出手。看明年、此日传宣，赐酴醾酒。"}
{"id":"731175","title":"故刑部尚书张照","dynasty":"清","author":"弘历","text":"书有米之雄，而无米之略。复有董之整，而无董之弱。义之后一人，舍照谁能若。即今观其迹，宛似成于昨。精神贯注深，非人所可学。三朝直内庭，受恩早且渥。其诗喜谈禅，学苏太相去声著。以苗疆获罪，意实别有托。平苗事既久，复用仍迁擢。性敏才本高，未免失行薄。使其生前明，标榜必致错。本朝无所施，小哉张与鄂。"}
{"id":"694004","title":"昆明池留别江云南郡公陈郡丞王别驾任节推诸丈","dynasty":"明","author":"陈克侯","text":"尺一遥劳下紫宸，主恩犹为及累臣。尘埃忽黯龙精色，天地仍全马革身。岂为鹰鹯番妒凤，祇应魑魅喜窥人。滇池十载追游地，谁拟波澜日夜新。亦知翠羽竟为灾，岂意虞罗四面来。万事悠悠难预料，孤怀耿耿易蒙猜。天高肺石干谁问，水尽牙弦抚自哀。可道营魂终识路，不堪风雾满滇台。"}
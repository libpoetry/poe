{"id":"462830","title":"龙泉茶室有女香印焚檀，与海雨云分美字成十韵","dynasty":"当代","author":"幻庐","text":"荀令笼袖浓，孰与徐公美。蜀女静且娴，柔荑十出指。铜熏结手印，轻拈白莲蕊。天竺散花回，罗带随风起。如吾草篆书，飞白丝可拟。鼻观雨金粟，云艖接岸彼。急逋味附形，月影融空水。少定收伤逝，诸相成即毁。冥思入无无，寸积残灰止。欲觅心字痕，竹山词意里。"}
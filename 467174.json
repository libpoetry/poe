{"id":"467174","title":"春夏相交夜不成眠遂起而抠诗如是者三日","dynasty":"当代","author":"陈忠平","text":"看时清晰却模糊，剩取残芳旧画图。絮化浮萍流水远，山沈红日白云孤。骤然风雨类歌哭，况复郊原啼鹧鸪。执手东君相惜别，那堪耳畔逸妻呼。底事伤怀不稳眠，人间三月有馀妍。临池碧柳柔堪弄，露角清荷细可怜。寻梦倘能同此夜，摘香何必待明年。吾生岂是多情种，偏把韶光掷浪笺。伤春便欲抱春眠，讵料蚊雷喧耳边。梦影支离坐长夜，鸡声迢递破残烟。蹉跎岁月岂堪忆，草木枯荣殊可怜。不合小资情调在，自教艾怨瘦诗肩。"}
{"id":"466407","title":"蝶恋花　记旧二首","dynasty":"当代","author":"卢青山","text":"旧在蓬门凄落甚，两坐空床，相对羸身病。乌啼未睡枝难定，偶识月华流牖迥。破腊骄梅千树紧，不似寒梅，生有临寒性。斜篱折问青春信，尚有刀风三百汛。壁上苔痕疑掩牖，过往行人，都作无人住。窗间望断仍回顾，屋角空坛无片黍。借米朝餐先细数，百户人家，先向谁家去。东邻祈雪儿童苦，我苦封门无径路。"}
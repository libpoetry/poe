{"id":"1128231","title":"和翁秘监彦深喜绝句四首","dynasty":"宋","author":"程俱","text":"朝来喜气溢层霄，侧听封人共祝尧。密雪正应歌九扈，疾雷先已破三苗。即看新绿归千亩，还见陈红积九年。便觉雨旸如有意，不须花草苦争妍。九重诚意格天关，一夜风回万寿山。银阙琼台迷远近，直疑群玉接萧闲。风铃相语纸窗鸣，拭缩饥鸦冻下惊。却忆剡木高兴尽，雪消江草唤悲生。"}
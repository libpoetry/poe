{"id":"416132","title":"百字令 题蔡冶民《渡江击楫圄》","dynasty":"近现代","author":"金天羽","text":"古愁重叠莽乾坤，欲问长江安渡。世乱奇书经早读，腰腹十围如瓠。燕颔飞扬，彘肩饱啖，戏惹江豚怒。四天云白，荻芦谡谡飞舞。曾记燕子矶头，鸡呜山脚，揽胜题诗处。打鼓发船风色利，历历数行烟树。帆落惊蛇，橹鸣秋雁，小泊寒沙溆。不须伸脚，恐君踢翻鹦鹉。"}
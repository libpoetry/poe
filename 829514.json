{"id":"829514","title":"应天长","dynasty":"清末近现代初","author":"周岸登","text":"蝶酣蜂腻黄初褪。印枕霞添星颊晕。月一梭，心半寸。宛转思潮无定准。卜瑶钗，挑翠鬒。慵剔玉釭虫烬。未了人间沉恨。背灯羞见问。曲阑回合闲凭尽。绕砌红苔滋泪粉。簟波长，香篆烬。柳外归鸦啼阵阵。月牙梳，云母笋。霾镜尘奁慵近。待卜蹉跎期分。过云沉雁信。"}
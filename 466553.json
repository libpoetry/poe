{"id":"466553","title":"北固山五章 铁浮屠","dynasty":"当代","author":"伯昏子","text":"老虬出江黑，层干风雷蚀。扬袂拂松涛，雷音震佛国。苔阶暮雨濯，割涕挂檐角。远桨荡烟汀，离声未堪学。俯影鱼龙穴，云沙拍崖裂。雕栏忆春风，总是河山缺。壁犹百丈青，情关三分策。庵草任风流，钟磬无寻迹。莫道石无情，更有无情物。分合本天机，何触云根发。"}
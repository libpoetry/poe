{"id":"630413","title":"陆太守孝山入山","dynasty":"明","author":"释函是","text":"世荣讵不慕，所贵维物外。但识电火机，何辞金印大。古者不贱目，偶与水云会。今贤有奇情，往返丹山旆。丹山指二千，居食恒依赖。感激发微言，欲解东坡带。万汇自乾坤，焉有函无盖。起唤陆大夫，庭株落寒濑。摇摇空影中，相对岂梦事。纵使百千劫，春光今夕在。"}
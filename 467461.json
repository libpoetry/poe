{"id":"467461","title":"骆越王羽人竟渡纹靴形钺感怀并呈曹锦炎老师","dynasty":"当代","author":"姚佳","text":"我辈朅来天一涯，伊人宛在水之湄。浮槎竞渡欲何往，丹凤朝阳心在兹。残绿汀洲春自好，新明半岛月相宜。曹家文字无人识，越国风华绝世奇。绝世奇珍礼意崇，国之大事祀于戎。上医医国刀兵外，造化化人方寸中。金鼓响时三老语，赤璋祭处百蛮通。比来狩猎江湖远，鸥鹭蹁跹天地空。"}
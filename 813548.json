{"id":"813548","title":"菩萨蛮六首","dynasty":"清","author":"李慈铭","text":"社风正值中和节，故园天末无消息。归梦柳丝丝，水乡春浅时。年华愁易谢，又报春分也。记得绮窗前，玉箫新燕天。蕊黄浥露秋心吐，燕支点缀梢头雨。压鬓一枝鲜，花红月又圆。携来香满袖，昼静微吟候。白发自风流，好花长聚头。春风人面桃花树，春江直送行人去。花落又经秋，有人长倚楼。归舟争认得。家住清潭侧。潭水隔年春，桃花仍傍人。年来领略东风意，赚人尝尽愁滋味。吹得客愁浓，东风又别侬。眉痕春未泄，无处传消息。莫为落花颦，花还怜惜人。屏山莺劝寻春驾，窥窗绮日眉初画。妆罢卷帘齐，晓风吹绣衣。江城花未嫁，湖舫如潮下。何处约邻姬，前村杨柳西。蕊黄挹露秋心吐，燕支点缀梢头雨。厌鬓一枝鲜，花红月又圆。携来香满袖，昼静微吟候。白发自风流，好花长聚头。"}
{"id":"172070","title":"木兰花慢·念行藏在道","dynasty":"宋代","author":"曹冠","text":"念行藏在道，仕宦岂为谋身。自谤起营蝇，东山高卧，北海开尊。荣枯置之度外，得饶人处，谩也饶人。须信吾躬道义，巍然良贵中存。浮名。蜗角是非蚊。过耳总休论。且啸傲幽居，清风皓月，光景常新。佩琴行吟胜景，访林泉、避暑赏烟云。谁识怀忠畎亩，此心常不忘君。"}
{"id":"461953","title":"金缕曲 冬，小寒","dynasty":"当代","author":"添雪斋","text":"冬是幽明者。共深寒、落樱之雪，淡然而泻。飞过虚空何人魄？辗转京华四野。覆遍了、青檐暗瓦。上有枯蒿三两缕，守候他、百代纷繁榭。黑与白，日和夜。吾今丧我难归且。便呵手、拈花垂笑，游离开谢。霓火腥红光如匕，结网刳城裂罅。孰可睹、罅中城下：隐隐车槎穷途渺，碾星辰一瞬齐销冶。梦寐也，风过也。"}
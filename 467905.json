{"id":"467905","title":"鄱阳湖文化展开幕日杂拾八首 门外","dynasty":"当代","author":"傅义","text":"八字门前乱絮纷，万头簇挤眼空瞋。高官岂与民同乐，拥后呼前自有人。大台锣鼓急喧天，莫道娱神似昔年。万事而今皆发展，龙腾狮舞也新鲜。名山大泽数庐鄱，山水情深尽可歌。岂必追星娱世俗，天才出自草根多。入门觌面讶宜春，故土新逢倍觉亲。锦上欲为添花去，自叹望海未知津。瓷画瓷都早享名，更听瓷乐出清声。始知今古奇闻外，美妙犹多未发明。化浆为纸已千春，不意今犹见蔡伦。机械功堪超万手，居然古法有传人。龙骨车成戽水轻，少年皆已不知名。今朝莫哂无何用，千载前惊大发明。蛋壳竟能刻成画，惊人绝技实堪钦。论功差胜屠龙术，可惜良工苦用心。"}
{"id":"101406","title":"瑞鹤仙·湿云黏雁影","dynasty":"宋代","author":"陆睿","text":"湿云粘雁影。望征路愁迷，离绪难整。千金买光景。但疏钟催晓，乱鸦啼暝。花悰暗省。许多情、相逢梦境。便行云、都不归来，也合寄将音信。孤迥。明鸾心在，跨鹤程高，后期无淮。情丝待翦。翻惹得，旧时恨。怕天教何处，参差双燕，还染残朱剩粉。对菱花、与说相思，看谁瘦损。"}
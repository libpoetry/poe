{"id":"246449","title":"瑞鹤仙·贺机翁八十晋八大庆","dynasty":"现代","author":"王蛰堪","text":"倚琼箫翠笛。牵梦远、烛畔千金一刻。高标占仙籍。仰秋云胸次，春风词笔。红桑旧迹。剩此翁、绵寿近柏。引清樽更满，携侣放舟，酒海浮碧。著意曛窗雨嫩，敛彩呈祥，晚霞留得。宫凋羽易。千年下，起岑寂。叹欢踪几许，骚魂何处，灯前聊共漫摭。倩琴轩唤雪，重写暗香画册。"}
{"id":"525927","title":"宗伯毛公宅画菜","dynasty":"明","author":"顾璘","text":"贵家金屏写生者，竞取纤秾斗高下。独怜意匠非世情，戏点嘉蔬气萧洒。琅玕作叶璚瑶根，笔底畦径移西园。菁华荏苒过雨湿，紫翠历乱凌风翻。黄花丹缬各未吐，胡蝶蜜峰俱已喧。南宫宰相白玉堂，挂之素璧生清凉。谁为灌溉剧抱瓮，我欲采撷盈倾筐。岂无犀盘象箸大官肉，肥腴不快水雪肠。对此薄饭每易饱，疏帘欹枕青春长。齑盬之味安能忘，鸣呼齑盐之味安能忘。"}
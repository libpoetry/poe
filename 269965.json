{"id":"269965","title":"芙蓉月·次赵虚斋韵，为螺川生辰","dynasty":"现代","author":"吴湖帆","text":"秋色影碧潭，眉妩样、正是初三新吐。湘帘簸梦，彷佛温黁重诉。生受金奁华国，恰诞玉台才女。花可可，月娟娟，似倚满庭欢舞。兰闺记前度。算风怀绰约，霞散朝暮。图将美景，还漱明珠仙露。历历芳尘如画，但低语。休回顾。消息寄，好催花引杯挝鼓。"}
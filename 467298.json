{"id":"467298","title":"山居闲咏四首","dynasty":"当代","author":"陈振家","text":"鹑衣不请小娘缝，屋角任它蛛网封。散乱薄书随手掷，依然邋遢旧疏慵。涧草岩花自在开，清溪无语浸苍苔。忽然一只云边鹭，划破青山投水来。层林漠漠晚风清，暮色稀微云岫横。百鸟不喧天地静，泉矶闲坐道心生。夕影苍山幽水滨，无腔牛笛正怡人。心存妙悟毫端涩，着意追摹总失真。"}
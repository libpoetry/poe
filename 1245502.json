{"id":"1245502","title":"题两伍张氏墓表后","dynasty":"元末明初","author":"徐贲","text":"古道远难复，浇风俗易便。庸人但碌碌，志士独不然。荆楚尚事武，宁论儒为妍。企彼良伯仲，委心惟简编。行义弗少亏，埙篪日相宣。仕途并荣践，艺圃从周旋。光华灼邦?，裔嗣承家贤。斯人竟缅邈，仪容隔重泉。芳兰閟永夜，宰木俱遗阡。孰云天无知，福善兹可镌。"}
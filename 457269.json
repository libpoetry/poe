{"id":"457269","title":"挽歌为李思怡作","dynasty":"当代","author":"胡云飞","text":"黑漆门开兮大光明，白米饭兮玉米羹，阿妈在门兮神气清。黑漆门阖兮三岁之眼睛。黑漆门开兮大光明，红蘋果兮黄橘橙，有人初见兮阿爸是名。黑漆门阖兮三岁之眼睛。黑漆门开兮大光明，豆奶甘兮雪糕冰，小哥哥兮欢唱声。黑漆门阖兮三岁之眼睛。黑漆门开兮大光明，糖七彩兮饼千层，邻居往来兮喜相迎。黑漆门阖兮三岁之眼睛。黑漆门开兮大光明，果冻杯兮可乐瓶，警察叔叔兮笑盈盈。黑漆门阖兮三岁之眼睛。三岁之眼兮长闭，三岁之哭兮渐逝，三岁之血兮枯萎，三岁之女兮见弃。铁屋兮如铸，漆门兮磐固，坚墙兮不语，时钟兮漫步。绒熊生尘兮寒月在户。"}
{"id":"73292","title":"沁园春·慧海深澄德山高耸","dynasty":"元代","author":"李道纯","text":"慧海深澄，德山高耸，主人不凡。况＊锐解纷，黜聪屏智，掀翻物我，不露机缄。立志虚无，潜心混沌，帝象之先密意参。玄玄处，老先生元性，一贯乎三。曾和至士玄玄。故默默昏昏契老聃。矧灵地虚间，禅天湛寂，忘知忘识，无北无南。收拾身心，圆融造化，覆载中间总作丹。炉中就，看圆陀陀地，照耀松关。"}
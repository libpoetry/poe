{"id":"466089","title":"每以","dynasty":"当代","author":"卢青山","text":"每以神疲借几逃，吾庐伏茧在山凹。贮筒竹老无新替，蛛网尘昏是旧缫。稿纸封成三百简，东风盛了一千陶。闭门岂为造车计？所幸无人索解嘲。梧桐一队如斯老，书带草生满牖摇。独卧无心斟琥珀，频来有意住鹪鹩。棋盘自看遗天下，赘肉尤欣上髀腰。不让朝歌脂粉色，山深也有小风桃。缠山细路满青蒿，向暮搴衣上小岧。撚瓣谁曾辨时季，扶松懒与比孤高。陈苔已学春风长，古石能经逝水淘。渐觉粘衣枝向黑，举头微月在林梢。擅枝柳眼作低翘，短水生春欲涨壕。岫上有云烦细数，袖中无虱亦穷搔。觅笋归来泥上脚，煎茶熟处海生涛。持毫自笑翻多事，欲注南华旋复抛。"}
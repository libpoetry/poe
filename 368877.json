{"id":"368877","title":"留客住·港中开发大屿山，亦岛国中一拓地法也","dynasty":"清代","author":"杨玉衔","text":"国蜗角。计一朝、舞人旋袖，楚南天窄，凿空骞槎西域。山移泰岱平处，海塞蓬瀛，浅后终计错。轮台故事，议屯田、汉代尚留边略。移民约。脱剑牵牛，操弓徙鳄。井里桑麻，警枕无虞闻柝。传说桃源避世，葛老移家，驱丛罗众雀。僧归寄语沃洲山，莫认护舟深壑。"}
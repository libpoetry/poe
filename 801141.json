{"id":"801141","title":"分拟鲍参军白头吟","dynasty":"清","author":"顾陈垿","text":"持妾怀中月，照君弦上心。琴声逐流水，月向波心寻。体双珍合璧，心一利断金。如何乖宿昔，貌昵情辰参。破璧成带玦，挫金置毡针。昔为比目鱼，今作分飞离。分飞日以远，反目望转深。言念结好初，忍垢共泥沉。钱刀焉足贵，信义乃可任。不见黔娄妻，相看雪盈簪。"}
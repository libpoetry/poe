{"id":"441043","title":"丙戌上元感赋怀留社诸子用旧韵并寄莼客索和","dynasty":"当代","author":"秦鸿","text":"接孽崇星墄，清宵爓月釭。云罗舒飒纚，瑶佩隐琤瑽。窈窕怀良夜，琳珉映陋窗。霞流摇薄醉，光转泻惊泷。影落焉堪只，形存适与双。栉风当肆丽，揽錽任眉厖。举世辞章靡，期君笔力扛。轭虬穷蹇浐，振鬣骋骊駹。慎避篻簩薮，纡登巀嶭谾。洋波唯万谲，庙算岂群蛖。旸谷鹰矜锐，扶桑犬乱哤。麋游远狩苑，鳞弋警渔矼。斐披瞻蓊蔚，幽独愧騃憃。安期牛渚谢，幸识鹿门庞。陶秫盈彭亩，昭萍泛楚江。包茅缩旧酒，逐肉唱新腔。鸾鸑方群雉，薰莸乃杂茳。兔园耽咇㘉，鲲海间铮鏦。夜静堪攸叹，途遥转疾跫。百川东入海，岩滴始淙漎。"}
{"id":"420535","title":"摸鱼儿","dynasty":"近现代","author":"张克家","text":"恁修来、一团欢喜，了缘朝暮朝暮。閒关车去南塘下，碾碎旅怀羁绪。宵暗度。畴信道、禅心已作沾泥絮。野田草露。镇坌息奔驰，马蹄人迹，那若共春驻。重门闭，玉臂交加锁住。秋衾犹觉寒妒。惊回短梦檀郎诉，户外履声何故。君莫怒。君亦是、东眠西宿精纨绔。深闺最苦。待守到更阑，扶将不定，早向醉乡赴。"}
{"id":"42617","title":"割麦行","dynasty":"清代","author":"乾隆","text":"迤南割麦收逮齐，迤北割麦今姑兮，合家竟日咸毕力，尚有余粮连亩栖。腰镰手銍躯偻走，惫矣精神各抖擞，十年&mdash;遇可辞劳，遗秉滞穗由他取。前驱警跸无烦词，赤子宁避其父过，为之望哉为之喜，范云萧缅安藉他。别有老农茆屋叹，不烦重问情自见，幸兹割麦逢饱秋，持鬻却苦价太贱！"}
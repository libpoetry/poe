{"id":"458434","title":"双骸","dynasty":"当代","author":"卢青山","text":"枕左臂于汝颈，抚右掌于汝肩；交汝股于吾股，如女萝菟丝之固缠；共双靥之微笑兮凝四目以无偏，俾眸光之永接兮如死之牢坚。来，司命，我固如此，惟子之所使。来，司命，来薙我发，使我秃而白，薙彼之须，使血如濡。我所存兮岂青丝髯鬓之温如。来，来戕我僚懰之巧笑兮，使我一夕而老耄；腐彼弛张之肉肌兮，使一瞬而枯槁。我所存兮岂躯骸之为吾宝。司命，来，速腐我肉，出我之骨，使我所存，迄终古而露突。"}
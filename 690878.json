{"id":"690878","title":"宿三那庵次韵赠閒道人","dynasty":"明","author":"李之世","text":"三生缘事可谁谈，影里前身嘿自参。珠海寺门閒乞子，石钟山畔老瞿昙。肩头明月诗千首，床上葫芦易一函。莫道此生忙未了，因君借宿古那庵。浪说浮生六十三，休将泡影恋虚潭。颠毛秃尽那堪祝，卧胆尝来亦自甘。果腹半飘黄麦饭，盖头一把白茆庵。身前身后茫茫事，共剔寒灯五夜谈。"}
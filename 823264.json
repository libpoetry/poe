{"id":"823264","title":"扫地花 送春，用梦窗古江村韵","dynasty":"清末近现代初","author":"赵熙","text":"紫鹃唤客，道烂锦年光，夜归瑶岛。素缘未了。似阳关送别，马嘶芳草。梦里天涯路，比山中更小。翠云窈。问昔日万花，今为谁好。门净风自扫。且料理吟身，寺钟催小。锦江■棹。念桥通万里，故人书少。作客家山，过活依然皂帽。诉圆照。几时春、太平同到。"}
{"id":"905423","title":"至启三伏之中若热尤甚连假之内度日且长忽辱佳篇若谐高会虽勉为赓载而未尽所怀辄更放于击辕庶重陈于摇旆亦既燕居之际聊为大噱之资","dynasty":"宋","author":"李至","text":"夷门山北是朱门，长有丹心感旧恩。魏勃更乖持故帚，曹参犹忆旧芳樽。梧桐影里蝉声急，菡萏香中雨气昏。应得新诗又盈笥，使来多说在西园。"}
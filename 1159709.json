{"id":"1159709","title":"和仆射牛相公以离阙庭七年班行亲故亡殁十无一人再睹龙颜喜庆虽极感叹风烛能不怆然因成四韵并示集贤中书二相公所和","dynasty":"唐","author":"刘禹锡","text":"久辞龙阙拥红旗，喜见天颜拜赤墀。三省英寮非旧侣，万年芳树长新枝。交朋接武居仙院，幕客追风入凤池。云母屏风即施设，可怜荣耀冠当时。"}
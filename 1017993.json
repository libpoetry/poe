{"id":"1017993","title":"偈颂一百零四首 其一○二","dynasty":"宋","author":"释绍昙","text":"寺踞千峰，十方同聚。家贼难防，令人惊怖。正法明王，怒发冲冠。作如是言休惊怖，侬家自有降魔杵。粉碎髑髅，裂开肠肚。热铁洋铜满满盛，鼻绳牵入泥犁去。佛子将谓出家行菩提路，谁知反不如狼虎，累及七代先灵，生身父母。号天血泪啼红雨，哑，怨恨凭谁诉。"}
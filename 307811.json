{"id":"307811","title":"扬州慢·癸酉十月，霜风凄紧，缯纩无温，忆枯萍狱中情况，悲痛欲绝","dynasty":"现代","author":"詹安泰","text":"髡柳歌台，毒腥挝鼻，倚天剑气凝霜。望边城一角，影旧日斜阳。自湖上、清欢老去，病里欺酒，羸马逢场。甚多情、依恋年年，消受悽惶。俊才漫许，有飞花、飞絮颠狂。况海国嘘龙，孤亭唳鹤，大野荒荒。说与故山猿鸟，㓻风紧、片月微茫。剩沧桑、危涕愁听，空外吟商。"}
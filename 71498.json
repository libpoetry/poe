{"id":"71498","title":"雨霖铃·万绿心歇","dynasty":"元代","author":"王吉昌","text":"万绿心歇。放神情和畅，痼疾蛰窟。清虚道业修崇，蠕神息、运无仓卒。七曜迎真虚室洁，冷辉冰骨。镇九天、十二楼前，五气腾空帐金阙。高提慧剑仙童谒。迸寒光、尖锋挑日月。收藏炳耀精华，聚壶鼎、激玄霜发。有物生成，无上妙、总归化恍惚。廓性海、浸润无为，绰约三空越。"}
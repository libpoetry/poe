{"id":"432756","title":"塞外感怀","dynasty":"近现代","author":"范天烈","text":"毳暮韦毡敢晏眠，朔风吹雪雁连天。能开强弩东西射，惯蹶名王左右贤。竖子何知无骨相，丈夫端不受人怜。轮蹄几度关山月，忽忽流光又一年。仓皇烽火起无端，始信家山蜀道难。廿载雄文惊说项，半生心事悔瞻韩。爱才谁肯焦桐爨，感遇终羞剑铗弹。百计不如归去好，海天万里任雕盘。"}
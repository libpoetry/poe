{"id":"1196223","title":"伏蒙侍郎见示蓬阁多馀暇诗十首调高情逸无以咏歌篇篇实为绝伦一一尤难次韵强率鄙思别奉五章却以秘阁清虚地为首句所谓效西子之颦也惟工拙之不同岂天壤之相接莞尔而笑其敢逃乎 其四","dynasty":"唐末宋初","author":"李昉","text":"秘阁清虚地，安然养道心。无人接高论，遇兴恣闲吟。笔阁珊瑚架，冠欺玳瑁簪。苍生待康济，未用忆云林。"}
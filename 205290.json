{"id":"205290","title":"赠范道人·黄纸差符不肯留","dynasty":"宋代","author":"卫宗武","text":"黄纸差符不肯留，飘然愿逐云水游。纡朱拖紫不肯慕，甘著草衣披布素。金珠斗量佩鸣珂，所得懽华能几何。形气日随情欲蠹。曾不百岁同臭腐。学仙岂必便函成仙，人世且结清净缘。弘景宁为轩冕锢，子平未免婚嫁累。有田有庐誓弗归，有子有女弃若遗。"}
{"id":"375443","title":"念奴娇·才人为政","dynasty":"清代","author":"蒋士铨","text":"才人为政，羡宦成、三十居然不朽。伍德参观，如善射、转侧皆能人彀。游戏奇情，循良小传，千里传人口。西清馀子，旁观且袖双手。底事抛掷西湖，句留难过，展放林端牖。六代青山，横浅黛、都作袁家新妇。酒客清豪，名姬窈窕，小令歌红豆。香名艳福，几人兼此消受。"}
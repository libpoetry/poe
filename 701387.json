{"id":"701387","title":"赠王稚川之南雍","dynasty":"明","author":"黄廷用","text":"东观追趋今几年，朝朝供奉圣君前。唐人词赋推王建，汉代文章属马迁。天霁晓星辞凤阙，雪消春水送兰船。镐京总是兴周地，棫朴曾承雨露偏。夜雨清斋曾对榻，论交久矣惬襟期。台衡他日占各世，山斗于今重得师。春色平分千里外，风流远陋六朝时。悬知南国多桃李，朵朵烟含璧水滋。"}
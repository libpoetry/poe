{"id":"678355","title":"五更转咏促织鸣东壁送友人","dynasty":"明","author":"郑惟广","text":"一更风露清，东壁寒蛩鸣。所怀离别人，独坐伤我情。二更人愈愁，声声近床头。昨日携手妤，今夕在他州。三更月正圆，促织尔何然。欲梦见容颜，展转不得眠。四更更漏迟，唧唧鸣声悲。含情不可听，复起坐孤帏。五更声欲残，霜落空林寒。其如远人何，相思路漫漫。"}
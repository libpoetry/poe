{"id":"844156","title":"南乡子 将抵白门，敬借家大人韵","dynasty":"清末民国初","author":"易顺鼎","text":"剪出翠蓑新。夜夜空江卧冷云。我与梅花同一样，艰辛。风雪天才过几分。何处玉箫闻。更向前头访艳魂。听说南朝花世界，无存。绿减秦淮水半身。楚尾更吴头。篷影如云暝未收。雁与间鸥同渚卧，休休。出处途分漫代筹。沽酒向津楼。隔岸风灯乱醉眸。客里小寒春又近，堪愁。一派江声尚送秋。"}
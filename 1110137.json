{"id":"1110137","title":"蝶恋花","dynasty":"宋","author":"吕胜已","text":"墙角栽梅分两下。夹竹穿松，巧傍柴门亚。不似西湖明月夜。展开一片江南画。老子寻芳心已罢。为爱孤高，结约如莲社。清静界中观物化。憧憧门外驰车马。眼约心期常未足。邂逅今朝，暂得论心曲。忽堕鲛珠红簌簌。双眸剪水明如烛。可恨匆匆归去速。去去行云，望断凄心目。何似当初情未熟。免教添得愁千斛。"}
{"id":"1092552","title":"初荣","dynasty":"宋","author":"曾丰","text":"??者菊，九月初荣。于家之庭，有旗有铃。主文孔明，绰其能声。之子初荣，与象为声。匪家之馨，维乡之馨。??者梅，十月初荣。于郡之厅，有罍有觥。主礼孔诚，洽其欢声。之子初荣，为乡为馨。匪乡之馨，维郡之馨。艿艿者兰，三月初荣。于王之庭，有颖有泓。主德孔宏，鲠其直声。之子初荣，与郡为馨。匪郡之馨，惟国之馨。何当效能，宋绪丕兴。之子中荣，匪国之馨，维天下之馨。何当谒精，宋绩丕成。之子终荣，匪一时之馨，维千百载之馨。"}
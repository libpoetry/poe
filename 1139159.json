{"id":"1139159","title":"题沈华父送行诗卷","dynasty":"宋末元初","author":"陆文圭","text":"孟阳索吾锦，景纯夺吾笔。老我叹才尽，秀句吐不出。东阳有行卷，展玩已盈帙。乘雁岂为多，买菜复求益。嗟君乃佳吏，家世本经术。一从冠惠文，不肯事佔?。贞廉啮苦檗，和劲调玉瑟。簿书谢嚣尘，车马动行色。君如击水茝，我似退风鹢。出处两忘言，黄花秋淅沥。"}
{"id":"317690","title":"金缕曲·梦绕长亭路","dynasty":"现代","author":"苏渊雷","text":"梦绕长亭路。甚年年莺飞草长，杂花生树。剩水残山天共老，一种闲情谁与。算往事都无觅处。收拾清愁期浩渺，戒霜寒鹤舞回翔步。云水阔，漫凝伫。兰成萧瑟江关暮。共些时高歌青眼，抗怀今古。回首楼台弹指现，解道婆娑乐土。看皓月长空徐吐。腐鼠功名同一吓，只纵横才气难为主。天莫问，自来去。"}
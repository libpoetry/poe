{"id":"237743","title":"送汪汝冯沿檄造朝","dynasty":"宋代","author":"曾协","text":"春风扇微和，散入桃李场。枯卉受彼佛，处处生辉光。有客事行役，起柁凌官塘。浮家入烟浪，琴书粲成行。旁有玉颊人，妙指出宫商。主人志超俗，心胸莹琳琅。但使秋月明，岂虑浮云翔。富贵恐不免，赋予元有常。善保万金璧，毋遗轻毁伤。岂无山径蹊，徐步遵康庄。"}
{"id":"254544","title":"兰陵王·春暮述怀示宛春","dynasty":"现代","author":"徐震堮","text":"过寒食。帘外东风晚急。扶愁起、留眼看春，无奈出光去如掷。天涯况是客。凄抑。吴船夜笛。凭阑处、商女后庭，烟影离离旧淮碧。江关赋萧瑟。更水面飘歌，灯外欹帻。沧波一梦头堪白，伤十载书剑，异乡风雨，江花江草弄怨色。甚天上消息。岑寂。翠尊侧。叹鬓怯繁枝，诗冷瑶席。斜阳独立青芜国。九竹院孤枕，石林双屐。相思何许，问燕子，倘记得。"}
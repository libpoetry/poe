{"id":"303567","title":"台城路·柳，和颐年","dynasty":"现代","author":"黄祝蕖","text":"春风又到江南路。斑骓旧曾游处。十里旗亭，几声玉笛，惹起离愁无数。画桥西去。更添个流莺，娇啼不住。和雨和烟，依依一碧奈何许。风流问谁似汝。只灵和殿里，当年张绪。汉苑痕模，隋堤影乱，身世而今无主。流光付与。纵千种缠绵，有情谁诉。怎不销魂，一鞭残照度。"}
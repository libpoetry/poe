{"id":"183540","title":"送陈仁叔之越","dynasty":"宋代","author":"陈鉴之","text":"生世可无友，吾友得仁叔。行己严尺度，色夷气清穆。蝇头观世态，尘尾露心曲。大江渺愁人，风欲饱帆腹。重阳两是按，不共一杯菊。吾侪迹浮萍，同是客京毂。作讨俱出此，正尔未免俗。倘廪可反映，一笑如鲁肃。寒窗共短檠，何用戒征轴。氢穷杜陵远，恨欠突兀屋。波寒净沙石，露重老林木。莫言衣带水，后会殊未卜。越山君旧游，我亦曾寄目。迩来平安否，细与问修竹。"}
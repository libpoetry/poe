{"id":"406853","title":"永遇乐　纪念采庵师一百周年冥辰","dynasty":"近现代","author":"梁三苏","text":"屐齿痕深，暮云思远，情绕春树。秋抹商声，夏量宫线，骚在尖新处。冲寒犯暑，金针密线，个中寸心良苦。更堪称，诗风古道，几人一如翘楚。勾沈岁月，蓬门迓采，领略玉田花絮。爵浅吟高，梅楼英阁，可惜风流去。而今尚在，短长歌调，熠熠中华大吕。深深问，江楼燕柳，可曾记住。"}
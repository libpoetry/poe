{"id":"569366","title":"程孟孺以善诗及书与余交十五年矣今春过余则书法益妙云将入燕应中秘之募索一言为赠余久厌笔研且畏绮语虚名落长安人耳不得已勉成二律塞白孟孺慎毋以示人也 其一","dynasty":"明","author":"王世贞","text":"程邈创今隶，君称其家儿。一入中郎冢，频书幼妇碑。苦心变钩磔，元气走淋漓。莫以家鸡贱，犹堪集凤池。"}
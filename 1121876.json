{"id":"1121876","title":"卢通议挽词三首","dynasty":"宋","author":"范纯仁","text":"耆旧今多少，唯公景德人。家邻吴市卒，名重汉廷臣。路在犹耕月，门閒似送春。空堂馀画像，彷佛旧精神。教子生前贵，休官物外荣。去家金节重，开户玉棺轻。江水元如旧，松林长未成。祗应山鸟恨，长向垄头鸣。谁记先生事，声名五十年。素风人不及，阴德世相传。气与诗流合，官随子舍迁。门闾迷故客，怅望白云天。"}
{"id":"1175089","title":"句","dynasty":"唐","author":"杨巨源","text":"鸣鞭秋色诗情远，拂匣寒花剑力多。籍通莲阙秋光遍，诗答蓬山晚思遥。青门日暖尘光动，紫陌花晴风色来。艳欺藤蔓莺无限，香压荆花蝶不飞。内史旧山空日暮，南朝古木向人秋。梦中乡信惊秋雁，窗下林声带夜蝉。独向晓山知露湿，远临秋水爱云明。新河柳色千株暗，故国云帆万里归。一院绿钱童子拂，千竿青玉主人栽。露凝丹地初疑雨，烟著红楼半是霞。空门水定埃尘远，真偈金书世界稀。"}
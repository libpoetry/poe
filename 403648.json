{"id":"403648","title":"满庭芳 三赋绿阴","dynasty":"近现代末当代初","author":"白敦仁","text":"林表黄昏，樽前绿鬓，一般不赖消凝。小斜廊外，展转是浮生。莫道无花更好，无花也，那便无情。凭谁与，婆娑斫去，好月更分明。冥冥。四天外，红桑如拱，碧海波倾。问蛮花可识，酒意纵横。人道宫槐未落，早凝碧、池上歌声。君知否，系绿牵青，身是旧金铃。"}
{"id":"446898","title":"八声甘州    长白山天池","dynasty":"当代","author":"蔡淑萍","text":"对秃崖褐岭火山骸，苍凉使人惊。正风寒如割，吹衣欲裂，哪是秋清！山半经行犹记，松茂野花明。岂为奇瑰匿，艰阻先迎？念我登高涉险，幸雾开云散，骤雨初晴。瞰微漪不起，澄碧一湖冰。镜莹莹、问谁遗此？孕三江、源自哪厢生？天山里、亦天池在，并是双睛？"}
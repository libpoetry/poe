{"id":"448959","title":"唐多令 七月下浣与枕秋仁丈共饮市楼酒馀成七绝赠于予云春云秋雨已多时天女无踪梦破迟侧帽词成君亦老画禅谁逮虎头痴余因成此调","dynasty":"当代","author":"吴灏","text":"往事黯凝眸。幽思入素秋。又年年、无绪登楼。休道近来情意懒，倚棂月、使人愁。鸾镜说温柔。玉容今在否。叹情天、此恨悠悠。粉坠水烟如梦去，泣残泪、向江流。"}
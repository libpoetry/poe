{"id":"466707","title":"将赴常熟，主人来电催诗，试作 其二 登虞山","dynasty":"当代","author":"吴金水","text":"閒步虞山道，风光接迩遐。平湖波潋滟，幽谷势谽谺。林木藏啼鸟，苔墙列篆蜗。问茶何处去，小院绕荆芭。每忆深庭初见时，昂藏七尺雪霜姿。雄谈飒沓天花雨，老笔纵横龙蜕诗。岂料一朝仙驭别，空馀九脉乱云垂。遗编抚尽唯三叹，无奈生前付梓迟。"}
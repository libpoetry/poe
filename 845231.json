{"id":"845231","title":"双调望江南 过磁州作","dynasty":"清末民国初","author":"樊增祥","text":"磁州好，河北似江南。釉白花青茶器美，笋香鱼熟酒杯甜。莲芡价尤廉。重系马，夹路柳毵毵。??锦毛思旧绣，蜻蜓红尾趁疏帘。留看一钩蟾。磁州好，一段碧云天。陶器鬻来仙佛像，水租收得藕菱钱。吾欲买溪田。沈吟久，有水恨无山。云碓自舂非御米，烟波虽美欠吴船。久住也堪怜。"}
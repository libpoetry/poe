{"id":"431566","title":"寿杨老民任先生八十","dynasty":"近现代","author":"叶云峰","text":"叙齿十年长，论交岁月宽。红尘虽辛苦，白首自平安。歇浦承垂教，苏台展飞翰。雁行如骨肉，得暇便追欢。肝胆相期许，文章金石坚。奕棋严楚汉，杯酒小神仙。好学无虚日，蜚声已有年。倚窗吟咏外，常养性中天。岭上梅初发，筵开桐酒馨。心慈多厚德，造物与遐龄。兰桂飘香远，松枝覆鲤庭。人尊南极老，寿外更康宁。"}
{"id":"829052","title":"减字木兰花  己亥七十二岁 建国十周年国庆恭献俚词二首","dynasty":"清末近现代初","author":"刘永济","text":"欢欣鼓舞，喜事从头难细数。十载陶甄，已奠宏基万亿年。一人有庆，福履如川绥兆性。高举红旗，皈向人民大导师。嗟予不造，壮岁苦辛如食蓼。幸此馀生，重沐阳光乐太平。煌煌弘业，小技雕虫惭润色。惟有葵心，夙夜长怀向日忱。"}
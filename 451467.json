{"id":"451467","title":"金缕曲 龙太移加国，寄音带来，答此","dynasty":"当代","author":"莫德光","text":"倚枕听音带。觉一生，人欠欠人，难清宿债。二分疏狂七分懒，话说微时管仲，尚有一分惫赖。叹息行行行愈远，远臻黑土流沙外。更十倍，昭君塞。秋娘老去尘缘在。抱琵琶，太古城秋，登场还再。人世风波原叵测，莫问去留成败。但投袂，还他一快。箫鼓喧喧呼利是，众生徒，黯黯思龙太。向北天，将年拜。"}
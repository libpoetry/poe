{"id":"252707","title":"东风第一枝·菊花","dynasty":"现代","author":"林修竹","text":"瘦极西风，寒随北雁，清樽莫负秋约。素姿不比春花，冷艳妒先梅萼。晚来三径，已无燕子杏花掠。好伴同、孤傲青松，天半邀来云鹤。风冷冷、秋高云薄。影澹澹、柴桑村落。最宜处士人家，点缀墙根屋角。金英玉蕊，那喜近、画楼珠箔。渊明赏菊到东篱，羞拟逊（何逊）梅东阁。"}
{"id":"319092","title":"八声甘州·便将来重复到明湖","dynasty":"现代","author":"顾随","text":"便将来重复到明湖，胜游总成空。任三更渔唱，数声柔橹。半夜荷风。只怕双擎泪眼，觅不到残红。点点青磷火，芦苇丛中。眼看春光又老，谩酿成春色，费尽春工。上九重天上，细问碧翁翁。甚年年、伤春不了，却一春、不与一春同。春归去、已匆匆了，莫再匆匆。"}
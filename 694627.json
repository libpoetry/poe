{"id":"694627","title":"送省祭官还乡","dynasty":"明","author":"陈繗","text":"风雪劳劳半世形，喜闻公事了公庭。衣冠晓出披香殿，祖席睛开折柳亭。仕跳往来云外鸟，人生离合水中萍。孝亲拜祖须回首，犹有忠君志未宁。江东城阙楚江东，几度霜华阅历中。头角已看今日变，衣冠不与旧时同。乌龙潭上三秋月，白鹭洲边一棹风。归去为家来为国，亲恩难掩主恩隆。"}
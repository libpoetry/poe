{"id":"800790","title":"豆荒","dynasty":"清","author":"蒋廷锡","text":"西北多高田，种花亦种豆。夏至二十日，播植唯其候。刈草复治秽，深耕还浅耨。疏根欲其干，粪土欲其厚。望荚成二七，不先亦不后。谁知入五月，雨下大且骤。豆苗未盈寸，披靡倒若蹂。水浸及湿蒸，空败不可救。绵连势更甚，长草如长寇。戽水倏复盈，筑岸旋已仆。浩歌《南山诗》，酌酒聊自酹。"}
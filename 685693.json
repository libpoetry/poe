{"id":"685693","title":"竹枝词四首","dynasty":"明","author":"邓云霄","text":"峡口维舟月落时，黄陵苦竹宿羁雌。西风一夜吹归梦，霜满篷窗客未知。汉江对岸夹青楼，蜀客连樯溯上流。借汝一条龙竹杖，轻风半夜到夔州。黄牛白马上艰辛，崖下盘涡泡里身。齐唱竹枝牵百丈，烧钱浇酒赛江神。三年怨妇望廊归，买卜频停织锦机。谁料行人阻风水，巫山夜雨正沽衣。"}
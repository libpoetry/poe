{"id":"427750","title":"水调歌头四首·一九五三年春，陈仲弘将军枉访，转达毛主席关怀盛意，试以旧瓶盛新酒，赋献四章 其一","dynasty":"近现代","author":"龙榆生","text":"领导果明睿，定得股肱良。千金市骏，休说天网正开张。特命桓桓上将，坐镇东南沃壤，统战亦多方。在野少遗逸，看取阵堂堂。宥微眚，体天德，布春阳。鲰生惭感交集，一夕九回肠。遥想天安门上，不尽低头吟望，谁复数陶唐。歌颂新民主，皎日拂扶桑。"}
{"id":"829864","title":"虞美人","dynasty":"清末近现代初","author":"高旭","text":"果能识得西来意。成佛生天矣。入家心性出家身。证到大乘境界最多情。沉吟寸草春晖杳。刻画臣能造。应知作者古名家。硬笔盘空奡兀复安排。遗徽铜雀犹存样。把玩临风怅。一千三百有余年。即此零星片瓦已堪传。北人碑版喧流俗。拓跋真寥廓。闲来掘鼠叹无聊。只向莽榛芜处问南朝。"}
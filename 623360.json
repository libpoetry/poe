{"id":"623360","title":"创雁穷猿","dynasty":"明","author":"郭之奇","text":"创雁毋虚弹，穷猿毋急打。云木有馀思，哀叫难终舍。敢言世何仇，或遇慈悲者。自我入人樊，徂冬复辞夏。霜风拂败棂，暑雨流荒瓦。愧无他巧谬，禦彼阴阳惹。与善天曷如，集枯人合寡。呼天日诉吟，何心逐骚雅。逢人乃畏恭，曾不问高丁。凭兹惕励怀，望古遥相写。前哲每艰虞，昔逸翻潇洒。时哉或可希，往袂犹堪把。"}
{"id":"403645","title":"最高楼 野塘雨霁，莲叶初齐。忆往年偕闺人玩月桂湖，夜坐交加亭上，荷风送香，远闻笛语，感念芳时，率拈此解","dynasty":"近现代末当代初","author":"白敦仁","text":"香簪畔，依约是微波。芳节惜蹉跎。云鬟水佩朝烟重，湖天月槛夜寒多。璧花枝，金酒盏，梦中过。长相念，露凉花外笛。凭谁问、泪零花下客。心宛转，鬓消磨。鸳鸯密意情天老，铜波影、无那愁何。尽凄凉，芳塘雨，胜闻歌。"}
{"id":"441085","title":"丁亥杂诗 其一","dynasty":"当代","author":"秦鸿","text":"其身尸于朝，其宗灭于绛。富哉郤昭子，灾祥岂天降。嵯峨远山陵，箪瓢陋涂巷。天焉受其德，人不为其憃。当春杨柳忻，攘臂恣撼撞。十风飙九雨，晚晴媚蜺虹。岂欲清天心，流云乃沟洚。蝼蚁性斗争，蜂蝶哗且鬨。万物分虽殊，生意例戆憧。朝著紫霞帔，夜缓鹤节幢。朝代亦类此，骇涛偶沈艟。谁鼓岁与年，及我如冲漴。春冰神益衰，夏暍体日肨。诸脉惟无止，接天复涌淙。"}
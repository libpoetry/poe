{"id":"431460","title":"题画诗五首 牡丹","dynasty":"近现代","author":"邓拓","text":"愧作洛阳富贵花，且留春色绘年华。斟来一撮胭脂水，漫向西山写晚霞。天涯何必订同心，一卷离骚到处吟。行看江南春草绿，莫愁空谷少知音。剪取东风第一枝，半帘疏影坐题诗。不须脂粉添颜色，笑看苍蝇冻死时。小楼昨夜送东风，今日霜华似尚浓。喜见丹青为点染，此中清兴有谁同。阶前老老苍苍竹，却喜长年衍万竿。最是虚心留劲节，久经风雨不知寒。"}
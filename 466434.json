{"id":"466434","title":"贺新郎　时风新纪三首","dynasty":"当代","author":"卢青山","text":"高匾劳抬首。笑惶惶、鞋跟跑脱，门框踏旧。尔一匹夫何大举？事在芝麻绿豆。但手续、必须遵守。百庙菩萨逐一拜，要自家先比菩萨寿。红海洋，是印斗。嗟君不解分前后。看古来、前门好看，后门好走。毛泽东思想倒背，学问未为深厚。请悟彻、几瓶烟酒。漫莫呼天踏地苦，倘君而执柄也必有、灵犀在、一点透。度汝金针玉。倘做官、不须吐哺，不须辨菽。会喝茅台会吃肉，便是人民公仆。从外貌、怎生认读？八字横行后背手，看谁家挺得最高腹。问政策，可背熟？台前讲话连篇牍。是秘书、生花妙笔，能同马鹿。报纸一张茶一盏，暖气空调寒伏。并不算、人间清福。百样资金尽可盗，兀满街私起黄金屋。宽衣坐，如来佛。学习雷锋趣。搭几台、小修小理，为您服务。政策来时有对策，不怕交差不去。台撤了、依然如故。且看秘书才气足，总功劳一二三四五。轻车驾，就熟路。时风渐到新如许。满街衢、勾肩搭背，尽为纨绔。倘有不平吉诃德，自缚武松喂虎。跂足者、围观几堵。幸也池鱼不及火，到归来聊作饭茶补。民如此，国可数。"}
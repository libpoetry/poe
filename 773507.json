{"id":"773507","title":"眺采石矶","dynasty":"清","author":"洪繻","text":"赤城云霞起层峤，采石青山最佳峭。中有锦袍谪仙居，外有韎韐将军庙。临江作步如虹悬，长江渺渺波浸天。群峰插岸相后先，艨艟衔尾舳舻旋。青绿云山挂眼前，此时此景谁能迁。所恨兵来多渡此，战争间续三千年。东吴南朝迄南宋，常开平又奋戈船。毓麟堂下馀废垒，然犀渚上生寒烟。此时采石黯无色，迄今何幸留清妍。彭杨水师靖湖海，采石江边祠堂在。何如长庚捉月亭，魂魄山川长不改。尝闻萧尺木，曾画李白楼。匡庐衡岳落素壁，东岱西蜀连云浮。此景足助青山色，此画青山留不得。惟馀赭岸蘸横江，永与青山障采石。我来无事溯江行，一棹长风万里轻。船头已向蟂矶去，船后才从牛渚经。何当待月清秋夜，"}
{"id":"878187","title":"竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷馀十八首别命题或追录少作并存于卷以训童蒙之意 雁足书","dynasty":"宋","author":"刘克庄","text":"塞雁先荒徼，猿弓莫射渠。心怀南向意，足有北来书。翔集鸿毛迅，缄题鸟迹疏。上言存魏阙，下说厌穹庐。陇右平安远，云中探报虚。不知子卿妇，锦字托谁欤。"}
{"id":"278345","title":"春归怨·读周练霞新诗，杂取其意为新声，却寄","dynasty":"现代","author":"沈轶刘","text":"记江上诗盟，又偷换、红帘晦朔。湖社月黄，鹿台霜老，短梦忽忽谁斮。露散灵霏，花消英气，故样翻新数。西来几度鹃声，化作南天万朱噣。小楼深巷悄，唤起春魂，电波能捉。制里别纲常，行夏碎飞寒雹，破繁华，一夜雨，刚被坠楼人觉。渐河柳拖烟，病莺嫌滑，让过市修娥独学。"}
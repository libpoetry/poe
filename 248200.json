{"id":"248200","title":"贺新郎·望雪","dynasty":"现代","author":"伯昏子","text":"一叶寒秋夕。落谁家、琼田玉圃，水晶城邑。独步苍茫香暗去，怎弄梅花旧笛。鸟归否、黄昏无力。商旅生涯兮修远，问玉人、何处春消息。孰为拂，雪中笠。酸眸难与西风敌。出阳关、塞边晴翠，正萋萋碧。谩说相思新素裂，雁落上林无迹。世情薄、月明如昔。孔雀东南分飞后，琐窗望、祠顶流金溢。华屋晚，泪堪滴。"}
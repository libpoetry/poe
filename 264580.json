{"id":"264580","title":"赋斋前三物","dynasty":"现代","author":"王易","text":"瘦桐修可八尺强，颠叶挺挺思出墙。直躬岂合显头角，待敷密荫临高冈。夭丛簇桃偏低竹，半面凝妆媚幽独。谓师君子宜坚贞，偶弄铅华便俗尘。芳心倦舒老少年，绿鬟沐雨襟摇烟。百花开尽叹迟暮，春色未分殊可怜。嗫嚅此翁无谬赏，坐挹葱茏起非想。不知门外有阿谁，却笑清风自来往。"}
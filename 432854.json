{"id":"432854","title":"江南好 忆旧四首","dynasty":"近现代","author":"俞律","text":"春申忆，生小住龙华。流水桃花村上醉，夕阳古塔雨中斜。短笛逗吴娃。春申忆，年少跃龙门。吴巷三年明月路，长桥一夕卧云身，记得大楼真。春申忆，歌舞动天蟾。水袖风摇红锦幕，金喉珠串碧云衫，谈笑认苏三。春申忆，多谢笃行楼。舟刺三秋隔天地，移情万里学谭刘，丝竹写风流。"}
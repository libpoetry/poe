{"id":"401911","title":"船屋二首","dynasty":"民国末当代初","author":"聂绀弩","text":"船尾船头尽是花，船山老景赤城霞。曾经沧海难为水，从此桃源便是家。蕉岭楼台机着陆，蔗田风雨岸浮槎。旁人那解人飞跃，错比蛟龙困在沙。庐即是舟舟即庐，舟中贮满美人鱼。何年政少渔苛税，此日人方陆定居。岂有天涯漂泊者，不欣海内又安乎？舱明二十八星宿，夜赶千家广厦图。"}
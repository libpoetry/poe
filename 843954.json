{"id":"843954","title":"山居杂诗","dynasty":"清末民国初","author":"陈宝琛","text":"尚嫌凉馆在人寰，逭暑聊赊半角山。海雨送诗松月外，天风吹酒荔云间。可招老衲商同社，转恐新蛩趣早还。连夕刺船就烟水，吾侪占得是萧閒。闷就僧幮借贝多，醉呼田父饮亡何。潮随峡月吟边上，云逐江风梦里过。三宿巢痕如隔世，一家渔具漫同波。涉春君更还朝去，谁凭池阑话种荷？"}
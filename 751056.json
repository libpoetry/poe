{"id":"751056","title":"和东坡石炭 其一","dynasty":"清","author":"张佩纶","text":"雷斧击崖臀股断，防风骨节颛顼骭。海国机心凿窍开，怒鉴飞车恣畔换。厚坤富媪蕴阴阳，预鞴鲛龙炉底炭。坛升黑玉黦有文，澒积青金焰不散。西北家家足炊爨，周后廿图请传看。欧冶薛烛亟物色，折兰卢侯斩锐悍。炎炎火山石可樵，铮铮铁山戈乃锻。漆身{黑黾}面人作劳，何苦獠奴求阿段。"}
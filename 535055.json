{"id":"535055","title":"砺峰公之陟南礼侍也余在金陵日引跂然迄左一觏兹余改北雍公入觐得觏无几复别去不能无慨然于中者作诗叙往用抒积思云耳","dynasty":"明","author":"尹台","text":"久矣金扉载笔从，每嗟词赋擅雍容。那摇北固烟中旆，仍别西清雨外钟。柳曲樽罍经岁忆，花边笑语几时逢。蓬莱出入神仙地，目极天南綵雾重。"}
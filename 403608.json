{"id":"403608","title":"水调歌头 其四","dynasty":"近现代末当代初","author":"徐震堮","text":"病作寒鸦噤，怀抱向谁开。闭门三日霖雨，落叶满空阶。怅望青山笋蕨，寂寞故人书札，闲却手中杯。日月老宾送，孤土自兴哀。岁寒事，虚作计，强安排。太息平生叔子，玉树已尘埋。万卷撑肠何用，万事到头是梦，天意苦难猜。弃置勿复道，窨酒待春回。"}
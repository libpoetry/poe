{"id":"819962","title":"乙亥秋九月至旧京视散原先生日与心畬叔明立之伯夔君任羹梅过从寥志强志贻先询先诸弟自津沪来旧藏五十馀年陈酒由杭至京连日聚饮赋诗属和 其二","dynasty":"清末近现代初","author":"陈曾寿","text":"申君温克午君豪，笑我才能受一瓢。忍饿长怜予季役，高歌还爱阿龙超。侠儒狂狷各奇趣，离别苦辛甘久要。为惜芳尊挈馀沥，塞鸿风雪慰飘飖。"}
{"id":"818614","title":"金缕曲","dynasty":"清末近现代初","author":"柳亚子","text":"拔地奇峰起。笑平生郑虔三绝，君真多事。挥洒烟云来腕底，灵气胸中未已，看枯木寒山如此。尘海茫茫无我席，算此身合向山中死。负汝者，有如水。故人万树梅花里。记当年卜邻有约，而今何似？恨海精禽填不得，付与凄凉眉史，侬已厌伤心滋味。只恐人间无此境，便夸娥移也非长计。图一幅，且体矣。"}
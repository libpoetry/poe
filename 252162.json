{"id":"252162","title":"高阳台·过都城南庄","dynasty":"现代","author":"周燕婷","text":"曲径苔侵，闲池萍倦，凭谁认取名园。记得桃花，曾经一段因缘。如尘往事都消散，甚零愁、又到吟边？更何堪、柳影依依，鸟语关关。流光不带相思去，剩斜阳古巷，细草平川。莫闭重门，天涯恐误归船。蓬山或有重逢日，到而今、应悔当年。对桃蹊、梦也无由，泪也无端。"}
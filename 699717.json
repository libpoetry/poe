{"id":"699717","title":"偶见郭六脩侍御怜古诗八绝句步韵漫成其二 西楚霸王妾虞氏","dynasty":"明","author":"郭之奇","text":"楚歌声尽落腥风，霜剑先君试粉红。拚得残魂随马右，大王留面渡江东。但得生还恨亦欢，离颜羞向漠云看。若云胡地堪回首，青草应将汉冢瞒。兰枻花樽桃叶津，秦时流水晋时人。杯前明月今归我，柳下清歌别有春。二旬孤缆白门津，花暖烟深数夕晨。此日江风知客去，一声平卷六朝春。浦云初出日边襟，江口欣闻岭外音。率尔乡情无细问，乡情话及令愁深。梦忽醒时春去深，风烟驿路马蹄寻。征车带得江云湿，散与滁山一片阴。天涯昏旦八千身，落尽舟车九十春。极目东来云外黛，举头北阻日边尘。关岭轻云驴背生，燕天远日照鞭明。幸无车马骚安邑，恰有莺花送客程。"}
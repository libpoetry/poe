{"id":"281543","title":"凤凰台上忆吹箫·雨夜无寐","dynasty":"现代","author":"林庚白","text":"更不成眠，何曾是醉，夜残独自彷徨。甚万千尘影，三两灯光。风际瓶花吹冷，映不冷、羁客心肠。声声雨，催教恨迸，赚得人狂。相望一江咫尺，嗟浩淼烟波，中有沧桑。剩酒痕如水，鬓角添霜。未信蛾眉负我，遮莫是、我误文章。凄凉绝，魂儿梦儿，没个商量。"}
{"id":"1104631","title":"玉清昭应宫上尊号三首 奉告用《隆安》。","dynasty":"宋","author":"郊庙朝会歌辞","text":"登隆妙号，钦翼渊宗。茂宣德礼，有恪其容。奉璋升荐，垂佩弥恭。扬休咏美，以间笙镛。皇灵垂祐，洪福弥隆。祗率绵宇，洁祀真容。严恭奉册，对越清躬。睟容肃穆，懿号尊崇。礼成乐举，福禄来同。赫赫列圣，盛德巍然。彤彤灵宇，睟仪在焉。奉以龙衮，被之象天。重庆宗稷，亿万斯年。"}
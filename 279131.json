{"id":"279131","title":"尉迟杯·富林检行箧，得曾刚父书扇及亡友匡伯鹿","dynasty":"现代","author":"周岸登","text":"沈黎路。动庾信、萧瑟情如许。凄凉落月梁尘，愁绝流光莺羽。关山笛里吹别恨，初闻乍眉聚。展湘筠、箧衍葳蕤，褪金犹恋纨素。留得宛转清吟，认哀丽、伤心字漫香故。隔世新铭思旧泪，谁解说、亡书大去。殷勤是、谁家燕子，似相识、频来昵人语。遍天涯、旅梦今宵，海山何地延伫。"}
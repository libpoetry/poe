{"id":"359885","title":"齐天乐·题钱塘张孝威《蜩甲庐词稿》","dynasty":"清代","author":"黄钧宰","text":"新声半是离人感，依依此情谁语。画浆摇烟，金尊照影，织得柔丝千缕。瑶情如许，和宝月清辉，散飞天宇，迢递湖山，有人银汉共凄楚。当年几听砧杵，被兰言绮思，句起愁绪，别意云牵，春华水逝，剩了疏林倦羽。清歌漫与，待理楫西湖，调筝细谱，长日帘栊，梦凉花外雨。"}
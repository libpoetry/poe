{"id":"102143","title":"咏华林书院","dynasty":"宋代","author":"黄夷简","text":"桐轩潇洒远尘机，伯始英风世不衰。千亩自封轻渭叟，五经同拜重宣尼。衣无常主门多义，仓有余粮俗共熙。仁智眼前从所乐，利名身外更何思。琴清善召云中鹤，床稳高蓍叶上龟。茶煮玉泉僧至日，酒萏金蚁菊芳时。往来虚席宾朋盛，朝暮过堂子弟奇。万卷诗书归腹箧，地仙踪迹少人知。"}
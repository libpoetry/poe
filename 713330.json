{"id":"713330","title":"王川南使君紫诠招同李宫詹山公袁通政密山梁太史药亭蓝山人采饮游灵洲予以事不果往诸公分韵及之仍同游韵八首 其五","dynasty":"明末清初","author":"陈恭尹","text":"汉将旌旗下石门，天南霸业已全吞。弘农盛气占孤屿，刺史清泉翳树根。北去京华犹古路，南来寻陕失荒村。眼前陈迹千年事，一棹沿洄好细论。"}
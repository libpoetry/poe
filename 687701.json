{"id":"687701","title":"林居漫兴","dynasty":"明","author":"安希范","text":"雨过新苔渐满阶，踌踟不忍触青鞋。槛前春色花初放，林下幽情赏独谐。欲倒竹篱须葺治，将颓石岸更安排。萧然忘却人间世，本自无名不用埋。齿发惊馀五十年，羲图犹未绝韦编。知几须彻无名始，观妙应窥太极前。尼父尚留坛畔杏，元公偏爱沼中莲。蒲团坐到忘言处，瞥见西山一爽然。"}
{"id":"455422","title":"齐天乐 夜深难寐再读海德格尔","dynasty":"当代","author":"张力夫","text":"偶为尘境蜉蝣客，喧嚣不分中外。领会山川，沉沦市井，悲喜由人担待。烦忙卌载。记先拜耶稣，后迷尼采。蓦对孤窗，却谁堪与话存在。流光漠然似水，百年回望处，荒诞成败。世贸烟飞，南洋浪啸，惊悚抛离形态。虹霓幻彩。认明日桑田，旧时沧海。畏死归真，择之无意改。"}
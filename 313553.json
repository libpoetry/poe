{"id":"313553","title":"台城路·夜坐小斋感赋","dynasty":"现代","author":"卢前","text":"平生心事从头说，青衫泪痕多少。走马求名，挑灯诉怨，如此劳人草草。孤云自好。祗两袖风怀，一囊诗料。奄忽春光，依稀欢意怕人晓。沧桑弹指阅遍，认儿时巷陌，游屐犹到。雨满江城，云迷驿路，懒向长安西笑。黄鹂正悄。有千百桥西，一声声早。未白秦郎，可怜春梦老。"}
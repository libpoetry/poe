{"id":"247935","title":"高阳台·秋感次韵彭郎","dynasty":"现代","author":"朱生豪","text":"露冷蒹葭，渚寒鸥鹭，丹枫摇落秋江。萧瑟情怀，长怜月渡星塘。当年梦迷离地，有蛛丝蔓草萦窗。漏渐长。尽处风更，尽处哀螀。漫追旧迹成凄咽，总濯春修鬓，换得秋霜。菊影依帏，怜伊长耐宵凉。旧巢燕子天涯侣，应念我清泪千行。莫持觞。吟断寒魂，拼取情伤。"}
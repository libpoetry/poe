{"id":"254181","title":"郁庵藏兵之夜郎剑","dynasty":"现代","author":"姚佳","text":"声名陡起楚襄王，遣将庄蹻伐夜郎。西瓯莫肯为秦虏，屠雎百战死沙场。唐蒙联手征南越，武帝称心赞琼浆。江山汉与我孰大，多同因之受印章。祥柯太守诛杀兴，三百馀年古国亡。二十七代空追忆，礼剑犹自发寒芒。椎髻左衽后裔在，暮色苍凉醉歌长：初有女子浣豚水，剖竹得儿化一方。"}
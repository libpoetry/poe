{"id":"663095","title":"七谣赠璞冈赵明府 其四 息讼谣","dynasty":"明","author":"孙绪","text":"小民愆乾糇，健讼水赴壑。堤防犹恐溃，况乃轻排凿。年来讼牒纷如毛，朝呼夜捉声嘈嘈。省台部使等閒事，直叫阊阖干西曹。自从去岁冬十月，突隳灭迹喧声歇。仲尼贵明德，君子戒谋始。狡诬不敢尽无情，敢再强颜探风旨。空庭啼鸟和琴声，永日一帘清若水。"}
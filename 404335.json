{"id":"404335","title":"沁园春·闻三峡工程将上马，有感","dynasty":"近现代末当代初","author":"田遨","text":"欲挽长江，峻岭之间，试作萦回。奈瞿塘失险，殊深惋惜，古城沉水，亦费疑猜。所幸巫山，依然神女，云锦霓裳自剪裁。期他日，有新堤烟景，三峡楼台。望中砌水为阶。放船队、登天分队来。恰高湖涵碧，招邀鸥鹭，群仙照影，清浅蓬莱。肩上挑云，手中握电，遍撒繁星天倒开。那时节，算翻江倒海，多少雄才。"}
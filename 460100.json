{"id":"460100","title":"桂枝香　五三夜看月","dynasty":"当代","author":"卢青山","text":"冰团玉魄。看南北云拖，边犹浸白。一派清凉射下，泼银翻叶。是谁拍睡苍山梦，到今宵、渺无声息？放我孤足，浣襟濯鬓，据高梧哑。料玉兔、相望杵歇。约仙酒同筛，丹颗同吃。妒杀千星炽眼，翻成泪跌。却看历历月中岭，恐今生、无许精力。独立长诵，聊斋志异，庶消今夕。"}
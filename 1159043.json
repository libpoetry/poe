{"id":"1159043","title":"谒诸葛祠","dynasty":"唐","author":"刘希夷","text":"孤云何其高，明月不可系。灼灼抱此心，与世自泾渭。释来从所欢，感乱亦歔欷。咨惟今之人，窃国未云耻。白首入吴市，秋风恐燕水。区区袁与曹，等是刺客耳。而我于其间，秉义不敢坠。袁音回衡飙，清义动幽邃。天心固难亮，吾独信所履。溶溶日间云，漠漠点寒砌。饥鼯堕苍瓦，澹薄公所憩。静然想英姿，孤怀亦差?。"}
{"id":"467988","title":"南歌子","dynasty":"当代","author":"程滨","text":"乱褪双罗袜，横抛一段鞓。酣眠不管将催征。枕上春醪初退困新酲。广厦凭君入，孤斋任我裎。尘劳安配扰凄清。一任醉时投榻弄鼾声。梦破珊瑚枕，茶倾琥珀瓯。难消宿酒锁清喉。纵使清喉不锁为谁讴。腕惰难禁扇，天炎易费瓜。一帘悬水溅琼花。新浴归来焦渴倍思茶。点雨淋头乍，游丝惹面频。珍珠额上自鳞沦。渐渐化为新泪渥檀唇。述志须真切，当兵不自由。愁时权借酒扶头。火树银花应许醉中瞀。炸碎群星斗，掀倾七彩虹。祯祥遍起古城东。有我雨中垂泪两濛濛。骤雨消炎日，稀涂罢病师。千人齐唱少陵诗。笑谓当春好雨甚知时。湿介犹零涕，泥涂尚泞辕。催征将令不辞烦。致使泮宫君子放村言。一向心如水，新来臆渐怦。关雎之乱绕秦筝。对面两相无语目成情。炽浪蒸人足，腾沙黯柳髫。庶人台下正喧嚣。且自舒身台上远尘劳。典论因兵废，书生以病尪。左斜如抑右如扬。怎奈寒儒无马自玄黄。婉转眉传雅，娉婷体速怜。嫩颜愁日帕遮颧。但见香云如墨鬓如蝉。热府频欢咽，寒宫乍阙盈。离人占破古今情。已是众人皆醉我犹醒。不缵三王绪，时观四子书。庭阴数转上吾庐。自此草玄庐内坐蘧蒢。"}
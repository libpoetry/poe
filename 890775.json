{"id":"890775","title":"永遇乐 其三 三和","dynasty":"宋","author":"吴潜","text":"祝告天公，放灯时节，且收今雨。万户今门，六街三市，绽水晶云母。香车宝马，珠帘翠幕，不怕禁更敲五。霓裳曲，惊回好梦，误游紫宫朱府。沈思旧日京华，风景逗晓，犹听戏鼓。分镜圆时，断钗合处，倩笑歌与舞。如今闲院，蜂残蛾褪，消夜果边自语。亏人㬠，梅花纸帐，权将睡补。"}
{"id":"466564","title":"绮情十章","dynasty":"当代","author":"伯昏子","text":"春柳悬如春日鞭，春丝爱把少年缠。人间何处无风月，独伫思来尽枉然。罗袜香尘逐不还，小园寂寂意阑珊。渐消花影西厢壁，却被红娘偷眼看。长睇来鸿问虑煎，幽心未解几重笺。西洋更在昆崙外，敢望天涯共拍肩。迎了春风入故关，容晖如梦靥深殷。大明宫外红旗乱，抱得美人呼玉环。别后何方洗楚冠，婀娜来共涉江寒。簟凉石阁挑灯烬，鸾影最宜颠倒观。最恼春晖四月天，风中无主命和缘。苍穹湛湛对无语，忍向西畴放纸鸢。巇峻仙台栈不连，何堪抱柱乞人怜。欣欣不待东君至，别院梅花别样妍。一纸狂澜湿绣椽，雷车虽倏未能旋。唯听扑簌胭脂泪，伴此心沉西海渊。邂逅何期一刻间，河洲十载忆关关。持杯莫问沧桑事，但数眉边鱼尾斑。秋实春华终一叹，圜丘莽莽象无端。陌逢谁记当时错，还说人间行路难。"}
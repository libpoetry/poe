{"id":"1112847","title":"对酒奉怀无咎二首","dynasty":"宋","author":"张耒","text":"城门失火池鱼穷，树头风声酒榼空。虽贫家妇有旨蓄，一一可口不待丰。往来曳杖两足健，醉后哦诗双颊红。最忆南都晁别驾，高歌大笑声如钟。我兄改秩令新昌，相望虽远同江外。君家兄弟数如我，曹南好在庞眉弟。官微无利沾骨肉，两处强健差自慰。近来老子还破禅，一女咿哑犹未睟。"}
{"id":"699361","title":"暮鸟投林和张明教","dynasty":"明","author":"袁宏道","text":"雾卷复烟披，嘈嘈话许时。大都寻故侣，莫是拣高枝。半岭云千态，疏林月一规。夜寒风袅袅，归梦在天池。霞碧与山红，烟林绘谱中。乍啼缘见月，半妥为梢风。万点铺沙异，千畦带椟同。莫愁三匝苦，犹胜在金笼。渺渺辞沙屿，嘹嘹带远空。分行来树里，送影入池中。小艇烟江月，高楼晚箔风。佳人天末许，同此眄归鸿。"}
{"id":"120794","title":"赠安道士·吴罝传世皆妙语","dynasty":"宋代","author":"陈造","text":"吴罝传世皆妙语，善升乃近崔遵度。丝桐造妙诗疑神，古为多属方外人。羡君矫矫云山客，子墨桐君生莫逆。此人此艺吾了然，锦囊杰句多时贤。月斧云且游戏，缠声鹿鸣莫经意。古人进艺道与俱，如君不应古与殊。谒帝行如稷丘子，莫谩瓜芋嗤侯喜。"}
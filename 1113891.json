{"id":"1113891","title":"寿成都黄副帅二首","dynasty":"宋","author":"李刘","text":"王正初生七叶蓂，斗牛间气出延平。次公恰恰九年最，叔度汪汪千顷清。济北一编烦展究，剑西半壁赖生成。且倾江汉朝宗水，济彼公堂荐寿觥。玉帐公弓应六蓬，瓣香遥遗贺南丰。扪参以手谁怜汝，居井之眉我倚公。寿域八荒随气转，醉乡五福与民同。老䗫不是青冥脚，也愿追随龟鹤东。"}
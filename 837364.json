{"id":"837364","title":"与王君慕韩同游竹峰山寺辟东轩小坐山翠万重环列左右俯视帆影片片从槛底飞过即景觅韵爰纪以诗不暇计其句之工拙也 其一","dynasty":"清末民国初","author":"郑国藩","text":"石磴欹斜接翠微，林烟深处款禅扉。山僧喜客扶筇出，野鸟惊人破雾飞。塔外天光低极浦，檐前蕉影蔽斜晖。开轩欲借蒲团坐，四大皆空说恐非。"}
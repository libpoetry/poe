{"id":"283597","title":"念奴娇·题庞檗子玉琤瑽馆题词图","dynasty":"现代","author":"姚鹓雏","text":"归襟归去，怅年时、消散黄垆伴侣。说剑吹箫才未尽，部付转喉和吕。妥帖炉香，玲珑牙拍，细按梅边句。旧情摇曳，疏帘重听春雨。寂寞十载旗亭，酒襟尘涴，省记情无数。只恐青霜凋鬓易，好与安排前路。残月钩愁，晓风飐梦，悔向人间住。更阑横笛，琼楼玉宇何许。"}
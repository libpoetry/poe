{"id":"467393","title":"感事呈张必明二首","dynasty":"当代","author":"金鉴才","text":"抱璞从来说亦迂，眼前物事竟难虞。三遭谈虎信真有，半路回衙话却无。一叶焉能障远目，十年犹得辩强诬。平生宠辱寻常事，未合效人哭末途。河出太华力更强，崩云抉雾气昂扬。中流浣出一轮月，东海蹈平万顷洋。岂为姓名常唧唧，欣看前路日煌煌。巡天只觉银河小，杯酒秋风引兴长。"}
{"id":"253037","title":"望海潮·哈佛大学毕业典礼示扬儿","dynasty":"现代","author":"金鉴才","text":"润花微雨，动人管弦，熙熙迓得春融。哈佛院中，缁衣队里，看尔言笑从容。领上绾猩红。昔张弓矢柳，宝剑芙蓉。月窥窗灯，听残多少五更钟。梯杭且喜成功。想平生手段，不是屠龙。红杏渡头，瑶池席上，休教负了初衷。倚醉卧春风。待回旋天地，系住心骢。归约沧洲月下，散发饮千钟。"}
{"id":"239090","title":"燕支板浣花牋寄合州徐文职方","dynasty":"宋代","author":"石介","text":"合州太守鬓将丝，闻说欢情尚不衰。板与歌娘拍新调，牋供狎客为芳辞。木成文理差差动，花映溪光瑟瑟奇。名得只从嘉郡树，样傅仍自蘖涛时。奇章磊磊驰声价，江令翩翩落酒卮。几首诗成卷鱼子，谁人唱罢泣燕支。红牙管好同床置，紫竹笙宜一处施。愿助风流向樽度，杏花况是未离披。"}
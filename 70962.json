{"id":"70962","title":"摸鱼子·见梅花","dynasty":"元代","author":"邵亨贞","text":"见梅花、一番惊感，天时人事如许。星霜冉冉东流水，牢落少年心绪。时自语。甚门外、风埃绿鬓生尘土。故人间阻。柰岁晚相思，云寒怅望，此意转凄楚。髫年梦，俯仰已成今古。人生风度欢聚。故乡景物浑非旧，愁里忽忽时序。能记否。记翦烛西窗，暝坐听风雨。春来更苦。柰酒量微增，诗情未减，何处唤俦侣。"}
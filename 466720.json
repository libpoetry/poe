{"id":"466720","title":"有感两首","dynasty":"当代","author":"吴金水","text":"浊浪重翻蒸岛云，长安东望海天昏。汉家早换淩烟阁，倭首频参靖国魂。此际边庭成巨患，当时降虏荷殊恩。谁怜忠骨抛滇缅，奠酹至今无一樽。不顾群邻尽鄙夷，频频撒泼欲何为。金刚山顶核云谲，鸭绿江头春水迟。黩武犹凭输晋粟，存邦竟忘乞秦时。矫情只为投新主，可叹不知身是谁。"}
{"id":"462127","title":"满庭芳 乙未谷雨，与诸朋有明月山之行，是夜小饮约寄此调","dynasty":"当代","author":"李映斌","text":"里巷灯幽，楼台歌隐，清宵绿蚁离筵。閒吟小盏，淑气漫炉边。却问岩廊碧嶂，明月下，几许愁烟。还记否，青衫翠袖，遍倚玉栏杆。流连。佳期远，飞花不再，春色谁怜。任高情别后，暂寄樽前。词笔可堪说与，空剩了，孤梦难圆。且珍重，天涯尺素，消息报年年。"}
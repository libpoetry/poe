{"id":"562444","title":"浩浩歌","dynasty":"明","author":"丘浚","text":"一室如斗大，两膝仅可容。转身若有碍，奋志无不通。玄穹盖我头，厚壤承我足。前有往古过，后有来今续。藐然一身天地间，后万万载前。千古所居之地才数尺，所生之世无多年。粤从混沌初开到今日，生人何止千万亿。醉生梦死奄忽尽，几许名□在方策。上天下地，往古来今。散之万事，收以一心。浩浩歌，歌浩浩，俛仰人间发清啸。舂陵南去是昭潭，荒天穷海谁能料。"}
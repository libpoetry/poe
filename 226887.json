{"id":"226887","title":"喜迁莺·东君别後","dynasty":"宋代","author":"何梦桂","text":"东君别後。见说道花枝，也成消瘦。夜雨帘栊，柳边庭院，烦恼有谁撋就。犹记旧看承处，梅子枝头如豆。最苦是，向重门人静，月明时候。知否。人不见，纵有音书，争似重携手。旧日沉腰，如今潘鬓，怎奈许多﹀︽。极目万山深处，肠断不堪回首。情寸寸，到如今，只在长亭烟柳。"}
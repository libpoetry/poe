{"id":"423113","title":"声声慢 辛巳清明后一日，罗元一、李白华两兄约同出游。自清洞经井水门、单竹径、罗家祠归莲溪寓所","dynasty":"近现代","author":"詹安泰","text":"寻幽绝壑，抉翠层峦，荒涂客眼谁明。一片苍云和风，挝树成声。流泉自怜凄奏，媚娇禽、单佩丛铃。兰芷在，只隔花人面，入梦须惊。依是青青双鬓，奈春魂、一荡千万愁凝。履迹苔痕，他年留话零星。因循旧情重省，剩当前、歌哭馀生。山路稳，趁芳时、休问雁程。"}
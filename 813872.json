{"id":"813872","title":"河传 调粉饵喂金鱼","dynasty":"清","author":"邹祗谟","text":"初霁。梅雨。紫苔绿荇，小山曲渚。丹鱼饥矣。搓得粉香半黍。向清波付与。防他翠鸟轻沾羽。双鬟语。种个芭蕉树。细数红鳞小燕，争泥坠处。惹双双遁去。溶溶白月。环环紫蜺，纷纷翠雪。万斛胭脂，泻拚一色银河，捣清砧，声续绝。金鱼锁断，一似繁筝急。又似愁螀噎。戍管梅花，痴龙渴凤孤飞。怨凉蟾，星欲滴。"}
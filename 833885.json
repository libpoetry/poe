{"id":"833885","title":"南浦 泊镇江，用黄仲则此题此韵","dynasty":"清末民国初","author":"易顺鼎","text":"鱼龙何事破工夫，万里送愁来。到此划然此去，海雪涌千堆。绝不惊心佛鼓，被风涛赚得也成雷。指江山金粉楼台。金碧都是劫余灰。试解腰间紫竹，把鱼云蜑雨尽吹开。一笑者般形胜，能费几朵才。红煞夕阳悬北固，英雄不见使人哀。趁今宵明月招邀，浮玉共倾杯。"}
{"id":"171224","title":"简复斋陈寺丞子表夫知丞并呈真西山","dynasty":"宋代","author":"五迈","text":"复斋吾之师，高山俨标致。仆尝函丈间，乞得四箴字。及来仕京华，登门愿受记。复斋首肯之，赠言简而杀。杀身可成仁，舍生甘取义。此生尚可轻，圭黍眇爵位。仆退书之绅，隽永言有味。充员京兆幕，万一可行志。赧颜斥吏胥，冷眼视权贵。婉婳孤无朋，旁观辄相忌。朝肆缉缉谗，暮遭申申詈。圣主初临轩，不才叨考试。诸贤惮生语，一律爱软媚。我喜众所惊，人取我必弃。间有植私恩，了不恤公议。枘鉴不相投，罟护焉得避。补被去候潮，襁褓有幼稚。需辰之良山，解缆辞清渭。邂逅复斋子，入京方卸辔。为言东湖上，英才日以萃。穷伊洛渊源，传紫阳位置。要使莆三邑，薰为善良地。仆也间斯言，归心一两翅。平生真西山，赤心爱善类。诲我以沉潜，意同言小异。二公负名节，可望不可企。勇退在盛年，高卧看儿戏。我行拜二公，颜面傥无愧。作诗欠硬语，呈似贤昆秀。谨勿示他人，恐为吾党累。"}
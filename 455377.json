{"id":"455377","title":"水龙吟 谒峨眉山","dynasty":"当代","author":"张力夫","text":"寄形钢索云车，霜枫点染青屏嶂。龙华彼岸，时常出没，六牙白象。塔影依稀，晨钟仿佛，梵天清朗。正烟归幽壑，光开绝顶，因缘到，非虚妄。自步琳宫净土，试消他，几多尘障。普贤大士，恢宏气度，庄严宝相。我拜金身，不关富贵，不关名望。为须弥界小，恒沙势众，靖心头浪。"}
{"id":"300372","title":"念奴娇·作《野水秋心图》因题","dynasty":"现代","author":"单人耘","text":"参差野水，落潮痕、抹出江南秋色。茅舍两椽临远岸，下有小舟如叶。浅渚回青，寒林曳紫，掩映波光沏。坡公诗境，赢来笔底空阔。坎壈忽忆当年，秋原俚语，邀踏村桥月。一笑同沾篱畔酒，稼穑浓情凭说。别久念深，俸多献少，几度蒹葭发。砚边搔首，秋心图画难达。"}
{"id":"314906","title":"水调歌头·辛巳中秋前一日，柱尊招饮北极阁下","dynasty":"现代","author":"龙榆生","text":"坐拥一螺翠，银海看舒波。真成未饮先醉，镜面好山河。筛出林端疏影，淡著倪迂小景，老子自婆娑。狂客南朝擅，拍手且高歌。笙竽起，琼瑶碎，奈情何。藤萝攀向高处，簌簌撼寒柯。俯仰百年身世，尽挹乾坤清气，吾腹倘能皤。绝胜南楼夜，占取问谁多。"}
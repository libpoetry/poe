{"id":"444725","title":"霜叶飞·重九和梦窗","dynasty":"当代","author":"谷海鹰","text":"蝶愁花绪。嗔秋老，朱黄缭乱芳树。夕辉裁倦绀天霞，暗约星如雨。盼不到、仙槎鹤羽。姮娥幽恨衔千古。镇槛菊临风，艳魄引寒香，玉蕊淡凝霜素。高阁每怯长阶，蜗居索寞，止水心意难赋。且将恩怨酿清欢，雁寄寻常语。倚薄暮、茶烟篆缕。閒怀都付流波去。望小窗、红楼外，魅影车潮，彩霓深处。"}
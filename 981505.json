{"id":"981505","title":"水龙吟 已卯中秋，寓玉山章泉赵石涧家，相留为延桂把菊之会","dynasty":"宋","author":"柴元彪","text":"秋云元自无心，那曾系得归心住。阳关酒尽，灞桥人远，也须别去。□□□□，□□□□，□□□□。有哀雁声声，愁蛩切切，悄悄地、听人语。回首琵琶旧恨，叹西风、□兴如许。江左百年，风流云散，不堪重举。怎得归来，樵歌互答，自相容与。又何须□□，三五蟾光，重阳风雨。"}
{"id":"254281","title":"百字令·几番细听","dynasty":"现代","author":"柏杨","text":"几番细听，抱满怀愁绪，扶栏痴立。已晓无晴还怅望。一抹长空堆积。滚滚浓云，沉沉黑雾，万里龙涎滴。伤心窗外，潺潺苦雨又急。可奈昼夜连绵，声声是泪，住竟无消息。夏日单衫三两件，怎敌秋寒摧击。吠落铁门，冷侵残膝。忍耐牛衣泣。便求一梦，西风也断踪迹。"}
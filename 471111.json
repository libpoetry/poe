{"id":"471111","title":"和饮酒二十首初夏天气微热方不欲饮偶龚仲和邀看园中新绿出所藏名酒意甚乐之次日捉笔和渊明先生饮酒诗数篇与索一樽独酌会雨窗无事遂尽和其韵（录十五首） 其十四","dynasty":"明","author":"唐时升","text":"鸠能知天雨，鹊能知天风。嗟哉此微禽，托命风雨中。用志久不分，遂与造物通。吾亦晚有闻，天道犹张弓。"}
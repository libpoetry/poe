{"id":"175505","title":"水龙吟·五城中锁奇书","dynasty":"宋代","author":"黄裳","text":"五城中锁奇书，世间睡里无人唤。家家自有，月中丹桂，朱衣仙子。能驻光阴，解留颜鬓，引君霄汉。便西归、休梦华胥国□，约无限、烟霞伴。谁是采真高士，幻中寻取元非幻。时人不为，玉峰三秀，尘缘难断。莫说英雄，万端愁绪，夕阳孤馆。到流年过尽，韶华去了，起浮生叹。"}
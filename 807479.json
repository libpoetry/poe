{"id":"807479","title":"念奴娇  汝南七夕病中排闷","dynasty":"清","author":"陈维崧","text":"谁家砧杵，趱中原秋夜，碧来如此。何况今宵逢七夕，天上鹊桥成矣。人说黄姑，贳钱营室，挨尽愁滋味。可怜阿堵，神仙亦被驱使。我笑此语荒唐，古今稗史，谁是谁非是。翻怪频年瓜果闹，溷我妇人女子。仆病未能，吾衰讵惫，晒腹为佳耳。汝南城下，月明何限残垒。"}
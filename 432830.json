{"id":"432830","title":"三月十二日凌大伯升买舟约游南横山雪浪庵，时当谷雨，牡丹盛放，中有小桃红一种色尤艳冶，欣赏无已，纪之以诗，嘱伯升和四首","dynasty":"近现代","author":"侯学愈","text":"借花心事养花天，知此春光总可怜。愿祝小桃红永好，一枝相对足缠绵。沉香亭畔乍妆成，笑向东风越有情。乞取返魂丹少许，霓裳妃子证前身。万紫千红莫漫夸，不因富贵逞繁华。僧房驻得春常在，又放倾城一种花。胭脂染透倍精神，携酒争看烂漫春。妒煞碧桃好颜色，落红满地悄无人。"}
{"id":"254180","title":"郁庵藏兵之骆越王弓格剑并怀蚩尤大帝","dynasty":"现代","author":"姚佳","text":"众生历劫人心逸，东海龙王应世出。司兵之星诞羊水，浩然正气虹贯日。蚩尤兄弟八十一，铜头铁额真无匹。食沙石子龙游窟，奉天承运王母室。变化云雾作五兵，所向披靡狂酋失。诛杀无道本慈仁，威振天下欢声溢。登九淖以伐空桑，炎帝大慑无长策。说于黄帝仰天叹，三年城不下戈革。天遣玄女授神符，风伯雨师恨虚掷。黄帝杀之于青丘，赤气出如匹绛帛。使之主兵制八方，遂画形象安九牧。天下威谓其不死，八方万邦皆弭服。九黎三苗东南逐，黑水之北傍翠麓。披星戴月祀蛮雄，白虎咆哮山鬼哭。春去野花遍怒江，秋来枫叶红空谷。后人复使后人哀，败寇成王蕉覆鹿。"}
{"id":"811954","title":"海城县","dynasty":"清","author":"多隆阿","text":"再计前程续后程，悠悠大路策车行。山峦耸秀斜文寨，土石分堆析木城。鹤已入云怀士节，人因搠戟想泉名。于今远溯高风格，不羡荒郊驸马营。人心叵测善逃形，再莫轻言出户庭。畎亩毗连兴狱讼，亲朋聚会谑优伶。山因冒雪头先白，柳遇逢春眼待青。昔日龙头屯尚在，挥金芟草想园亭。"}
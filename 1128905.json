{"id":"1128905","title":"颂古二十七首 其四","dynasty":"宋","author":"释云贲","text":"驴前马后识灵云，满眼风埃绝点尘。行偏天台并雁荡，归来重看锦江春。信手挥来一一亲，祗林剑下绝烟尘。太平曲调无人会，孤负皇家定乱人。芙蓉月向怀中照，杨柳风来面上吹。夜半庭前柘枝舞，天明罗袖湿胭脂。两指爪开权撮起，一志头上为吹开。这回不在身边立，休说清风偏九垓。"}
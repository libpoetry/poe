{"id":"520405","title":"近雁塔有坡二曰胭脂曰翡翠其春游之盛盖极于开元天宝间矣观其命名之意则当时游冶之乐犹有可想见者因成二律情见乎辞 其一","dynasty":"明","author":"朱诚泳","text":"宣平坊里旧名坡，故老相传事不讹。非有猩红将地染，直看茜水带泥和。芙蓉争艳凝肌肉，兰麝吹香入绮罗。车马去来歌舞散，东风开遍野花多。"}
{"id":"944178","title":"楚辞三章送郭教授趋朝 其一","dynasty":"宋","author":"陈造","text":"昔尚父之之国，尝寝甘而见讥。怀与安其费日，亦馆人之或知。岂以抱当世之志，而常后可为之时耶。有美一人兮居今而与古谋，气飘萧兮好脩。邑中之晰兮独能闯阃宎于轲邱，扈芷蘅兮荃其佩。椟骊珠兮匣干将而未试，虽未试吾何慊兮，顾簪裳犹可隐蜗庐。般礴兮天地俨其盖轸，一世系望兮如苍生何。君何心兮山之阿，?甓社兮羞藻芹，无为此焉婆娑。"}
{"id":"692611","title":"题十八学士四首 琴","dynasty":"明","author":"杨荣","text":"退直从容出禁林，如何托兴在瑶琴。?弹解愠南薰曲，不待知心识赏音。清拟蓬瀛海上洲，閒将胜负决纹楸。笑谈咫尺心千里，一似留侯默运筹。笔底云烟落素屏，金辉玉润势逾清。看来定是虞文懿，独擅临池万古名。弘文馆下论思馀，徙倚临风看画图。举目河山今一统，经营曾是赞良谟。"}
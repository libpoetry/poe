{"id":"846058","title":"天圣二年南郊鼓吹歌曲三曲 其一 导引","dynasty":"宋","author":"无名氏","text":"真人临御，实瑞集丰融。万国仰天聪。嘉禋盛礼文章焕，齐洁致清衷。笙镛六变三神格，喜备盛仪容。乾穹上达昭灵飨，庆绪蔼丕隆。阳郊报本，礼意弥勤禋。太一下威神。天临两观推三赦，庆祉被臣民。徽名荐册缛仪陈。盛节焕书筠。涂歌邑诵扬徽懿，鼎命协惟新。"}
{"id":"467598","title":"己巳猪日子锋招饮不赴马日东河小集罚以留芳茶社韵","dynasty":"当代","author":"秦鸿","text":"天地有高楼，登临意未休。归来馀一醉，老泪洒孤秋。白鸟悠悠下，寒波澹澹收。故人邀不至，风月自勾留。一带桃梅岸，萧疏淡淡阳。遥知风与月，留待酒舒肠。杯影惊弓惯，花馨入墨香。登临能放我，长此挹清芳。欲弹长铗断，欲出恨无车。犹记台城会，清吟白日斜。兴来须对酒，梦寐忽还家。谈笑高楼上，寒波淡似茶。试问封侯者，孰知鞍与马。秋泉忽忽枯，春水徐徐泻。终古道皆然，于今天瞽也。约君携酒杯，来结菊花社。"}
{"id":"584036","title":"龙头竹杖歌","dynasty":"明","author":"黄衷","text":"龙头之竹托根深，太和福地苍崖阴。五风十雨足喷薄，妙乃百节全坚心。南岩大仙雅秘惜，一赠便觉无□□。□云金箓记尺度，晦冥出入群邪辟。怖邪迂癖□□□，时参几格如嘉傧。私怀每计示崇奖，镂铭愿□□工韵。君不见太乙真人夜下世，青藜柱到传经地。又不见涪翁筇竹枝，驱虎穷山独行路，眼底赤虬须鬣具。嗟乎，变化吾不知其处。"}
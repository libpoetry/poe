{"id":"432361","title":"题温倩华女士重九雅集图四首","dynasty":"近现代","author":"杨寿杓","text":"溪山如画一登楼，况是清游九月秋。若比桃园春夜宴，扫眉才子亦名流。楼外风云接杳冥，楼中人自斗娉婷。只悲箫管都无赖，卷入秋声不可听。俊游莫惜秋消瘦，帘外黄花画里人。俗粉庸脂删略尽，平添黛色到西神。黄绢谁征幼妇辞，素缣还写美人姿。湖山佳话流传遍，为唱西昆万首诗。"}
{"id":"771813","title":"池上夜坐","dynasty":"清","author":"林占梅","text":"散发向荷池，轩窗欣洞启。浮云净大虚，穴寥清似洗。汲水自烹茶，芬馥过嘉醴。一饭轻两腋，数杯畅四体。小步出前庭，长吟凭树柢。柳垂露满梢，波定月沉底。快哉此幽居，目中无尘眛。何必侈襟期，咨嗟肉生髀。凡事能知足，愁颜翻破涕。堪叹名利场，纷纷峦触抵。未若白与陶，耽诗乐清堤。复羡马少游，郡掾依祖补。抱此高淡怀，俗人难测蠡。我今未能行，我去终有徯。"}
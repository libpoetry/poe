{"id":"447840","title":"杭州茅家埠与静凤姐、云芳、雷雷、金水、书玉诸友宴集，时听静凤姐昆曲，分韵得动字","dynasty":"当代","author":"潘乐乐","text":"霜染仙坞色，晴催梅蕊动。飞阁凭苍翠，湖山几前供。平生久鞿鞅，片刻为脱纵。舟车各万里，坐此深杯共。琴箫出水堧，啭玉翩如凤。叹我久蹭蹬，所学百不用。犹欣二三子，相惜复相重。醉别荻花白，斜阳照如梦。去去隔人海，怊怅莫相送。"}
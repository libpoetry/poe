{"id":"826218","title":"浣溪纱·旧历四月十六日为明末张儿乔女士生日，同人以名香花果祀之。方壶并歌余所制百花冢曲为寿。先期由邓昙殊绘象供养，因为题此。呜呼，何世何年，此物此志，古愁今恨，能不依依。乔倩有灵，当兴同感","dynasty":"清末近现代初","author":"叶恭绰","text":"文采风流合二乔。百年犹觉殢人娇。百花生日又今朝。兰笑似闻弦解语，莲香禁得酒同浇。兵尘惆怅满红箫。"}
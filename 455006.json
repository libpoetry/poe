{"id":"455006","title":"八声甘州 两岸中大同道相聚","dynasty":"当代","author":"张海鸥","text":"叹人间何事最微茫，咫尺梦难归。算海峡两岸，相思树老，远水斜晖。未必相离弹指，便苦是耶非。自古分合事，唯任天机。常忆中山懿范，正文丕两校，雨细云霏。问匆匆过客，阻隔几时稀。待秋来、枫浓菊淡，约同游、手足莫相违。高雄路，荆花煮酒，再访儒衣。"}
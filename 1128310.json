{"id":"1128310","title":"以昌黎验长常携尺为韵赋笋五首","dynasty":"宋","author":"舒邦佐","text":"前晚尚锥锋，昨日突鎗剑。今朝又稍长，吾曾刻竹验。突兀出藩来，颇似逞狂荡。高下列阶前，又如识少长。行矣脱锦绷，笙竽奏风篁。岁晚尤可敬，霜雪不改常。吾家苍头奴，斫玉手自携。云恐春风恶，吹开枝高低。我至再三惜，恨不长百尺。要夏结清阴，荫我醉眠石。"}
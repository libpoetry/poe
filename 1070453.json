{"id":"1070453","title":"某启伏蒙宫使资政左丞以某末疾渐平宠贶新诗仰荷眷私钦诵不足谨依严韵攀和四首少叙盛德仍述鄙怀伏惟采览某再拜 其四","dynasty":"宋","author":"程俱","text":"充庭英俊剧蓬麻，迂憃无庸合卧家。锦里烟尘终不到，玉川思虑本无斜。山东何翅三年别，霜鬓潜惊一半加。会见中兴平四海，要看元凯佐重华。"}
{"id":"1252497","title":"古调笑令 暮春","dynasty":"元末明初","author":"邵亨贞","text":"双燕。双燕。飞过柳梢不见。旧时王谢堂前。回首斜阳暮烟。暮烟暮烟烟暮。芳草落花满路。春水。春水。薄暮曲阑更倚。夕阳江上青山。山外行人未还。未还未还还未。千里相思不寄。官渡。官渡。犹记画桡去路。小怜歌扇谁寻。岁岁东风恨深。恨深恨深深恨。风外落红几阵。"}
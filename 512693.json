{"id":"512693","title":"清风岭","dynasty":"明","author":"沈周","text":"干戈国之祸，使妾骨肉残。翁姑与夫男，狼虎并一餐。妾恨不同死，有身何用完。有身色所累，有色辱之端。固知一死万事毕，死虽容易就死难。长军痴儿徒好色，不知妾命死自?。言挑兵胁不足动，俘妇杂守严如犴。清风岭白日寒陡，崖深江妾命所安。齧指出血写石壁，字字入石深若刊。五十六字码碯瘢，丹丘怨血泪汎澜。千古万古愿不漫，诗成一投死万仞。凡笯无计留青鸾，区区眇妇人，烈烈男子肝。纲常一妇强千男，偷生忍死皆达官。偷生忍死皆达官，血诗仰面不敢看。"}
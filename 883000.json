{"id":"883000","title":"简叔自临安之官鄂渚专书问讯多寄近作以诗谢之用前岁赠别韵","dynasty":"宋","author":"孙应时","text":"与君异姓似诸昆，文采风流帝子孙。珍重征途犹问讯，殷勤诗卷遣重论。光寒牛斗韬龙剑，兴逸江湖著瓠樽。混混人间谁虎鼠，冥冥物外独鹏鲲。閒中日月无追恨，圣处工夫岂浪言。万里此心长对面，莫寻别赋苦消魂。"}
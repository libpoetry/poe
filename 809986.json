{"id":"809986","title":"探春慢 花魂","dynasty":"清","author":"刘炳照","text":"雨湿苔深，风飘絮弱，芳情句起多少。色相先空，根芽易断，暗逐游丝低袅。化作巫云去，只凉夜，明蟾相照。锴疑荷锸，人来青山，一醉同倒。犹记当年玉貌。怎燕支褪尽，愁共春杳。缘了三生，妆销半面，还向雕栏凭吊。环佩归何处，歌楚些、料难招到。幻影模黏，懊侬描上图槁。"}
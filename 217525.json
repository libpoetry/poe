{"id":"217525","title":"瑞鹤仙·无言屈指也","dynasty":"宋代","author":"赵长卿","text":"无言屈指也。算年年底事，长为旅也。凄惶受尽也。把良辰美景，总成虚也。自嗟叹也。这情怀、如何诉也。谩愁明怕暗，单栖独宿，怎生禁也。闲也。有时临镜，渐觉形容，日消减也。光阴换也。空辜负、少年也。念仙源深处，暖香小院，赢得群花怨也。是亏他见了，多教骂几句也。"}
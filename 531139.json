{"id":"531139","title":"芳兰引","dynasty":"明","author":"杨慎","text":"广莫风中小岁春，百昌未吐兰芽新。柔芸都荔元同节，园柳宫梅且后尘。南国美人东家子，若英华彩苕荣比。蕙楼菌阁起江边，绿叶紫甚罗户里。崇佩朝充翡翠囊，温汤夜浴鸳央水。博山炉中百和香，虎蒲龙枣及都梁。流雪回风萦洛蔼，横烟斜一袅秦芳。曾闻有酒布兰生，复有雅曲猗兰名。愿分明烛徐吾影，耒媚国香燕姞情。"}
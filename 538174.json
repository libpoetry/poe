{"id":"538174","title":"闻岛寇警有感因呈兵宪王使君","dynasty":"明","author":"王世贞","text":"烽火年年是，乾坤处处残。仓皇趋白羽，澒洞及黄冠。忽改汾阳色，知登汉将坛。天横须虑合，月上庵庐寒。剑客雄争奋，兵符静不欢。挥鞭画吴海，飞捷动长安。名已丹青刻，囊毋赤白看。渔樵吾计晚，戈甲此身难。筹策须时定，农耕稍自宽。好将铙吹曲，来奏柏台端。"}
{"id":"466399","title":"贺新郎 告词","dynasty":"当代","author":"卢青山","text":"笑眼和君说：记当年、巴人酒佐，几人目侧？一旦大贤为虎变，费煞人间心血。尚不许、愁人稍歇。荡尽春江无限水，问辛公何苦挥狂笔？添季子，夜郎咽。平丘涨海天倾北。剩荒荒、江潭老树，暮摇朝曳。死了田横良已已，累却知音五百。算不比、君心若铁。逐向西伯利亚老，又分明兀兀盘胸结。这一笑，谁会得？甚矣先生责。是卞和、咎由自取，与奴何涉？倚翠偎红尽可写，渺渺高唐声色。甚屈子、偏偏吟泽？固也驺虞不食肉，被君家灌尽肝肠裂。奴有恨，齿犹切。女萝菟本缠相接。共千年、盲风怪雨，诧然霜雪。马上琵琶蛮瘴凛，淡宕清波斜月，须让我、一杯同吃。不见舜尝辱瞽象，又千秋司马刑先割？濡呴且、永相悦。"}
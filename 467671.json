{"id":"467671","title":"七律 探春  韵五微五首","dynasty":"当代","author":"崔荣江","text":"每逢三月每忘机，总有清芬透叠衣。暖日争看风景好，余年何惮鬓毛稀。寻芳郊陌折花早，赶鸭山溪吟式微。惟恐春风吹便去，青衫洇月不思归。东君一面久长违，惯见凋萧白草稀。乍听蛰雷醒寂寂，欣看酥雨著霏霏。晓晴风里寻青去，暮月光中戴白归。俊约今年应此日，倩君吹暖几重衣。一入春风不愿归，看花玓瓅斗芳菲。客行草径惊蛩唱，风袭条枚舞蝶衣。山脚人家青竹瘦，河间汀渚白鹅肥。谁家龆龀贪儿戏，犹逐檐前燕子飞。邻有憨儿壮略肥，闹将青袷换单衣。绿莎垄上呼牛走，油菜花中逐蝶飞。老眼河山犹料峭，童心世界正芳菲。黄昏随尔寻春迹，社火秧歌起式微。清明总有雨湔衣，旷远高情湿不飞。趔足微酲三劲酒，蒙头酣梦一蔷薇。明花隐约摇山峤，跌瀑分明响石矶。警醒元来开电视，剧中风正鼓庭帏。"}
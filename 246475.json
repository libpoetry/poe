{"id":"246475","title":"水龙吟·竹村前辈挽章","dynasty":"现代","author":"王蛰堪","text":"玉楼凭遍危栏，南天一抹残霞暝。丛篁失翠，更谁能会，西江月冷。笛咽箫沉，烟愁雨恨，一时同凝。叹霜弦抚断，风流顿杳，浑难觅，孤鸿影。往迹漫重消领。怕偎灯、前游还省。十年醒醉，几回曾忆，梦馀芳謦。高阁魂迁，斯人已矣，夙缘堪凭。待星移物换，鸥边劫后，踵清吟兴。"}
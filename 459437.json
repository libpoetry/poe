{"id":"459437","title":"二月一夜李智国海南来归，共冯老闆老潘饮。潘酒中治店主甚苦，大快作诗，急去上零点","dynasty":"当代","author":"卢青山","text":"海南有海无天空，海天一色苍茫中。终古洪涛簸壤陆，一舸来试谁为雄。桄榔叶老犹苍苍，黎母所化裔何煌。沉香换食俗已古，忽见新风动南疆。我如散木瘿满身，子态竟作翻鹏云。万里一身岂不远，男儿箦席非长城。半年归见诧风骨，二目光泽卓尔立；把手相笑吾犹疑，拽臂来饮意尚昔。老闆青衫霜入眉，老潘气慨能山移。酒阑骂座举座乐，有人如狗在墙欹。归来小灯青对壁，清话不知天欲白。嗟我尘羁食所萦，夜阑去踏月下迹。"}
{"id":"239797","title":"梁隆吉遗凭笔并诗答以长句","dynasty":"宋代","author":"宋无名","text":"吴刚夜入文寒产，生擒老兔出秋月。嫦娥泣雨蟾影孤，灵药不春玉杵歇。桂花凝豪拔苍绿，蜀毕缠金缕湘竹。紫兰蕊笑春风愁，莲花仙冠随簪玉。松腴点漆光照眸，藤肪捣雪滑欲流。乐毅小帖排银钧，天马历埤无九州。梦中忘笔那有花，古锥尽地飞龙蛇。觉来寻锥亦无处，但见鸟足留平沙。"}
{"id":"621701","title":"望积雪漫怀二首 其二","dynasty":"明","author":"郭之奇","text":"春山积素姿，飘渺云峰凸。近攀末繇阶，远望何清冽。本同雨露需，若与烟霞结。高处相六寰，凛为不可涅。回观阛阓中，累累咸销灭。当其亲华筵，歌舞竞相悦。无奈炎烟飞，中道成弃诀。惟兹所托宜，赖以全孤洁。有似素心人，无取虚名窃。蝉蜕尘世表，澹荡独关闭。"}
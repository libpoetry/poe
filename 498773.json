{"id":"498773","title":"武夷有茶灶石酒杯洞大藏峰翰墨峰仙机岩棋盘石天壶峰大小廪石幔亭峰仙迹石水帘洞投龙洞汉祀坛大隐峰升真洞一线天灵岩石晚对峰虹桥金鸡洞钟峰玉女峰妆镜台铁笛岩天游峰钓矶石偶即景写怀馀未尽书也 其三","dynasty":"明","author":"黄廷用","text":"东海安期不可招，生涯溪壑逸情饶。溯沿曲处疑山尽，行转通时觉水遥。织女机声随浪杳，羽人棋局落花飘。餐霞白首天壶里，廪石千年尚未消。"}
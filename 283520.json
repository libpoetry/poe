{"id":"283520","title":"忆旧游·花朝前一日饮城南酒家，明日阴寒微雪，故有卒章阴晴之语","dynasty":"现代","author":"姚华","text":"正春分过了，约住残寒，胜侣齐招。等是玄都俊，自刘郎去后，千树栽桃。看花紫陌，红拂犹涴酒边袍。更屈指韶光，眉蚕市近，转眴花朝。芳醪煖人意，待语艳澜翻，词巂山高。曲坊城南陌，趁孤云车笠，盟事相要。旧痕唤起残梦，垆在尚帘挑。便预醉芳时，阴晴众壑珠未调。"}
{"id":"183573","title":"客新安赋喜雨歌呈守斋倪史君","dynasty":"宋代","author":"陈鉴之","text":"良苗正要雨肥绿，火伞张空驱日毂。枝头忽作少女风马牛不相及，转眼排檐万银竹。为新安民殊可怜，插空乱巘无多田。雨缠终日水半壁，方晴又望霓横天。是邦若要宜稼樯，好似婴儿调乳食。祗今田甫渴甘澍，贤侯忧民见颜色。鼓声坎坎神来临，不歆牲酒歆侯心。睡龙苏醒听约束，拿攫云雾层岩阴。涧泉将涸兮乱流，嘉颖欲槁兮光浮。田翁戴笠儿跨牛，欣欣相对歌贤侯。争言一雨神所赐，非侯何民蒙神休。天惠贤侯福吾士，长是五日一风兮十日一雨。"}
{"id":"292393","title":"三部乐·风日清嘉","dynasty":"现代","author":"张仲炘","text":"风日清嘉，甚倦倚画屏，望空愁绝。燕随春去，应更无人能说。早难道、芳约终虚，盼素鳞又杳，瑞脑重爇。露桃落尽，直到黄梅时节。迟回揽衣对镜，问带围瘦减，为谁磨折。年年断魂驿柳，缄情宫叶。仨阑干、伴人一霎，烟雨又、纷飞似屑。长念旧日，无端地、花下轻别。"}
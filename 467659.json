{"id":"467659","title":"和孟兰之岳王祠二首","dynasty":"当代","author":"崔荣江","text":"史名多赖血濡滋，鹏举衣冠付一祠。鼙鼓二三欣胜也，金牌十二恨传之。乌须罪构征衣日，雪耻身亡佞相时。或是愚忠应可恨，念来辜负岳王师。虎踞王祠荫柏森，西泠风雨掠长吟。一枪夙立安边志，四字长镌报国心。三十功名交聩主，八千路断断愚忱。佞臣白铁身何铸，一膝堂前跪古今。"}
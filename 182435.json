{"id":"182435","title":"归舟濡滞示仁仲","dynasty":"宋代","author":"胡寅","text":"扁舟下荆江，信宿七百里。少萦玉州岸，翠壁红楼起。提携桃竹杖，飞步同徙倚。永啸来长风，极望际天水。登临兴未穷，归思孰能弭。枕湖驾高浪，万顷期一苇。飞廉不借便，进尺或退咫。莽苍入葭芦，回环乱洲沚。登临兴未穷，归思孰能弭。枕湖驾高浪，万顷期一苇。飞廉不借便，进尺或退咫。莽苍入葭芦，回环乱洲沚。刺篙力言匮，挽缆路仍圮。物用各有时，{上戛去戈下乔}荡未可鄙。风水亦何心，邂逅乃如此。快意得濡滞，赢缩固其理。子文三已仕，了不见愠喜。斯犹未称仁，胡不听行止。南山定非远，风驶一帆耳。携壶上翠微，旅琐为君洗。"}
{"id":"163378","title":"通德门·驰余马兮南北","dynasty":"宋代","author":"程公许","text":"驰余马兮南北，慨永怀兮故国。岂乔木兮吾名，繄世臣兮取则。许史兮金张，煜煜兮煌煌。薰天兮富贵，达观兮秕糠。水有源兮木有本，传不传兮天若吝。彼高兮崇门，后何称兮子孙。维指李兮蟠根，光万丈兮斯文。父了兮昆弟，面命兮叮咛。闯户兮车不停轨，满堂兮烜朱与紫。顾所重兮未然，宁以彼兮易此。佩礼义兮服诗书，保厥美兮不渝。百世嗣守，张赫奕兮吾闾。"}
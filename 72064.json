{"id":"72064","title":"水调歌头·秋色净如洗","dynasty":"元代","author":"谢应芳","text":"秋色净如洗，南极瑞光多。秦驻山中隐者，弧矢挂烟萝。野老敲门看竹，珍重主人留客，呼酒泻金荷。为问春秋多少，笑道明年六十，勋业竟蹉跎。万钟禄，千驷马，待如何。洛阳城市，又看荆棘卧铜驼。且喜阶前玉树，五色＊雏俱好，把此瑟琴和。一曲华胥引，双鬓雪儿歌。"}
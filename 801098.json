{"id":"801098","title":"读元史三首 其三","dynasty":"清","author":"顾嗣立","text":"文章开鲁姚，元气尚团结。万历置奎章，作者首虞揭。金华接踵兴，儒林推四杰。为学务根柢，行文净冰雪。古藻扬清光，煌煌照碑碣。一代制作手，小儒尽咋舌。同时惟欧阳，瓣香乃祖烈。后来宋太史，犹承黄柳诀。斯文如江河，源远流不韵。猗欤百年间，生才竟殊绝。"}
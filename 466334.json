{"id":"466334","title":"元月三日雨态如春，寄肖株州","dynasty":"当代","author":"卢青山","text":"夜半负山去，雨色诚有力。复持如椽笔，抹天共地一。淩明惧被寒，起看心悦怿。未见烂漫花，此已是春意。将携一杯酒，故人雨所隔。株洲处湘南，我住潇湘北。电射不能至，一念倏已克。遥知惘怅怀，对雨唯玄默。江山路苍茫，人意每逼仄。请超时空游，与我语一刻。年尾醉始成，年首忽异域。醉眼未能开，时空两已失。我诗不云乎：头尾心虚惑。况作飘零游，方言不能识。且幸杯中物，南北无异德。问子一年功，囊中得几值？看我三百天，负债有千百。此事犹云可，中怀惨若棘。一姜真美女，转首化蛇逼。不如在异乡，庶能避鬼蜮。旧年蛇入洞，新年蛇起蛰。去时不可挽，来攫讵可敌。我生疲其间，若锯往复拽。生树固茂昌，一旦坍而灭。及此未坍时，作诗乐毋泣。"}
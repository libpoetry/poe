{"id":"753048","title":"海蛳","dynasty":"清","author":"吴孚恩","text":"螖䗰搜螺属，??出海涯。惟蛳形较瘦，佐馔味殊佳。髻细青回黛，纹纤紫旋緺。嘘涎差异蛞，负壳略同螷。?漯滋生易，零星蠕动皆。尾原难自断，头岂忍常埋。雨歇齐缘岛，潮平密瓣?。掬应来浣女，拾更有邻娃。披砾筛鱼箵，淘沙湿凤鞋。浮屠层仿佛，湘簟粒分排。姜豉祛腥称，椒香点厣谐。漉羹微下酒，拨火迅投䕸。轑想铜鎗滑，盛先玳碗揩。蘸盐疑雪渗，绽縠想风?。盎簇江?共，盘堆石?偕。来尖初试剪，剜肉欲携钗。珠曲针穿蚁，钳交角透蜗。澈牙喷玉屑，触趾响瑶阶。珍笑蜊充错，羞嗤卵作膎。荐新从甓社，唤卖踏花街。村酿凭增价，禅镫可破斋。肥输三泖鳜，鲜夺五湖鲑。击钵催吟兴，分笺惬素怀。深惭拈险韵，挦扯扯入诗牌。"}
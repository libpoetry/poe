{"id":"466480","title":"望江南 杏花村","dynasty":"当代","author":"刘季高","text":"信步走，走入杏花村。扑地红楼压众绿，参天乔木护城根。鸟语更颐神。城北角，小路极弯环。塘水纵横明旷野，疏林掩映带青山。疑入画图间。千载事，人去弩台空。古井波生松影乱，丹青庙破夕阳红。何处觅雄风。幽静极，此地绝喧嚣。两岸垂杨自照影，横波双跨赤阑桥。空忆黑头包。"}
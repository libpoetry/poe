{"id":"461383","title":"启示录之寒武纪","dynasty":"当代","author":"添雪斋","text":"九州今复现古梦，地崩天坼金加侬。云腾光晦雪雱雱，冰霜巨人驭狂龙。势与神祇战宇宙，速飞如电沙石冲。神兵阵列驱白马，光翼蛇窜炽焰烽。玉宫齑粉琉璃碎，虚空骇听魔风汹。钜刃击毂扬芒熛，日月星华齐冶镕。流星枪下血正酣，血倾山海水冰蓝。铁网大地遍银潭，髓化霰雪大江南。铿然茵陈坠地劫，覆海倾天雪龙折。上八千千里积寒气，下十万万人看日昳。巨躯半为寒冰半绛火，灵魄淋漓烧暴雪。其心划分昼与夜，半炽光明半凛冽。素蜺残旌垂冻原，英灵殿毁穹苍绝。纷然成灰世界树，灰飞如雪哀歌咽：“万世久添罪与眚，万念亵渎神之血。万众承此神之怒，万死还此世之洁。万古一战新天地，万法戮没善恶灭。万物戕濯皆冰固，万方莽苍沉于涅”。此后千亿年岁月，世之初闻声窣窣。绒花辗转初放时，溪流春冰但汩汩。大地光洁梣树生，柔枝荫蔽金宫阙。依稀诸子重相见，中有宏响厉而发：“我是阿拉法，我是俄梅戛。是创始亦是结煞，是初是终皆一刹。在昔在今在永辖”。世闻此语默然悟，长嗟神司多狡黠。生死之门双面镜，曰生即死，天降其杀。"}
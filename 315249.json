{"id":"315249","title":"六州歌头·巍然耸峙","dynasty":"现代","author":"龙榆生","text":"巍然耸峙，万派竞朝宗。日华捧。群峰拱。立当中。大旗红。六亿争鸣凤。腾歌颂。如潮涌。齐舞踊。随目送。庆年丰。焕发容光，肤色罗人种，黑白黄棕。共诛锄强暴，浩气亘长虹。天下为公。此心同。看星火纵。斗争勇。金瓯巩。变全通。长剑竦。狂魔恐。挫凶锋。夺天工。核弹将焉用。奔涛涌。狡穴空。花气蓊。朱弦拢。寿乔松。万岁欢呼，撼地如雷动，压倒西风。化梅花千亿，何物可形容。寰宇春融。"}
{"id":"313195","title":"三姝媚·重过吴门留园","dynasty":"现代","author":"潘飞声","text":"繁红愁过眼。荡遥山双颦，镜奁半剪。步屧廊回话胜游，还识旧时莺燕。几日微寒，怕坠粉、顿成秋苑。自惜竛竮，冷掩梨云，梦随人远。何况欢场催散。又隔水飘灯，送春将晚。楼角垂杨，但翠眉犹画，好花人面。涴地青菭，空负我、阑干寻遍。有盈盈胡蝶，栖香正倦。"}
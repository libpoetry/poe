{"id":"720901","title":"好女儿 佳人","dynasty":"明末清初","author":"尤侗","text":"一捻脂红。百和香浓。半醉娇声半醒态。在坐亸鬟云，步摇佩玉，卧曲鞋弓。斜睇檀郎不语，谁惯汝、漫留侬。问此处、不留何处去，道朝上秦楼，晚游洛浦，暮宿巫峰。彼美人兮。半面风姿。谁向妆台描五色，有顾恺传神，何郎傅粉，张敞休眉。可惜红颜黄土，立而望、是耶非。问若个、小名君识否。是罢舞西施，停歌子夜，不笑褒姬。"}
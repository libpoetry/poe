{"id":"273475","title":"柴扉杂咏·七国纷龙战","dynasty":"现代","author":"杜关","text":"七国纷龙战，天运厄阳九。藉藉纵横术，侯门竞奔走。张仪犹有舌，苏秦亦甚口。天地如瓦崩，宁云功在狗。秦皇令逐客，一怒骇群丑。惜用李斯言，仍为鼠狐薮。横政无道揆，横民无法守。在薛非居州，闭门惟泄柳。阶乱靡有定，苟治何能久。卓哉信陵君，夷然饮醇酒。"}
{"id":"1169156","title":"忆寿春废虎坑余以春二月至郡主吏举所职称霍山多虎每岁采茶为患择肉于人至春常修陷阱数十所勒猎者采其皮睛余悉除罢之是岁虎不复为害至余去郡三载","dynasty":"唐","author":"李绅","text":"匪将履尾求兢惕，那效探雏所患争。当路绝群尝诫暴，为猫驱狝亦先迎。每推至化宣余力，岂用潜机害尔生。休逐豺狼止贪戾，好为仁兽答皇明。"}
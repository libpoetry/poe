{"id":"122681","title":"自巫山遵陆以避黑石诸滩大雨不可行","dynasty":"宋代","author":"范成大","text":"巫山信是阳云台，客行五日云不开。阴晴何常有朝暮，夜雨少休明复来。今朝水长不知数，没尽山根苍石堆。东矶西矶尽如削，大滩小滩俱若雷。不知瞿唐复何似？想见万顷淙一杯。祗今水剂已壮矣，闻道陆程尤艰哉摩围隘口石生角，蹋疯坡前泥似醅。眼前安得故园路，江沙江草便青鞋。"}
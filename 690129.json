{"id":"690129","title":"和沈宪长谒武侯庙二首","dynasty":"明","author":"张吉","text":"四海提封汉旧疆，敷天赤子泣高光。期声大义吞吴魏，敢据初心老邓襄。北伐数罢龙虎阵，登闻终缀鼎彝香。一身生死关宗社，遽死凭谁问彼苍。盘空古庙古仍今，翠盖萦云此眺临。业敝荆梁悲汉统，诗陈板荡诔公心。九原色笑中都宰，一节峥嵘北地谌。竟日停车访遗辙，天教暄暖助沉吟。"}
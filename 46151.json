{"id":"46151","title":"水龙吟·黄蓉与陆乘风","dynasty":"现代","author":"金庸","text":"放船千里凌波去，略为吴山留顾。云屯水府，涛随神女，九江东注。北客翩然，壮心偏感，年华将暮。念伊蒿旧隐，巢由故友，南柯梦，遽如许。回首妖气未扫，问人英雄何处。奇谋复国，可怜无用，尘昏白扇。铁锁横江，锦帆冲浪，孙郎良苦。但愁敲桂□，悲吟梁父，泪流如雨。"}
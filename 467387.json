{"id":"467387","title":"鹧鸪天 舍南墙根，玫瑰花红艳似芍药，名曰荷兰之星。效竹垞体","dynasty":"当代","author":"金问泗","text":"小立墙边细细看。几丛浓色艳阳天。华清春浴人处困，太白朝醒语自宽。非薄命，是红颜。两湾秋水两重山。微将凝睇沈思意，暗托朱唇皓齿间。月下纤柔摘取轻。背人嗅罢插银瓶。灯残耳热微红候，有个人儿唤小名。行不得，断肠声。闻声最是恼心情。今吾故事辛忠敏，玉惨花残聂胜琼。"}
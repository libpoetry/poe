{"id":"454826","title":"醉蓬莱 步韵绮梦楼抚仙湖畔","dynasty":"当代","author":"张力夫","text":"对山移影暗，浪鼓声微，满庭清寂。前度人来，有诗情承袭。月白星疏，桂香风隐，送晚春幽夕。入幻瑶台，分甘翠茗，可怜文墨。念此浮身，各归其所，季子华裘，谢公轻屐。蜗角蝇头，且任他争得。石印虫痕，水没城址，叹化工神力。待放兰舟，思携云侣，海天澄碧。"}
{"id":"201621","title":"大飨明堂庆成诗","dynasty":"宋代","author":"王珪","text":"皇祐更秋律，明堂奉帝禋。粢盛虽芦德，霜露本怀亲。於赫朝三后，无文秩百神。九筵交玉幣，重屋近星辰。邃幄留飚御，清坛堕月津。衣冠汉仪旧，金石舜韶新。受胙开宣室外，鸣钟降紫宸。群阴先复旦，协气斗回春。灵贶丛千祝，丰恩渗四垠。惭非老辞笔，徒学颂尧人。"}
{"id":"386828","title":"绮寮怨·好是昭州颜色","dynasty":"清代","author":"樊增祥","text":"好是昭州颜色，软帘新退红。试玉砚、冰缬微凝，朱扉掩、绮日云烘。家常羊肝半臂，黄绵袭、暖甚金线狨。侧帽纱、索笑南檐，梅花下、处处逢放翁。小盏试斟紫茸。煎茶素手，何时竹里相逢。寄语渠侬。一瓯雪、待春风。文园十分消渴，掌上露、不胜浓。霜华暗融。西台一株柏，青到冬。"}
{"id":"1220077","title":"丹岩联句","dynasty":"元","author":"朱晞颜","text":"山径盘诘曲，扪萝度层巅。阴崖日色死，阳谷天根连。星陨魄未化，秀结形逾坚。跳空雨飞雹，转石散紫烟。拳急绣毬迸，囊探赤丸鲜。晶荧怒目瞋，崛嵂高骨观。玄鸟遗坠卵，蠙珠涌流泉。惊麇惮激射，伏鹄思腾骞。月斧屑⽟饭，火鼎盘丹铅。狙公嗤拾橡，志士乐转圜。羽人委灵迹，巫俗相欢传。安期邈不返，无从巢神仙。"}
{"id":"332149","title":"珍珠帘·赋得水晶帘下看梳头","dynasty":"清代","author":"曹贞吉","text":"雕房几曲桐阴里。金塘侧、第一倾城姝丽。◆鬌照人明，学远山螺髻。蝉影花光相撩乱，衬一片、芭蕉浓翠。清绮。更珊钩犀押，冷波横地。疑是月底初逢，被冰轮掩映，织绡情思。宛转玩琼颜，倩晓风吹起。人在银河清浅处，倚白玉、栏杆如水。心醉。想道书慵把，幽怀旖旎。"}
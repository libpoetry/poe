{"id":"835329","title":"紫萸香慢 和彊村九日焦岩登高词","dynasty":"清末民国初","author":"沈曾植","text":"轧茱萸，焦岩招手，词人共是仙曹。泛凌江单舸，灵胥眼，海门高。风雨年年重九，甚今年残照，与煖霜袍。对江山、摇落不是旧题糕。关塞路，影消梦消。松寥阁自前朝。呼旧酒，炙新螯。望南山不见，寻寻觅觅，暮暮朝朝。雁来数行题字，回帆掺，荡归潮。尽人閒难开笑口，桑田掷米，新句得恁相招。愁重痒搔。"}
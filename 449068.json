{"id":"449068","title":"沁园春  云山松涛","dynasty":"当代","author":"陈永正","text":"山雨来时，烟雾俄奔，层峦欲摧。正崩腾去绝，几重寒瀑，空蒙遮断，百里荒莱。破石飙狂，冲林叶战，似幻洪涛千折回。然疑作，是貔貅十万，暗渡珠厓。胸中自有崔嵬。笑词客、登临何事哉。算清才耗尽，非伤时背，苍山未必，长许君来。何况菲林，无端摄取，戍堠昏鸦图画开。心愁谢，黯低徊知有，无数尘埃。"}
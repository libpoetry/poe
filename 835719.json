{"id":"835719","title":"秋思耗 题庚子秋词，和次珊。依梦窗韵，遥寄朱古微阁学","dynasty":"清末民国初","author":"陈锐","text":"衰影经秋侧。看露华如澡，菊寒无色。笳散幕乌，灯催边马，尘合天窄。听长乐钟声，送人幽梦共叹抑。黯去魂、冤化碧。料故国三千，玉颜清泪，共指夕阳深处，数番追忆。今夕。青灯白滴。对艳词、彩笔重饰。旧时猿鹤，分明犹在，定谁发白。叹一缚轻绦，培风无计摧劲翼。问过客。应不识。但夜雪江南，梅边吹怨，寄得。望隔。吟笺砚北。"}
{"id":"799484","title":"舟中连句倒押五物全韵","dynasty":"清","author":"范当世","text":"晨曦逋滞霖，辽原寤蒙蔚。离尊祖膺泰，朋簪盍孙尉。悲风激䬀?，晴漪散滭沷。枕声三老欢，扇勍五两倔。驯禽尾沿缘，湛鳞震谈㗵。披发凌酆琅，眯眼怊垢坲。征役阻况修，偃仰嗟以咈。顾念嘂腹肠，宁畏走硉岪。饮口檗疑䬾，叩膺槁想菀。褐珠养不肥，弁玉悽忽黦。踾?肩辞镵，窸察胫掩䘿。跚跚屦屩穿，望望屺岵岉。霣芘盘泣葼，痛衰杖芸芴。昔窆吾悲防，今棬灵具肸。?霄崩云骞，泫条宰树屹。盘也感斯挚，铸乎游可不。仲米趣煎忧，欧镡奋剸刜。疲谻支远劳，遨嬉制怒艴。身西心固东，朝娱旰乃怫。伏闻皇帝圣，下闵泉府汔。盂盘昨毛衅，骞贾辈瞬迄。诏边谨土断，饰乘减玉釳。鸡鹿筑塞牢，虓虎屯士仡。悬节新穷岩，规饷竞理沕。宛马万谍驰，鬼刀四盘?。隐中抗辛有，兹患浮突厥。劫棋局孔午，熛炭炽蚓歘。大车毳如菼，焱势手可熨。濒谋刿笑当，衡行哙语勿。薪火惙懰剽，蓬累窘魁崛。寡喙孤莫张，术道邈而诎。伊和罹武刖，怀仲受威韨。蹇修焉可徕，珍剃自加髴。钦丕貌长离，留夷婢荒茀。览代骚衷纡，怨赋瘳痗弗。誓将买地肺，那更艳天綍。若龟甘行淖，讵牛一蔽韨。入颍把许瓢，封留弃炎黻。亮哉十年书，愈彼三百绂。迹与招隐往，口嗤草玄吃。餍粟长舱消，煮雨破缸讫。怪思摹鼎劖，椎险勇埋掘。脑盐楚晋搏，馥馂愈郊乞。晚犬投啼呼，老乌堕阴郁。箸阁半睡饴，板低群头屈。生拙仆疑语，志违梦撄拂。嘲弄桃土偶，慰讽纸泥佛。没烛禅大月，轩篷照瑰物。"}
{"id":"251525","title":"翠楼吟·衣影凭轩","dynasty":"现代","author":"汪洋","text":"衣影凭轩，扶灯阅镜，清辉冷照何世。霜街流脆叶，扑危壁纷纷飞矢。秋魂过骑。更摘取黄花，空传歌吹。暝如纸。闭门凝想，万星持慧。悄瘗。哀感无名，惯绿烟蝴蝶，早销生意。远钟聊自语，数颠倒人间游戏。山河憔悴。负一瓮无边，群生劳蚁。徒倾耳。却听泉响，暗喧墙里。"}
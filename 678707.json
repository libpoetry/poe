{"id":"678707","title":"文水送陈太守复任吉郡","dynasty":"明","author":"周叙","text":"文水瀰瀰，远有源委。于赣于丰，合流不已。文水沄沄，其流成纹。层澜涌秀，千古一春。维水之秀，维林峦之茂。山川郁盘，雄冠江右。毓秀钟灵，贤才挺生。孤忠大节，日月争明。郡侯戾止，承流致理。不亟不徐，我民慰喜。郡侯载临，遂我民之心。愿言惠泽，与文水同深。"}
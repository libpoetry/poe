{"id":"568915","title":"王鸿胪同瑴乞归以养母也黎惟敬内翰合燕中诸名士以诗送之而题曰青山招隐属不佞次焉","dynasty":"明","author":"王世贞","text":"昔读招隐篇，白云栖桂树。矫首望白云，吾亲在其处。是以夕上书，朝即挂冠去。陋此介推怨，龙蛇安所慕。笑彼东方达，朝薮终何据。躬耕慧山麓，菽水足旦暮。身隐竟焉文，吾诗耳当污。"}
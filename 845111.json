{"id":"845111","title":"秋梦步病鹤秋日杂兴韵二首","dynasty":"清末民国初","author":"黄摩西","text":"手种芬陀色尚娇，飞来尘世慰无聊。风云气被闲情夺，诗酒魂随薄福消。鬓影青雕名士柳，心花红卷美人蕉。闲鹤阑人鸳鸯队，沸断秋江半夜潮。绿债红恩两未还，又提管钥到情关。纯狐窃药心无忌，曼倩偷桃品最顽。誓海别开新梦境，愁云顿扫旧眉山。伯舆未死秦宫活，百韵风怀岂忍删。"}
{"id":"188946","title":"送志宏西上·九州眼一概","dynasty":"宋代","author":"洪迈","text":"九州眼一概，余子真琐琐。岳立赔嵝中，喜此高岌嵝。如公吾辈人，取友一到我。挥毫赋垂天，风雨卷蓬颗。相期八表游，未觉夙心左。解龟醉江阁，酒面山月随。起瞻帝乡云，感叹不成坐。何须飞霞佩，自办凌风舸。瀛洲渺溟渤，万里一掀簸。缄诗寄天涯，秉烛对新火。那知市门仙，斗禄事么麽。空余肠九回，上疏何日果。"}
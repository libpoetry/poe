{"id":"765639","title":"水调歌头 其四 将别珠湖，答桐城刘季英","dynasty":"清","author":"黄钧宰","text":"此日复何日，梦梦百年身。不及云霄，鸡犬低首逐风尘。天上仙人不远，地下陈人未死，唤起倒金樽。鱼鸟亦吾友，庭户小干坤。江南梦，海东路，淮北春。十载船唇，马背回首亦伤神。今夕湖天坐月，知道明年此夕，孤月照谁人。尔我定何处，复此共冰轮。"}
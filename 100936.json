{"id":"100936","title":"次荆公韵四绝","dynasty":"宋代","author":"苏轼","text":"青李扶疏禽自来，清真逸少手亲栽。深红浅紫従争发，雪白鹅黄也斗开。斫竹穿花破绿苔，小诗端为觅桤栽。细看造物初无物，春到江南花自开。骑驴渺渺入荒陂，想见先生未病时。劝我试求三亩宅，従公已觉十年迟。甲第非真有，闲花亦偶栽。聊为清净供，却对道人开。"}
{"id":"684537","title":"题竹四首 雨涤铅粉节","dynasty":"明","author":"王汝玉","text":"香露淋漓湿未乾，迎风翠袖不胜寒。劝君莫取青青节，留待丹山五色鸾。湘皋春尽玉青青，曾值西风过洞庭。碎佩丛铃满烟雨，夜深楚客不胜听。春雷初响蛰龙惊，猛势凌空夭矫横。几度山窗亲见处，露华如水月华明。忆曾相对琐闱深，制草成时日乍阴。粉湿香浓春烂熳，岁寒霜霰岂能侵。"}
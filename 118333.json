{"id":"118333","title":"次韵子瞻书黄庭内景卷后赠蹇道士拱辰","dynasty":"宋代","author":"苏辙","text":"君诵《黄庭》内外篇，本欲洗心不求仙。夜视片月堕我前，黑氛剥警日妍。一暑一寒久自坚，体中风行上通天。亭亭孤立孰傍缘，至哉道师昔云然。既已得之戒不传，知我此心未亏骞。指我婴儿藏谷渊，言未绝口行已旋，我思其言夜不眠。"}
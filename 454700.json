{"id":"454700","title":"梦西湖","dynasty":"当代","author":"何永沂","text":"西湖忽复古时清，苏堤幽然垂万绿。徐行数过第六桥，楼外楼头人如玉。相携送我上孤山，路在梅花雪花间。雪气梅香寒透骨，仙家尽多五彩笔。银装世界洁茫茫，定公浪说江天墨。转疑六月何来雪，却道天机不可泄。紫黄绿白傲无言，有花未敢轻易折。对坐小亭饮三盅，身轻飞度一揽平湖月。平湖月，箫声咽，柳浪闻莺歌一阕。唤起一天银涛一湖青水呼啸来，招手扁舟飘一叶。不知今夕是何年，仙子呼来且上船。未觉小船悠悠去，但见百蝶斑斓起舞舞翩翩。一去入沧溟，一掬沧浪水，阳焰浮沤贪爱本无常。洗我晦气酸气闲气傲气怒气啊还有书生气，天花乱坠满头香。骤闻窗外风声雨声雷声动，一惊惊破西湖梦。起来独自倚栏杆，自是痴人休说梦！"}
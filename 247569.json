{"id":"247569","title":"二月廿六日过银锭桥","dynasty":"现代","author":"石任之","text":"花开尚馀寒，我来石桥侧。手把东君裳，一岁一相识。静水浮绿荑，明波滞深黑。幽潜憩毒龙，应起风雷殛。一旦坐心囚，一境三年惑。扣之久无声，忏骨珊瑚色。有时仍贪味，春虫鸣不息。怠弃几花朝，牢天愁自织。爱执渐以消，如如不可即。馀日二万馀，万念移顷刻。肯持春酒杯，向晚犹恃力。举头会一笑，此意偶相值。"}
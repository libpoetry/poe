{"id":"466120","title":"二首","dynasty":"当代","author":"卢青山","text":"夏意匆匆入暮春，绒毛未脱惹人嗔。黄蜂蜜足匍枝睡，绿萼形成泼地阴。小借蝉声催午觉，已邀月魄共宵行。清溪闻涨深深水，正合严光钓一生。絮尽春江鲫上江，黄梅雨色未淋浪。千钱先订芙蓉梦，一桨须邀窈窕娘。剩有觥船将世渡，岂无蜗屋与身藏。菊花久待秋畴里：“莫太沉酣误我望”。"}
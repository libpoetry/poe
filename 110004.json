{"id":"110004","title":"送广东赵舶使","dynasty":"宋代","author":"方大琮","text":"百禽收舌后，一鹗凌清秋。沧波渺浩荡，中有万斛舟。劫灰烧不尽，宗老擅风流。典刑尚千载，雅奥根九畴。忠愤疏中壘，功名起武侯。功彼北方学，来为南边游。膻风痛洗濯，蛮俗赖怀柔。偶然得聊事，顾影岂其俦。逢迎时一笑，倾吐不复留。抵掌说西事，强颜愧楚囚。见晚别何早，含情酒浇愁。惟有加餐祝作歌住行辀。有诏愿亟起，且莫事耡耰。顾我何为者，一毛在九年。"}
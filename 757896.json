{"id":"757896","title":"梦横塘 雨生都督有《剑人缘传奇》，读竟既题“十二古琴书屋填词图”，呈双湖夫人。","dynasty":"清","author":"苏穆","text":"西窗风劲，弄影寒梅，向人无限萧散。月朗湖空，记对把、红牙低按。鸦髻蝉鬟，黛眉丹靥，海棠香绽。唤罗浮旧梦，共蝶醒来，朱弦冷、尘衫换。人间侠骨仙才，借杯浇块垒，都作秋叹。恁好芳华，总付与、紫箫声婉。送凄楚、斜阳一抹，照到伤心画楼畔。海国涛生，更飞仙剑，斩鲸鲵教看。"}
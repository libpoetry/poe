{"id":"432936","title":"寄怀珈姊去年曾来杭看梅","dynasty":"近现代","author":"洪传经","text":"思亲何处寻京国，儿女东西忆旧家。来日无多令节物，去年有约看梅花。料知木拱门前墓，已报人回塞上车。西望龙山增万恨，风高难稳树头鸦。风吹雁阵亦凄凉，沙宿林栖各一方。无复豪情同试马，相看华鬓渐成霜。贫能教子多勤奋，老不干人较短长。拟贮新醅待阿姊，毋令千里远相望。"}
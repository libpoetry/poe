{"id":"401867","title":"归途二首","dynasty":"民国末当代初","author":"聂绀弩","text":"东北北东得得归，归程何处未依依。犁锄既已交朋友，风雪何能损帽衣。击壤三年翁失马，沿途两耳妃呼豨。贝加湖想邻青冢，怀古情多事又非。雪拥云封山海关，宵来夜去不教看。文章信口雌黄易，思想锥心坦白难。一夕尊前婪尾酒，千年局外烂柯山。偶抛诗句凌风舞，夜半车窗旅梦寒。"}
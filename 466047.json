{"id":"466047","title":"菩萨蛮 拟经洪都赴厦门约以事不果，颖庐以此调二首见寄，敬次其韵，以志愧仄","dynasty":"当代","author":"王蛰堪","text":"分灯剪梦无由见，输他信约衡阳雁。高阁拟重来，荼蘼应未开。小窗惊夜雨，滴作相思缕。能更几番风，肯教花再红。恹恹竟日情何托，花间负却搴芳约。小醉怯登台，愁云天外来。孤怀萦鹭屿，雁翼凭将去。休更听哀蝉，凋零千万山。"}
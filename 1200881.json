{"id":"1200881","title":"沁园春","dynasty":"元","author":"无名氏","text":"瑞雪长空，布满周天，色似银。况此物不论贫富，应无深远，触处皆均。片片不教尘污，落处冥冥不听声。江天静，见天华宇宙，景物皆新。教人蓦地欢欣。似一派银河彻底清。聚时节如铺玉，散来后，无迹无影无形。此是天机真造化，一比寻常假造成。阴消尽，待三阳数足，别换新春。"}
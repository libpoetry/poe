{"id":"468134","title":"七月三十一日夜作","dynasty":"当代","author":"魏新河","text":"身在长安阅客频，这番别意过于真。情如草色遥方觉，人似歌声忆更亲。枝幸得同花后果，根何能择蕊前因。事非人力非天力，多恐如来眉也颦。逐月追云到海涯，有情天降散余花。沉卿弱水千寻底，赎我恒河一粒沙。月为何人圆后隐，星非昨夜坠时佳。前途无量人生短，放下行囊便到家。"}
{"id":"432714","title":"栖霞山纪游四首选二","dynasty":"近现代","author":"林散之","text":"遗迹南朝一径斜，清和此日到栖霞。黄尘已醒三秋梦，红叶如开二月花。理想人生成现实，虚空世界入繁华。为除烦渴寻僧去，买得名泉漫煮茶。寒山如睡梦匆匆，唤醒灵魂一脉通。负险当年曾伏虎，在天此日有飞龙。光芒日月秋千丈，际会风云路万重。留恋不知归去晚，诗成冷透夕阳峰。"}
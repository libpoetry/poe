{"id":"466766","title":"中秋戏答伯狐二首次其韵","dynasty":"当代","author":"张文胜","text":"轼流海岛甫依严，荔足安心栗可餐。度岭后来逢雨旧，观潮久立觉天宽。梦惊青剑寒光舞，酒话金陵佳气蟠。一别江湖秋水白，歌呼笑傲兴休阑。尝鼎难除尘事苦，读书早味世情酸。视天梦梦网罗密，看水茫茫衣带宽。浮海乘桴时岂至，连山问卜策谁刊。今宵南国月华里，堆案珍羞独仰钻。"}
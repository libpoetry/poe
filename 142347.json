{"id":"142347","title":"用东坡三峡桥韵赠源上人","dynasty":"宋代","author":"王之道","text":"解衣振林霏，欹枕听檐溜。饥肠欲雷鸣，病耳忽牛斗。自嗟兵火余，十载困难右。崎岖穷水石，邂逅遍岩窦。山游杂麋鹿，野处狎猿狖。那知膏粱肥。但觉蔬笋瘦。宝林吾北邻，晨光夕钟鼓奏。疏篁玉森列，樛木弓半彀。来为圣人祝，歌呗发清昼。归余雨脚稀，溪流静如漱。"}
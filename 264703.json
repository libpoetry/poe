{"id":"264703","title":"桂枝香·芗泽山馆双桂","dynasty":"现代","author":"王用宾","text":"空山落木。正野旷烟低，天地清肃。犹见西风摆弄，锦团花簇。亭亭玉立斜阳外，向松窗、数枝横矗。拂坛琼树，当门异草，暗香饶足。叹百卉、残膏剩馥。仅傲菊寒梅，配为之续。人物还同此理，漫随流俗。春风得意偶然事，要凌霜、犯露长绿。倦吟成梦，醒来能唱，桂华明曲。"}
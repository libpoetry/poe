{"id":"75536","title":"百字折桂令·弓剑萧萧","dynasty":"金朝","author":"白贲","text":"弊裘尘土压征鞍鞭倦袅芦花，弓剑萧萧，一径入烟霞。动羁怀西风木叶秋水兼葭，千点万点老树昏鸦，三行两行写长空哑哑雁落平沙。曲岸西边近水湾鱼网纶竿钓槎，断桥东壁傍溪山竹篱茅舍人家。满山满谷，红叶黄花，正是伤感凄凉时候，离人又在天涯。"}
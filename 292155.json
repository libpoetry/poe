{"id":"292155","title":"无闷·眷西近有东野之戚，词以慰之","dynasty":"现代","author":"张慎仪","text":"冷雨凄其，悲风萧条，几日酿成奇灾。君忽赋杏殇，事难逆审。应是昙花一现，可再世、羊环来重证。化机幽眇，无非气运，试凭天问。自省。六旬近。也蝉蜕轻抛，鸠巢拙捐。频枨触、老怀曩时余恨。今日为君伤逝，傃黄歇、江天泪还抆。无可奈、强致温词，千万破愁无闷。"}
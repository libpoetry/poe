{"id":"509174","title":"成化七年春二月十有八日余与总镇太监陈公总兵官平江伯陈公视耀武扬威关二公留款庆林寺寺前山坡之上其平如掌下临长江旁列茂树众登览为之跃然喜胜地之偶得感二公之高情而慨念时事遂及西师不觉浩然兴发因作一诗书贻寺僧同游者参议王孟育冯文纲也","dynasty":"明","author":"韩雍","text":"严关阅初遍，下马憩禅林。树覆连天幕，泉鸣隔涧琴。忧民成老疾，报国喜同心。闻道西征急，何时听捷音。"}
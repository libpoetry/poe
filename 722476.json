{"id":"722476","title":"喜谢九丈自莞中见过之作","dynasty":"明末清初","author":"屈大均","text":"咫尺乡园未得还，城中闭户亦深山。故人只有香农父，来共琴书一日閒。汝种多香与子孙，胜于全买荔枝园。紫囊一树人争食，明岁招予作白猿。相见无多万历人，白头冠箨是遗民。山中酒熟须多饮，为我长留太古春。白发翩翩海鹤姿，河清已过杖乡时。岁寒不用愁风雪，自有春阳到柳丝。"}
{"id":"231100","title":"方晚先生贶以丹剂四种古调谢之","dynasty":"宋代","author":"陈起","text":"陈子一亩宫，居来七十年。当其春盛时，庭花发幽妍。转瞩长养天，青子垂檐前。秋收备百礼，冬享意则虔。年来风雨凌，垣倒壁四穿。上漏下卑湿，败隙遥瞻天。三生结施仁，睹此殊兴怜。舍以呷条柱，俾之撑危颠。工师得大木，裁制精且专。尚欠栌与楣，况复栋与椽。再干大檀越，结此欢喜缘。"}
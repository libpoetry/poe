{"id":"747492","title":"题朱椒堂钟鼎款识稿全用六语韵","dynasty":"清","author":"陈庆镛","text":"椒堂古君子，日䢩倾相与。䢩持夔鼓文，公为析鼮鼠。䢩问黄钟律，公为定累黍。所契在金石，论说无龃龉。导山导昆仑，导水导汉汝。置身象教前，字字钩微绪。辨鼎首辨夏，蛟篆力为抒。雕戈结句曲，牙聱齿亦齼。商彝尚简约，丁癸亡父举。虎卣当提梁，鸡单饰似?。文作科斗形，尾细腹则巨。由仓而及籀，猎碣柳贯鱮。字孳寝加益，繁缛得配所。槃敦亦轇轕，剖析纷如纻。象形释亚若，谐声说楂?。会意皕二百，衅眉转注语。指而知其事，抌揄训舂杵。假借门最多，若{至至/火}若蘧莒。鵻父从鸟旁，桷妃本非梠。臤鼎㮚乃衡，弡■?即糈。同声相为用，伯女为帛女。一字或数假，{止从}玈旅通旅。留心辨名物，甔齐?属楚。疐甗无底甑，■钟乃有锯。下泉秦汉器，错{煭去灬}兼尊俎。渗槃谓之颒，雁镫用然苣。晋尺度虑俿，汉斛数秉筥。刀镜亦有文，缪篆杂纷处。下网得珊瑚，采蓝具曲?。徵引罗群书，隺守谨遵许。研精罔遗力，训诂出心杼。从以篆文释，乃合古籀叙。邛首问沮诵，钩稽无违拒。爰礼徵汉廷，说字来禁御。集古搜欧阳，剖录洪赵吕。近称吴侃权，握粟出问权。大哉仪徵师，卫道作柱碍。岩岩泰岳尊，宫作岨与岠。灏灏渤澥流，水汇蠡与濋。大厦张帡幪，龙簨错鳞卢。会稽来竹箭，楚材集杞榉。公馆席西宾，密如蟨与駏。公子来受学，酌醴酿黑秬。洪钟撞之莛，合止有柷敔。参订公成书，择善无细钜。解亚为两弓，确然定夺予。奇文释妥康，方语辨粔籹。十九依公言，间亦采众侣。公出观枢政，蠠没力不虑。獬豸立乌台，执笏近清篽。洞悉民生隐，献疏纳当宁。向用日以隆，内{弗幵}外封圉。三辅辟黄图，庭清息囹圄。蔽芾留甘棠，嘉禾界生稆。飞刍督漕粟，天庾富廪糈。河流亦顺轨，舟行无间沮。伟哉经济才，帝用作心膂。佩玉鸣玱玱，金紫簇衙衙。仕与学兼优，厉志策修阻。胡为瘘痹加，困顿长抱癙。老学犹孜孜，执卷手不去。士仰子云亭，问字酒有藇。帷幄来春风，蹑屩乐??。公篆循熹斯，公楷学嶭褚，画品亦森逸，精神著墨楮。?画与?书，门外履纳苴。庭来道士鹅，俎献博士羜。手泽家犹存，产抵万金贮。阿童不识字，糅杂入簏?。傥不遇知音，祖龙啖一炬。有子抱彝器，珍等清芬茹。什袭藏之箧，百年经墨煮。其中亦涂鸦，拾起益惶怇。问夹参诗筒，嵯峨势若峿。浸淫入晋魏，英含复华咀。想当落墨时，奋猛巷洪溆。研露散珠玉，花压读书屿。忆䢩初见公，公起俊堂著。弹指一瞬息，?{衣中嵌航}十寒暑。维时丙午夏，遂初赋桑苎。束装当戒涂，料理作行旅。公子抱书来，为属弁之序。展玩不能释，且行复且跙。蒹葭犹苍苍，伊人宛在渚。此卷成英年，其才博以谞。是非颇不谬，毋凿柳与柜。舛驳业已袪，点窜其庸讵。卷帙亦浩博，字坚力则纾。锐意负大山，当无笑蝜?。愿以函琳琅，金薤浣露湑。不乃藏葫芦，读下饮醇醑。盍早登梨枣，莫作延以伫。堂荫今依依，锄经筑有墅。"}
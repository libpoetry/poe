{"id":"888314","title":"坰邀公卷煎茶","dynasty":"宋","author":"吴则礼","text":"阿坰手持都堂胯，百千砗磲未论价。渴心知我生尘埃，故遣一瓯官茗来。上方井水绝世无，中?谷帘定庸奴。径当浇汝三尺喙，要著胸中万卷书。外家典刑有诸老，封胡羯末端复好。皎如珊瑚在琳房，况乃薰以正焙香。阿坰性独爱文字，望见俗物辄走避。虽然此事已可久，莫负从来铁御史。"}
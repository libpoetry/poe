{"id":"1123506","title":"嘉祐六年八月十五日赐林悦","dynasty":"宋","author":"赵祯","text":"长林派出下邳先，移入闽邦远更延。忠孝有声天地老，古今无数子孙贤。故家乔木盘根大，新出猗兰奕叶鲜。上下相承同纪载，三千年后万千年。郡莆卿家名望族，三仁而下爵王公。存孤实抗回天义，报国常摅贯日忠。德润丰姿人有异，光增谱牒世无同。古今纪载难穷尽，一代强如一代隆。"}
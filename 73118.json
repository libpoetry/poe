{"id":"73118","title":"满江红·翠微秋晚","dynasty":"元代","author":"张野","text":"翠微秋晚，试闲登绝顶，徘徊凝伫。一片清凉兜率界，几度风雷貔虎。钟阜盘空，石城瞰水，形势相吞吐。江山依旧，故宫遗迹何处。遥想霸略雄图，蚁封蜗角，毕竟无人悟。六代兴亡都是梦，一样金陵怀古。宫井朱阑，庭花玉树，偏费骚人句。此情谁会，舻声摇月东去。"}
{"id":"405271","title":"减字浣溪沙 又韩属题蕙风师修梅清课手稿遗墨","dynasty":"近现代末当代初","author":"赵尊岳","text":"迢递人天第几回。小屏诗梦付残灰。一生心事付吟梅。断札不堪歌泪墨，新词忍与泛金罍。兰荃风味共低回。丽唱清平廿一章。当筵谁更少年狂。宝骢嘶陌细尘香。何处啼春寻怨宇，几曾系柳更斜阳。素云黄鹤费商量。"}
{"id":"71677","title":"神光灿·长真稽首遍覆诸贤","dynasty":"元代","author":"谭处端","text":"长真稽首，遍覆诸贤，修行只要心坚。战战兢兢，日上常恐生愆。淡素清贫柔弱，未安宁、休做词篇。真功行，在摧强挫锐，寂寞忘言。无则巡门乞化，对人前休骋，俊雅风颠。藏伏光辉，默默锻炼丹田。千朝功夫做就，这些儿暗里相传。功行满，跨祥云归去朝元。"}
{"id":"444209","title":"题大别山桃花源 惠熙兄嘱题大别山桃花源，虽未临其地，而心向往之，因赋此以报，次柯山韵","dynasty":"当代","author":"熊盛元","text":"人言桃源里，四时皆春色。坐觉心怡然，虚室疑生白。山灵影娟娟，壑底自采柏。举袂忽见招，芳馨沁诗魄。恍至笔架山，云笺露华滴。吟罢回首望，空烟渺尘迹。惟见龙潭中，孤月沉素璧。梦回北窗凉，一襟荡幽碧。"}
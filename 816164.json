{"id":"816164","title":"咏史","dynasty":"清","author":"章学诚","text":"浩浩今古，茫茫长途。俯仰上下，局蹐微躯。学书学剑，卓荦为儒，横览百家，高挹典谟。腾踔奇伟，斯称吾徒。思通八极，目想九区。伐木丁丁，鸟鸣嘤嘤。出自幽谷，迁于乔木。乔木无枝，鸟集无时。徘徊磅礴，穷无所之。深山有壑，大泽有舟。吁嗟转蓬，随风飘游。青青子衿，悠悠我心。鼓瑟鼓琴，笙磬同音，停云在空，霭其欲雨。旋风忽起，飞扬跋扈。事变不常，中心惨怆。客行虽乐，不如还乡。"}
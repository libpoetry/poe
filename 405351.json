{"id":"405351","title":"鹧鸪天二首","dynasty":"近现代末当代初","author":"顾学颉","text":"招得东条魂又归。狞狰面目记依稀。屠刀再捉难成佛，武运重燃已死灰。家破碎，国支离。八年侵略史应提。炎黄儿女今非昨，寄语东邻好自为。文部东条一脉通。八纮一宇耀神风。三旬血染秦淮月，万户尸枯圣战功。惊往事，鉴前踪。休将魔鬼变花容。请看长广阴森地，夜夜冤魂哭海东。"}
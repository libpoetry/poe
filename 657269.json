{"id":"657269","title":"和司马提学倡和诗韵 来教谓从者云此地故少梅追念旧乐怅然兴怀复和一章昶亦奉和一章以答从者 其四","dynasty":"明","author":"庄昶","text":"人间一理万物凝，夏虫底用多疑冰。我曾烂赏万花国，每谓乾坤总形色。梅花肯欲为公寻，江北江南皆可得。指灯为火谅不难，不然枉跨城东鞍。万紫千红总佳兴，影响前头路空暝。高斋独坐几深思，此意我知公亦知。"}
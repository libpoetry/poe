{"id":"626979","title":"三吴山愚翁先生晚喜禅学辛酉秋繇闽入粤访金抚军携其小照坐立二图及海内诸公题赞出以相示予曰立坐者人得见而题之矣其不立不坐者将何居先生笑而不答因作四言三章而括以七绝书之卷末求质正焉 其四","dynasty":"明","author":"梁宪","text":"披拂春风尺幅中，十年想像总难工。今朝识得先生面，不用长康处处逢。"}
{"id":"1104501","title":"万年欢慢/万年欢","dynasty":"宋","author":"无名氏","text":"禁籞初晴，见万年枝上，巧啭莺声。藻殿连云，萍曦高照檐楹。好是帘开丽景，袅金炉、香暖烟轻。传呼道、天跸来临，两行拱引簪缨。看看筵敞三清。洞宝玉杯中，满酌犀觥。烂熳芳葩，斜簪庆快春情。更有箫韶九奏，簇鱼龙、百戏俱呈。吾皇愿、永保洪图，四方长乐升平。当今圣主，理化感四塞，永减狼烟。太平朝野无征战，国内晏然。风调雨顺歌声喧。箫韶韵，九奏钧天。愿王永寿，比南山、更奏延年。婥妁要肢轻婀娜。学内样、深深梳果。如五凤双鸾相对舞，随腰带、乍游琐。莺幕、满头花，见绿杨摸蔌。金阶献，一庭细管繁弦里，谁把ㄉ抛过。舞鸾双翥，香兽低。散瑞景烟微。投袂翩翩，趁拍迟迟。按曲度瑶池。曲遍新声，敛绣衣跪。彩袖高捧琼卮。指月中丹桂。春难老，祝仙寿维祺。"}
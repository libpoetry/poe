{"id":"835891","title":"满江红 闻京师及辽东兵警","dynasty":"清末民国初","author":"陈祖绶","text":"月黑江寒，甚缘故、蛟精狂舞。凭仗着、毒烟妖焰，蓦成焦土。薜荔鬼燐狐免窜，荆榛满道骷髅语。一声声、惊起水龙吟，淋铃雨。恨不化，韦驮杵。恨不作，雷公斧。取败残馀烬，再完楼橹。可奈问天天不管，射潮无力空飞弩。钝书生、还恋故宫秋，伤离黍。"}
{"id":"1123141","title":"秦淮官柳二首","dynasty":"宋","author":"贺铸","text":"秦淮两潮西复东，淮边杨柳酣薰风。送春白花去漠漠，避日黄鸟啼匆匆。陶彭泽多倦官叹，桓琅邪今衰病翁。此身会复有健日，拟就绿阴横钓篷。西来载病一扁舟，建业江山负胜游。杨柳经眠方自得，蒲帆临挂复迟留。长条似舞前溪曲，卷叶宜翻出塞愁。想见南朝旧人物，可怜能閟样风流。"}
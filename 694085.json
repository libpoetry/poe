{"id":"694085","title":"仝许今喜冯载赓杜元洲郑圣符诸人酌郡寓别后有赋","dynasty":"明","author":"陈是集","text":"搔首问天天可呼，天与人意转相迂。年来苦海愁难帚，念里高阳遇岂徒。释我形骸非放浪，松伊造化可胡卢。平生心事和盘托，恕得狂奴态也无。思当绝处口频呼，天重此缘以少迂。话别只倩吟作使，销愁难仗酒为徒。深情坐对星横斗，韵事依稀雉转卢。愿学山川容雁过，怀人字字可能无。"}
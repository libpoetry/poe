{"id":"467716","title":"潇湘神 懒慵","dynasty":"当代","author":"崔荣江","text":"人懒慵，人懒慵。小泥炉火爇茶浓。又恐饮来人失寐，翻教心底不从容。愁夜长，愁夜长。烛生红泪滴惶惶。燃尽一芯多似我，灯花凋与夜寒凉。帘且垂，帘且垂。燕儿轻剪柳如丝。去岁折来伤客别，于今犹怕看春枝。思去年，思去年。别离时已落花天。掌上一枝呵不住，随风吹入水云烟。"}
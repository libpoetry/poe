{"id":"199727","title":"自过犍为山水益佳","dynasty":"宋代","author":"晁公溯","text":"客游三十年，不出僰与巴。江恶崖石粗，十步九褒斜。自过赖里西，山水日夕佳。冥冥见远树，涉涉铺平沙。两岸何所有，郁郁皆桑麻。良畴散牛羊，支流入鱼蛇。清绝益可爱，岂复忆汉嘉。恍如涉荆吴，是耶复非子。儿女长硖中，老妻发已华。兹来始及此，举首亦惊嗟。"}
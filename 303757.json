{"id":"303757","title":"玉蝴蝶·昨夜雨喧春睡","dynasty":"清代","author":"陈方恪","text":"昨夜雨喧春睡，临明小起，润逼衣裳。宿草迷离，狼藉杏药飘飏。晓风约、市声渐远，野水漾、云霁孤光。黯情伤。泪流屏掩，凝想高唐。平江。欢期此日，鼓吹高阁，锦障风樯。别后琵琶，为谁弹恨到潇湘。怅萍散、难寻旧迹，指酒边、羞检清狂。九回肠。锦城花发，点鬓繁霜。"}
{"id":"459164","title":"访肖不遇，三全哥处赋此待之。时三全哥出备菜","dynasty":"当代","author":"卢青山","text":"冬日无所欢，闲访于陵子。不见灌园人，暮色平山齿。怅立疏梧边，二三鸡啄趾。忽忽遇佳人，不敢题凤字。坐我小炉边，寒心亦已喜。炭热响微磬，窗风吹断纸。为我备良羹，独倚观群事。岁暮村庄闲，儿童满阶恣。长梯架修壁，宰猪鸣不止。忽忆今年心，寂落共时驶。饮酒垂千盅，此外睡如死。积稿岂百千，无一关乎世。将问种爪者，所获数能几？沉吟不能悲，造物运无滞。万类随化迁，我亦生而已。"}
{"id":"72598","title":"木兰花慢·又三高祠下","dynasty":"元代","author":"张可久","text":"又三高祠下，依古柳，缆轻舟。渺飞过垂虹，相迎画＊，劳动沙鸥。凝眸。绿阴多□、小红帘、犹是酒家楼万古清风范蠡，一轮明月苏州。休休。不似少年游。两鬓已经秋。记乌鹊新桥，黄鹂旧市，白虎荒邱。风流。美人何在，但离离、草色辨长州。莫上姑苏台上，夕阳无限诗愁。"}
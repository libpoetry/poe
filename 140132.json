{"id":"140132","title":"送宋常丞知阆州","dynasty":"宋代","author":"魏了翁","text":"十年痼丘壑，厌食青山薇。不作时世妆，短褐怀明玑。出门歌一曲，听者魂为飞。方骑将军马，旋闯师氏闱。清名满双宇，宥画裨枢机。便面障俗尘，不肯缁素衣。一朝典仪蕞，云步方峨巍。雇怀锦屏胜，见谓天下稀。彤幨下青冥，骢马黄金{左革右岂}。假道淛以东，袖有四明归。我来今二年，几度与客违。各位偶君似，临分重依依。风节耐岁晚，富贵倏晨晞。相期久无看，努力踵前微。"}
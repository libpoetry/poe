{"id":"1120666","title":"雪中睡起书北窗二首","dynasty":"宋","author":"周紫芝","text":"断云疏雨暗楼台，春在寒空不肯回。梅亦羞人花未笑，柳知何事眼慵开。久拚双鬓缘诗老，忍放痴愁入酒来。犹有暮年文字业，睡馀重秩乱书堆。窗下梅花冻玉壶，梦回闲听雪跳珠。樽中酒尽何由得，枕上诗成可自娱。身世固应浑是梦，功名知巳不成卢。明朝醉倒春风路，试问黄公觅旧垆。"}
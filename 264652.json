{"id":"264652","title":"貂裘换酒·旧梦曾经处","dynasty":"现代","author":"王易","text":"旧梦曾经处，怅如今、风流水逝，楼空人去。漫羡长安佳丽地，俯仰已成今古。怪造化、弄人如许。同学少年多不贱，底伤心、杜老犹如故。君问我，为君诉。江湖满地多风雨，阻关河、思归不得，欲行还住。枉却故人书一尺，为我重提旧语。那便解、暗愁千缕。秋欲老人人未老，仅庾郎、先自吟愁赋。转问子，遣愁否。"}
{"id":"467300","title":"山林杂兴八首","dynasty":"当代","author":"陈振家","text":"古藉芸编已破除，饥瞳无计补公余。且持遗世优游志，来读山林百部书。如笏千山藏一身，烟林云水养冲真。喧尘不到茅轩静，渐觉幽肠诗格新。鸟语泉声终日听，闲来偶一背诗经。草庐竹榻午眠起，青嶂白云如画屏。山深月白夜弥清，花气溪风杂水声。岩壑有心留客住，何须仓促问前程。夜偕月兔晓闻莺，幽谷无尘水石清。厮守多年相契久，青山遇我每含情。巉岩错落似楼台，云绕峰回四面开。放眼任君随处撷，自能吟出好诗来。攀越重岩不畏难，人生至妙觅殊观。风光尽在险峰处，绕出云端更好看。去日之愁不可留，脱胎换骨亦风流。霜摧日炙等闲事，身在天涯战地球。"}
{"id":"404484","title":"解语花·题寄虹《采菽词》的孙女。当代女词人沈祖棻的得意门生。曾题余《苹花馆词》。）","dynasty":"近现代末当代初","author":"刘永平","text":"蜚声弄玉，击节灵箫，深恨知音晚。凤钗敲断，沁怀抱、秘笈韵情都满。轻挥彩管。咏风絮、谢家书简。更织成、心字回文，丽密夸曾见。危坐焚香相伴。似云腻风酥，燕柔莺婉。谱谐湘瑟青峰曲，弦上暗传恩怨。浮杯酒暖。料应醉、阳春词卷。诗兴浓、丽日莹屏，任荼蘼香满。"}
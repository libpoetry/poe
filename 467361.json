{"id":"467361","title":"庚寅天中节胡马君欲赴青峰会暨屈原奖典礼叠韵以赠","dynasty":"当代","author":"林英男","text":"行吟大泽晓星阑，醒醉骚魂断续看。犹有彩丝缠角黍，岂无香草系危冠。时逢夏至昆岗焱，节序天中楚水寒。但听龙舟喧竞后，汨罗依旧照群峦。长夜漫漫宿野阑，孑遗破土断崖看。阿蒙未必唯吴下，优孟原来祗沐冠。恨土何年埋血碧，饮冰五月此身寒。卮言应庆诗家幸，海浅游丝可钓峦。"}
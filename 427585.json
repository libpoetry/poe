{"id":"427585","title":"长亭怨慢 奉题劳山纪游词。集中兼叙先世旧事，西司尤切时地，乔木苦岑之思，其寄于此矣","dynasty":"近现代","author":"吴则虞","text":"记听罢、西司残鼓。拂拭珊瑚，钓竿何处。九点齐烟，数峰清苦向谁语。宦情如此，生意尽，前朝树。历下古亭荒，要那日、杜陵重试。凝伫。怅仙人不见，料也十洲非故。繁华过羽。更休问、文章尘土。我亦是、万里浮家，迸铅泪、绛河同注。乞付与、荆关图取，海山盟主。"}
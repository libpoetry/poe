{"id":"261621","title":"沁园春·让岳少保轻易班师","dynasty":"清代","author":"丁之翘","text":"大义勷君，精忠捍国，方虎之才。值鸾舆阱陷，邱墟宗社；急须恢复，匡救其灾。应变宜权，守经贵达，绳墨拘牵大事垂。君命将在军不受，奚论金牌？军如山岳难摧。在戢乱中原必首推。况郾城破马，腥毡电逐；朱仙整旅，豪杰云来。榆塞成功，藁街待罪，君义臣忠两得哉？惜轻返、致千秋评论，尚有吾侪。"}
{"id":"467242","title":"赋归三首","dynasty":"当代","author":"陈振家","text":"重入黄尘百感牵，琼涯一掬海云边。浮生复作鸿途始，买棹无关蔗境迁。风雨烟波何日再？晴宵月镜此时圆。十年赢得身非我，欲闭情封听自然。已属栖岩澹荡身，又为变故返风尘。岁临不惑渐安重，性至无争岂耗神。应料山河非故态，恒思物理定更新。唯怜旧日檐前燕，重到茅斋不见人。长歌揖别白云隈，不忍妻孥没草莱。满脸霜纹镌岁月，一囊秋水赋归来。骨头未改土膏黑，心境依然蜡炬灰。散逸十年成积习，恐应难副养家材。"}
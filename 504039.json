{"id":"504039","title":"九月廿五日值余初度诸友以诗酒见寿于舟中赋五言长律一首以谢云","dynasty":"明","author":"管讷","text":"老去逢初度，?知在客边。清欢当此日，嘉会胜常年。古鼎名香爇，高台绛烛然。仙庖能具馔，官舫盛张筵。新果登槃美，佳肴入箸鲜。庆行承綵帕，寿祝荷华篇。北斗长生外，南山烂醉前。交情何郑重，礼貌极周旋。一府官僚盛，千秋国主贤。愿同金石志，永以保贞坚。"}
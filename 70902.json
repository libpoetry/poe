{"id":"70902","title":"木兰花慢·为张詹事寿","dynasty":"元代","author":"王恽","text":"爱承华詹尹，尽明略，更雄襟。甚潇洒清吟，半生梦寐，铜辇秋衾。莫论量，归计早，恐未容、亭扁遂初心。共道东山丝竹，风云两袖商霖。春坊桃李清阴。气干郁千寻。看他日明堂，圆杈偃植，栋宇雄沉。家近上林春早，觉桂香、浮酒动华簪。满酌一杯为寿、鲁连不用千金。"}
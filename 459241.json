{"id":"459241","title":"所见","dynasty":"当代","author":"卢青山","text":"前日烈热火腾空，昨日暴冷堕云中。棉绒之服一夕尽，犹呵冻指暖僵虫。天与我心战如敌，落叶何辜飞更急。空中霏霏雨如埃，树枝玉手招难及。借问归处向何处，天同此冷讵有极。纵得乐土亦何须，看汝黄发死在即。默尔群山匍千冈，蜷缩欲向地中藏，人加衣服汝褪裳，自取其辱夫何伤。嗟予处世头太方，稽首相对真二盲。病各入骨潜膏肓，我有酒药汝安尝。"}
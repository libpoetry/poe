{"id":"466131","title":"华容堤溃，忧王、薛甚亟，作书问讯，王信至却寄四首","dynasty":"当代","author":"卢青山","text":"书来三页肠千折，问我幽居事短长。材不材间一身老，世出世法两般忘。友于山鬼和穷鬼，空却钱囊作酒囊。日居月诸临下土，与之共驶是吾方。落落登山日远望，故人宛在水中央。君当巨浸稽天日，我欲浮槎泛海航。一夕三回惊梦寐，十年二鬓忆沧桑。书来无恙兀然立，其喜其悲两断肠。西湖处士梅安否？闻道新人到洞房。在昔曾蒙青眼顾，而今应妒黑甜乡。凤求鸾鸟非一一，操与使君亦双双。为我传言祝佳好，生儿当胜仲谋强。万户家园一夜收，百年仅见此洪流。嗟身不遇神禹世，幸屋安于诺亚舟。觉苍生哭如己哭，况戚族求唯吾求。钱囊散尽知君笑：正好相盟戒酒瓯。"}
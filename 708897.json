{"id":"708897","title":"凤凰台上忆吹箫  题朱竹垞词集","dynasty":"明末清初","author":"曹溶","text":"烧烛鸿天，惜花鸡塞，马卿偏好伤春。正翠钿盈袖，弱絮随轮。无限柔肠宛转，秋雨夜、梦想朱唇。抽银管，湘帘乍卷，宝鸭横陈。真真。此番瘦也，酒醒后新词，只索休频。待绣帆高挂，迟日江滨。齐列瑶筝檀板，携妙妓、徐步香尘。归难定，寒宵坐来，一对愁人。"}
{"id":"247025","title":"水调歌头·友人嘱为其友人改诗","dynasty":"现代","author":"田遨","text":"为人改诗事，我道且休休。他便荒音错节，也自逞风流。何况自尊心重，总是自家诗好，一改反成仇。贴金偏惹我，何必费冥搜。世间事，怕揭丑，喜评优。更多自我炫耀，讳说癞盈头。不见忠言贾祸，亦如改诗触忌，今古几哀愁。我亦攻人短，直谅对吟俦。"}
{"id":"1151428","title":"句","dynasty":"唐","author":"王昌龄","text":"与君远相知，不道云海深。得罪由己招，本性易然诺。黄叶乱秋雨，空斋愁暮心。通经彼上人，无迹任勤苦。枫桥延海岸，客帆归富春。寒江映村林，亭上纳高洁。陵薮寒苍茫，登城遂怀古。孤烟曳长林，春水聊一望。河口饯南客，进帆清江水。迁客又相送，风悲蝉更号。微雨随云收，濛濛傍山去。海客时独飞，永然沧洲意。日夕辨灵药，空山松桂香。墟落有怀县，长烟溪树边。青桂花未吐，江中独鸣琴。还家望炎海，楚叶下秋水。"}
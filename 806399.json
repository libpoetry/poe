{"id":"806399","title":"齐天乐五十首 其三十九","dynasty":"清","author":"端木埰","text":"执鞭欣幕平生志，眉山大苏风采。浩气孤行，忠轮谠论，烈宿从来上界。穷通讵改。看随遇安恬，瘴乡亲屈，大笔淋漓，光芒雄视冠千代。新安何事致毁，记昭陵品论，才合钧宰。塞上军容，湖边柳色，都出都留遗爱。襟怀澹洒。更画雪堂深，坐销逋债。傥代荆公，太平堪遽待。"}
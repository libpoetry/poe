{"id":"466073","title":"消夏四章 孤坐","dynasty":"当代","author":"卢青山","text":"炎炎嗟此夏，铁石沸而溶。天地头将白，先生梦已穷。浮云来若古，落日荡成风。坐一孤蝉外，吾将处瞽瞢。我步佳幽地，唯波自泄溶。东山能卧世，南阮未嗟穷。淡淡林边雨，条条叶底风。鸣禽时一至，转尔故腾瞢。身名俱未老，结屋在山隅。一酌泥家酒，五车竹简书。避人遂如此，得月相友于。乃问行游子，何如掉臂娱。苔门唯腐鼠，古不到鹓雏。一客时能往，三更不可驱。支床龟壳老，对壁梵灯虚。起欲呼朝食，茫茫空被铺。"}
{"id":"816950","title":"上曹先生溶","dynasty":"清","author":"愈?","text":"初衣无恙芰荷青，丘壑从教白石扃。人为花阴留好鸟，自于泉上置孤亭。雁门守至慵时款，匡岳僧谈喜夜听。尚有洛神忘未得，红笺绣笔赋娉婷。清渭终南不复知，隐沦故旧独相思。坐来祇自论鱼钓，门下犹能揖马医。櫑具久为桃氏贱，旸夷宁免鞄人嗤。何当轨匠勤勤及，斗薮尘冠意更迟。"}
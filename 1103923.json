{"id":"1103923","title":"修禊后三日与仲退坐小斋煖雨初歇忽闻异香于是花事已罢春在尘土意其为草木畅茂有自然之香而卒莫诘其所从来明日仲退以心清闻妙香为韵作五诗奉次一噱 其五","dynasty":"宋","author":"徐瑞","text":"何年有野人，闻香未肯忘。世俗誇富贵，争费楠櫖黄。我虽一扫空，奈此风韵长。一笑与神遇，底用谱异香。"}
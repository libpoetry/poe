{"id":"813011","title":"曹仁宪谨荣寿仿古乐府","dynasty":"清","author":"张达邦","text":"廉明勤恕，士女感恩施。廉明勤恕，士女感恩施。年高德劭，三畏四知。惟怀公义，不顾己私。弹琴俗化，解网心慈。歌以颂之，士女感恩施。福禄祯祥，为公介眉寿。福禄祯祥，为公介眉寿。松柏之姿，异于蒲柳。诗赓数首，酒酌数斗。凡我同人，飏言拜手。祝之，为公介眉寿。"}
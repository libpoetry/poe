{"id":"816662","title":"送客至莫愁湖上遂登胜棋楼有作","dynasty":"清","author":"舒位","text":"丁字帘栊井字楼，画船摇出一城秋。十年飘泊才湖上，六代销沈此石头。漫道佳人难再得，祇因少妇不知愁。栖鸦流水空消息，留作词场考异邮。如此湖山孰总持，英雄儿女两分之。千秋颜色归图画，百占功名似弈棋。采石矶前鱼泼剌，郁金堂畔燕差池。沧洲满壁《箜篌引》，唱遍《杨枝》又《竹枝》。"}
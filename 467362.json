{"id":"467362","title":"答学诗三首 答康兄学宋诗之诘","dynasty":"当代","author":"林英男","text":"腹俭偏生万古愁，步趋趔趄笑佝偻。劫馀赭岭空心树，望尽寒窗没骨丘。画虎见嗤图为己，效颦无奈膈怀忧。空痴三尺杜陵剑，怎得王孙挂冢头。西出昆仑无二条，百年板荡叶萧萧。胡僧劫语终成谶，野火焚根更噬苗。隐豹纹章皮岂在，枯潭鳞爪笔空描。灵台何德逃神矢，业重三生伍子潮。说文论剑壁三分，诗怨诗仙亦可群。业重众生谁与我？根清道种莫如君。过江苏子恼嗤语，点鼻郢人怡运斤。何幸天涯情不弃，梨花一树对荒坟。"}
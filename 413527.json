{"id":"413527","title":"少滨丈八十，余已呈诗介寿，顷承枉过，示以自寿佳什，因忆廿年前先君五十初度情况，感父执之凋零，羡老成之矍铄，谨步原韵奉酬，冀博老人一笑","dynasty":"近现代","author":"洪传经","text":"不才我愧谢家儿，觞咏风流忆昔时。几点晨星存父执，百年木铎此经师。胸无城府宜谐俗，足遍湖山每伴诗。谁谓弦歌江上歇，邵程异曲仰希夷。"}
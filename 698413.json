{"id":"698413","title":"十一月二十日夜陪我公校阅所抄唐人绝句诗因拟作五首奉献","dynasty":"明","author":"唐之淳","text":"姓字从头数，篇章爱好抄。唐朝人物盛，一一许神交。灯窗翻阅久，丹墨校雠多。总喜珠还浦，谁疑豕渡河。公方耽古律，我亦爱评诗。首首听歌起，谁占作者谁。读罢鼓三挝，香消烛卸华。苦寒除是雪，频起听窗纱。虎帐螭头鼎，犀床雁足灯。韔弓收夜月，诗砚得春冰。"}
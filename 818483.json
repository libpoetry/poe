{"id":"818483","title":"为刘健之题所藏蜀石图","dynasty":"清末近现代初","author":"陈三立","text":"残遗蜀石经，收聚十获五。勤搜兼巧遇，彼苍眷嗜古。流传阅百年，藏者可指数。踵观盛师儒，證辨析丝缕。鲰生安置喙，矘视屡起舞。尤幸邀天章，篆画出冲主。雄姿走螭龙，奥雅胎石鼓。刘侯为发箧，光气烂庭户。方将却魔魅，复旦万物睹。守阙留伏申，待访孰与伍。"}
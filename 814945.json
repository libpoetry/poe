{"id":"814945","title":"生查子三首","dynasty":"清","author":"奕绘","text":"相见十年前，相思十年后。江月阖庐城，春风恋纤手。梦好合欢才，梦短将离又。惆怅倦游人，梦绕寒山秀。上有阳乌飞，下有丹砂伏。潜通无漏池，中有真人洛。濯足石盘陀，倒影看云木。龙女献珠还，微风动层绿。日暮岚气清，桃源迷洞口。新月正如眉，微风动杨柳。水鸟避人飞，肩舆互前后。新月正如梳，掺掺玉人手。"}
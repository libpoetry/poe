{"id":"247241","title":"徵招·庚辰暮春与石尊饮峨眉县城","dynasty":"现代","author":"白敦仁","text":"樽前一晌销魂意。匆匆总无归计。听得几回歌。数春期日次。客情浑未已。更休说、落花愁思。拭泪谈兵，解衣沽酒，旧狂难理。迢递眼中青，芳洲外、霏微乱烟无际。未怕不重来，有残英藉地。一樽服复几。忍轻负、快晴天赐。碧山远，落日归来，怅暮云双屐。"}
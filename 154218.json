{"id":"154218","title":"馀姚江上作先寄城中亲友","dynasty":"宋代","author":"苏泂","text":"开禧改岁复峥嵘，老我奔驰不少宁。雪花欺人入衣袂，前日杭州今四明。老来老来我何有，绿发黄须行白首。鱼鳞年纪今岁是，挽之不住去如走。挽君不住知奈何，叩篷击楫聊高歌。天风为拍雪为舞，寒水自酌金叵罗。脚根根城不作难，且喜看尽湖中山。明朝还舍托朋旧，尚有新诗三百首。"}
{"id":"765798","title":"玲珑四犯 书中乾蝴蝶","dynasty":"清","author":"方彦珍","text":"展玩牙签，惜粉翅如新，犹缀荃翠。别却芳丛，那管落红铺地。且喜风雅常亲，更不逐、花风飘坠。待欲随、脉望餐仙，可怕高吟惊睡。幽斋满架云笺腻。一任它、蚋趋萤避。笑侬未技凋虫手，偕和郢都清吹。惟学谢逸生怜，难效元婴才思。想是魂何处，应忆碧苞丹穗。"}
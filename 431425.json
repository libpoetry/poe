{"id":"431425","title":"寿李西老古稀荣庆二首","dynasty":"近现代","author":"王益初","text":"冰心赤胆照乾坤，翰苑循良萃一门。太白集开诗世界，发禅书见字根源。笺飞海屋花千片，乐奏琼楼酒百樽。但愿年年逢此日，薰风吴苑荐兰荪。文秀龙砂绕瑞烟，筵开七秩艳阳天。春风沪海寻芳草，秋水蒹葭结胜缘。淡泊襟怀齐景仰，辉煌业绩有薪传。而今息影衡门下，杖履优游享大年。"}
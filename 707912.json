{"id":"707912","title":"满庭芳 其六 城南泛舟","dynasty":"明末清初","author":"梁清标","text":"城绕春流，堤藏萧寺，人家半倚晴溪。轻风暖日，布谷数声啼。一棹船如天上，关情处、岸草萋萋。空回首，故园柳色，烟景望中迷。依稀。想此日，清明近也，桃杏开时。叹嗟砣踪迹，物换星移。举网鲜鳞入手，开笑口、聊醉春卮。酒阑后，斜阳驻马，目断画侨西。"}
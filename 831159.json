{"id":"831159","title":"湘春夜月 湘苹馆听雨，和中实，同黄雪舟韵","dynasty":"清末民国初","author":"程颂万","text":"暗还明。小帘飘满诗魂。恰是四角垂罗，低漾烛花昏。一种少年心事，把淡欢浓怨，占住芳春。怕那边阑角，梨花先褪，空剩香存。楼阴窄窄，来香有路，去梦无门。此夕衾窝，定涨了、一池鸳浪，难阁行云。花枝太弱，莫枯他、两地愁根。算便有、那灵蛛结网，也兜不住、天上啼痕。"}
{"id":"74036","title":"水龙吟·凌波罗袜生尘","dynasty":"元代","author":"赵孟頫","text":"凌波罗袜生尘，翠孔盖凝朝露。仙风道骨，生香真色，人间谁妒。伫立无言，长疑遗世，飘然轻举。笑阳台梦里，朝朝暮暮，为云又还为雨。狼藉红衣脱尽，羡芳魂不埋黄土。涉江迳去，采菱拾翠，携俦啸侣。宝?空悬，明?偷解，相逢洛浦。正临风歌断，一双翡翠，背人飞去。"}
{"id":"465975","title":"随咏绝句一组","dynasty":"当代","author":"添雪斋","text":"今宵无月意关天，灯影森罗数万千。庭下精风如骇怒，蓼花桐叶自回邅。今日猛醒知获麟，精丸曙色大相瞋。腐生畸性何曾解，垣角垂蛛待网尘。有形梦寐无形喜，暗黑形中吾与子。此夜青芜自在舒，融于大地之生死。风雨千街青叶落，雷压灯火倾城削。料他天意是摧心，摧到残痕如梦虐。莲花开时子不见，莲花落尽子空念。炎炎一夏火焚身，蕴得莲心成苦恋。流光细碾做流砂，终古痴怀添一些。旧语尚能随草木，迄今梦里识蒹葭。又是西风趋梦域，重楼不意立昏黑。一星与我结萧森，或喜或悲谁且忆？秋灯秾淡两纠缠，下有今吾已眩然。想见优昙时不待，却翻夜雨到枯莲。苍梧已著淡黄衣，缓缓风前落紫薇。消瘦伊人秋息里，一天此季碧云飞。曩日海风初起时，梦中心外两难支。非非是是既如幻，怎地相离悲复悲？夜气深寒一刹覆，夜风百草凋残倏。夜时惑念自纷生，碧色疏星尤肃肃。许多年又许多年，雾色倾城淡漠天。无数流灯如野爚，有人歧路认潸然。有花摇落在当期，一刹翻飞即永离。谁亦生生似花者？风前孑影颤然时。一海青空无蔽日，绚明却在别离时。寂光煜煜归途远，归罢泫然难自持。旷思曷在殊途值？心痛曷因离别极？一恸斯人不能忘，垂垂黄叶与风翊。惯借夜风轻别离，惯于夜色掩余痴。忽闻一语『添衣』罢，各在苍茫独立时。故事未悲人已悲，深情必远白头期。一馀思念揪心骨，满院金黄银杏枝。想来夜雨邃寒为，种种淋漓暗自施。一触如丝勒入骨，『别』之正解是淩迟。"}
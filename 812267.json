{"id":"812267","title":"鸳鸯湖棹歌 其十三","dynasty":"清","author":"朱彝尊","text":"金衣楚雀白？鸡。不住裴公岛上啼。白马未嘶云屋外。红船先渡板桥西。织成锦衾碧间红，缭以吴绵四五通。锦上鸳鸯三十六，双栖夜夜水纹中。宣公桥南画鼓挝，酒船风幔拄鸦叉。碧山银碗劝郎醉，棹入南湖秋月斜。三姑庙南豆叶黄，马王塘北稻花香。秋衣薄处宜思妾，春酒熟时须饷郎。戗金砚匣衍波笺，日坐春风小阁前。镂管簪花书小字，把郎诗学鲁？编。绣线图存陆晃遥，唐家花鸟棘针描。只愁玉面无入画，须是传神盛子昭。苏小墓前秋草平，苏小墓上秋瓜生。同心绾结不知处，日暮野塘空水声。伍胥山头花满林，石佛寺下水深深。妾似胥山长在眼，郎如石佛本无心。阿侬家住秦溪头，日长爱棹横湖舟。沾云寺东花已放，义妇堰南春可游。劝郎莫饮黄支犀，劝郎莫听花冠鸡。闻琴桥东海月上，乌夜村边开始乌末啼。鹰案绝顶海风晴，乌免秋残夜并生。铁锁石塘三百里，惊涛啮尽寄奴城。郎家湖北妾湖南，两浆缘流路旧谙。却似钓鳌矶边鹭，往来凉月影毵毵。仲圭旧里足淹徊，曲径横桥一水隈。小？春风认酹酒。佛香长和墓门梅。桑边禾黍水重围，时有秋虫上客衣。三过堂东开夕阳，满村黄叶一僧归。妾家城南望虎墩，郎家城北白牛村。白牛不见郎骑至，望虎何由过郭门。父老禾兴旧馆前，香粳熟后话丰年。楼头沽酒楼外泊，半是江淮贩米船。"}
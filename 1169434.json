{"id":"1169434","title":"长歌行","dynasty":"唐","author":"李咸用","text":"要衣须破束，欲炙须解牛。当年不快意，徒为他人留。百岁之约何悠悠，华发星星稀满头。蛾眉螓首聊我仇，圆红阙白令人愁，何不夕引清奏？朝登翠楼，逢花便折，闻胜即游。鼓腕腾棍晴雷收，舞腰困袅垂杨柔。象箸击折歌勿休，玉山未倒非风流。眼前有物俱是梦，莫将身作黄金雠。死生同域不用惧，富贵在天何足忧。"}
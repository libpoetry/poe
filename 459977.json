{"id":"459977","title":"望海潮    忆登连云山","dynasty":"当代","author":"卢青山","text":"披鳞褐石，斜波翠树，今朝放我奇踪。古涧迷苔，危崖留隙，其中仿佛潜龙。云路阻苍松。野棘轻刀斫，戏虎推熊。却上层颠，倚天长啸唤飙风。囊边漫道诗穷。瞰惊车驰蚁，累屋巢蜂。忽讶襟前，奔腾莽雾，茫茫顿失群峰。凛气裂心胸。待屐生鹤翼，逝去翩鸿。拍醉成颠，流云扯取拭杯盅。"}
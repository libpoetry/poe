{"id":"460334","title":"水调歌头　东坡子由唱和韵二首 其一","dynasty":"当代","author":"卢青山","text":"耿耿孤灯灭，夏夜冷如秋。一窗蛙鼓如战，惊破枕中愁。峭立连天风露，尽数满襟星月，吹彻古梁州。曲尽千山寂，萤火满蒿洲。长搔首，青鬓发，褐衣裘。溪云何事相得，百媚以相留？怜我人生易老，嗟汝深山寂寞，两对可忘忧。变化飞而至，拥我卧高楼。"}
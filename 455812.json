{"id":"455812","title":"秋日吴山茶楼雅集以我有嘉宾鼓瑟吹笙赋诗得瑟字","dynasty":"当代","author":"刘雄","text":"昆虫未闭关，春秋有佳日。招邀众石友，围坐暂闲逸。吴山多妩媚，纵横难尽述。市声虽到耳，心尘忽已谧。此乐古人同，焉知身萧瑟。倾榼杂浊清，堆盘满梨栗。抢影七子狂，放歌二姝匹。居世亦何常，对境原易失。他时忆旧游，但藉群公笔。"}
{"id":"73576","title":"贺新郎·杜宇为谋拙","dynasty":"元代","author":"姚燧","text":"杜宇为谋拙。只当时、西州已报，鳖灵功烈。何事为心轻传禅，坐取名＊身灭。化怨鸟、春山啼血。试听不如归去语，怕君远、未晓吾能说。冤愤在，失金阙。胡为不叩天＊裂。枉人闲、丁宁控诉，欲求谁雪。蜀道思归诚何有，便隔云山千叠。一再举、犹堪横绝。苦趣东君行不早，到千红、万紫飞时节。呼谢豹，慎扪舌。"}
{"id":"455399","title":"弑僭者","dynasty":"当代","author":"添雪斋","text":"弑僭者，雪刃荧魂交相冶，暮辉缂丝凌天野。弑僭者，风信子间假面卸，传奇恒以哀矜写：宇宙历前二百亿，卡俄斯乃生盖亚。虫鱼铁色元素抟，日月逸逃辟豁閜。万象入局互平揖，逢僭天赐弑僭者。弑僭者，魅影默立绯红夏，石棺沈固圣坛下。静瞰雷火焚卫城，阒黑王路流渥赭。一女持花旋舞时，一台悲剧已祭社。竖琴厉响逼云遏，山川倾溃音未舍。弑僭者，畸骨璨然随幕谢，翻使群盲耽思且。霜衣残阶盘素蛇，断壁魔角游灰灺。春弓秋镞蚀莨苕，苔深青如铜雨泻。雨夜来人躬身拜，轻抚群像歌低哑：弑僭者，弑僭者。尔生尔死千千岁，千年常制今道寡。血色纩息腐季世，厄喀德娜争降假。或驱群鬼攫噬人，或刑强钳飨正雅。弑僭者，弑僭者。请乞破棺执干戚，斫裂穹宫苍蓝瓦。瓦片坠地声泓宏，众持碎陶逐之也。等风起，弑僭者，吾招星晔镂海上，光之鸢尾开盈把。"}
{"id":"254457","title":"哀郢·去年郢中涝","dynasty":"现代","author":"胡云飞","text":"去年郢中涝，今年旱复加。四月即炎蒸，飞蜢接走砂。渠竭芦蒿死，村头弃水车。禾苗插不起，客至犹蹇茶。游子适还乡，闻之亦呀呀。斯处畔洞庭，昔日波无涯。沃野三千里，依湖十万家。渔耕足自给，鱼米亦堪奢。日久人生众，填湖堆石沙。围垸以为亩，群力竞相誇。天行一何健，循轨自不赊。泽满更溢出，人或为鱼虾。十岁九泛滥，新田似链枷。一旦无洪泄，日曝又鞭挝。枉种不得收，劬劳何劳耶？几时顺天理，使汝休叹嗟。"}
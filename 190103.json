{"id":"190103","title":"东陂·珠槃出海山峥嵘","dynasty":"宋代","author":"李新","text":"珠槃出海山峥嵘，荥阳城东春水生。路沙陷车没马脚，行人避沙堤下行。个中人利鱼芡美，轻舠细纲晨纵横。烟云瀰茫水面阔，鸥鹭不管机心萌。齿繁九州无无旷土，此地何得无人争。我欲决水界畦垄，万顷毕种沲为明秔。黄穰大笠趁春雨，日与老农来劝耕。"}
{"id":"313735","title":"沁园春·论词，示梦野","dynasty":"现代","author":"卢前","text":"弟学词乎，今日而言，岂同曩时。算花间绮语，徒然丧志，后来柳贺，搔首弄姿。叹老嗟贫，流连光景，孤负如椽笔一枝。自南渡，始天生辛陆，大放厥辞。于戏逝者如斯。念转益多师吾所师。便白石扬州，遗山并水，豪情逸兴，并作雄奇。天下兴亡，匹夫责在，我辈文章信有之。如何可，为他人抒写，儿女相思。"}
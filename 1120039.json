{"id":"1120039","title":"再用喜雪韵","dynasty":"宋","author":"陈傅良","text":"南人见雪古来稀，见只愁吟草木辉。留齧毡毛穷汉使，说开围角老胡妃。我尝豪健能无褐，今已衰迟要不饥。北望雁门肠欲断，春蒲空老旧渔矶。瘴雨蛮烟此后稀，山童亦与借馀辉。争看狂稚相呼唤，下啄饥乌自匹妃。苦乏貂裘堪夜永，喜无蝝子著冬饥。兴来那况山阴客，为我扁舟倚石矶。"}
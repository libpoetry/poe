{"id":"128614","title":"小说引子","dynasty":"宋代","author":"罗烨","text":"传自鸿荒判古初，羲农黄帝立规模。无为少昊更颛帝，相授高辛唐及虞。位禅夏商周列国，权归秦汉楚相诛。两京中乱生王莽，三国争雄魏蜀吴。西晋洛阳终四世，再兴建邺复其都。宋齐梁魏分南北，陈灭周亡隋易孤。唐世末年称五代，宋承周禅握乾符。子孙神圣膺天命，万载升平复版图。"}
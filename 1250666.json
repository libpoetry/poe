{"id":"1250666","title":"寄赠申屠教谕","dynasty":"元末明初","author":"王祎","text":"学官本闲曹，博士非冗职。人存政斯举，道在时乃适。卓哉申屠君，令闻重圭璧。耻随茂才名，羞蹈隐士迹。前年擢乡书，比者承省檄。束带主歙庠，横经拥师席。想见百里间，文风变畴昔。大音姑小鸣，浅蓄那浅测。区区抱歆慕，所恨未良觌。愿言执麟经，与子相扣击。他年老韩门，敢用追湜籍。"}
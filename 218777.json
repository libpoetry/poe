{"id":"218777","title":"书怀奉简张谦父","dynasty":"宋代","author":"陈藻","text":"浮家官道傍，日夕逢佳客。无钱可用丹，有眼非开白。今春宁远遁，往岁多惭色。一饭不能酬，饥来祗乞食。才华张八老，老昧幽居僻。邂后出新醅，殷勤如旧识。烧笋美鲜尝，买羊甘贵直。畦蔬绕舍生，园果亦堪摘。看君虽贫士，与我同庚袠。夫何造物偏，格我强其力。"}
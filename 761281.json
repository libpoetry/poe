{"id":"761281","title":"瑞鹤仙 吴梅隐眠鹤盦","dynasty":"清","author":"谭献","text":"早霜侵薄鬓。似化鹤当年，翔欢啼惧。山空赋招隐，好牵萝溪上，风轻露冷。缡褷息影。却付与、新巢夜永。趁人闲骨相，怜肥换了，黑甜幽境。还省。乘云迢递，倚笛高寒，倦飞多警。予怀忍俊。同龛待习禅定。恁林逋多事，岩花开落，又唤游仙梦醒。伴先生、独舞婆娑，不曾睡稳。"}
{"id":"1065393","title":"李希中祉故门下侍郎邦直次子有文章器业尝任淮南两浙转运使及江淮发运使靖康元年三月仆寓维扬游开元寺见公题名感槩成诗","dynasty":"宋","author":"吕颐浩","text":"当年对策大明宫，曾见挥毫气吐虹。楚客才华推宋玉，汉儒文赋许扬雄。漳滨墓木皆成拱，洛汭池台半已空。经济才高英槩尽，感恩垂泪向东风。"}
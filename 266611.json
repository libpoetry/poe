{"id":"266611","title":"庆春泽慢·题定园主人荷香论史图","dynasty":"现代","author":"叶璧华","text":"弹罢瑶琴，弄余玉笛，晚凉小坐荷丛。青帙闲披徜徉，消夏湾中。评量班左千秋事，箕美人、名士心胸。纵高谈、击节前溪，惊起鱼龙。苍茫六合成今古，有鼍争虎愤，多少贤雄。花光人影，氤氲一座香风。翩翩翠袖豪情在，休艳夸、乔氏江东。待抛书、荡桨波心，曲唱怜侬。"}
{"id":"262978","title":"民国卅四年国庆","dynasty":"现代","author":"巨赞","text":"避寇入山围，游观尔已捐。匈奴忽解甲，金瓯缺复全。登高一舒啸，慷慨动乾坤。崩榛纷塞路，荒寨壁尚坚。乱离信已久，远溯卅年前。今当时命改，生意满园田。饶子饶清趣，当风喜欲颠。新诗效敕勒，警句共冁然。蒋子勤掇拾，情深木石缘。二生亦矫健，绝尘道可传。会当倩画笔，描写付归船。"}
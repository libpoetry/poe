{"id":"466819","title":"南歌子 悼亡二阕","dynasty":"当代","author":"张恨水","text":"破碎珊瑚网，低徊玳瑁钗。席中虚有合欢杯。竹影依稀不见可人来。红豆天丝断，落花玉树埋。空思合镜梦边回。尽管盆梅胜雪雪成堆。红杏腮堆艳，青丝发乱飘。亭亭壁像未能招。静默无言独立度花朝。嬉笑嘲双影，狂欢闹半宵。醒来却听远邻箫。无奈黄泉寥落画图遥。"}
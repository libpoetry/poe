{"id":"318246","title":"西河·忆瑞士累梦湖寄戴密微丈山村","dynasty":"现代","author":"饶宗颐","text":"形胜地。前游嘉遁堪记。长源含雪决飞泉，激波暗起。绕湖断岸屡崩奔，悲禽时出林际。石缘绿，犹悄倚。孤舟镇日长系。滔滔极望渺津涯，雾迷旧垒。回看路邈更缅归。合流别有山水。村蟠水曲自远市。指高人岩麓居里。也拟暂抛尘世。看成章奏理。何时相对。依谷怀秋浮云里。"}
{"id":"466023","title":"琴曲歌辞十二操 将归操","dynasty":"当代","author":"添雪斋","text":"洪桐槐兮青白蕊。坡坎窑兮瘠骨颜黴。天赫赫兮上听不得，地遥遥兮下蔽其私。殆民兢兢兮安归儿？思归思归，咎戾靡盬兮瘅恶以悲。湖月青青，水扬其波。菌兰如臭，泽渚覆歌。今之独茂，沛而洋洋。败革累累，浊我沧浪。龟之足兮撑天四础，龟之寿兮千年能语，龟之大兮置万民于俎。无妄，九五。熙熙春日兮，攘攘夏暑。楚虽散户兮，亡秦必楚。山河尽碧兮，血色飘橹。维鹊有巢，树高则坦。维蚁有窟，窈深则暖。维民之居，煌煌则款。为巢为窟，锱铢必算。我生之时兮参井光，我死之日兮翼轸灭。困穷负薪兮无衣褐，何人桀黠兮如饕餮。我未戾兮冠寇名，夺我食兮吮我血。呜呼上邪，无覆六月之雪？嗷嗷哀兮谁家子，延绵痛兮生至死。父怜儿苦，母怜儿痞。何世之人，逐儿于市。延八时兮辗转五仕，冷然嗔兮殂落如蚁。谁无子兮，爰此悲诔。朝飞雉，雌雄各西东，室为雌兮家为雄，百年不得逢。无家不得终，呜呼，迄今雄飞雌随十载矣，家祭无忘告乃翁。曩昔胡虏乱我室，卅万群鹄兮折翼卒。群骨累兮白门窒，泪虚号兮心悸怵。昔者幼鹄七十耋，哀音怨兮发觱篥。罹于锋镝瘢历历，如何今子不曾悉。家国乱离山河失，不入眼者百之一。古有宫鼠其大如斗，今有群鼠多于人首。女之乐土兮吾之亩，女之六食兮夺我口。我居之处兮沧海东，丽岛明媚兮山花红。今有善贾兮之公侯，征田修营兮菌之宫。华厦城前兮引疫鬼，百万生民兮忧其痈。滔滔谁起兮群龙怒，黄丝一结兮束丰隆。沧浪九州，天下当尧。洚水警馀，广泽迢迢。昏垫之民兮风雷嚣嚣。万室入波兮不见禹门三过，四野溟涬兮不得王尊之以身填涛。"}
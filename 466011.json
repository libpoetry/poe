{"id":"466011","title":"菩萨蛮 癸未出海游记三首","dynasty":"当代","author":"添雪斋","text":"森森野路无灯影，天悬冷冷玻璃镜。极速夜中行，飒风撕我灵。一心穿寂寞，黑树银光落。残象复纠缠，车声于耳边。苍云复压风涛厉，沉雷翻滚于无地。今夜小人鱼，温柔缘梦初。浪花重叠起，如卷天之泪。黑暗借深寒，夺其银指环。谁教一海悄然碧，三千水底藏心迹。串串血珊瑚，颗颗生死珠。有缘同幻灭，不识伤之切。遗我塞壬歌：『梦多时泪多』。"}
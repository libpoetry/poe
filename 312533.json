{"id":"312533","title":"金缕曲·彭泽怀归早","dynasty":"现代","author":"刘景晨","text":"彭泽怀归早。便相携、飘然琴鹤，扁舟风好。笑谢钓龙台上月，从此闭门却埽。且消受、江村蟹稻。林下盘桓曾几日，忍诗囊、忽弃平生稿。秋瑟瑟，惊宿草。风尘能吏知多少。只先生、十年依旧，风襟月抱。诗笔能回天地意，一夕可门淫潦。替呼吁、苍生枯槁。万斛红陈天府惠，展瑶章、岂独寿梨枣。穷檐命，仗再造。"}
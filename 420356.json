{"id":"420356","title":"御带花 芝麻","dynasty":"近现代","author":"沈轶刘","text":"迎秋先稼登场早，带梗生拗盈札。铸棉房小，羡簇莲堆菡，翠瓜棱八。紫媚餐香，衬腻绿、玄裳悄脱。瑶华淡、青襄自碧，多子比茄棳。嵌就层层台砌。讶密绕金锤，渐哆铜钵。脆馨冲鼻，斗烙饼团酥，茗边芳滑。一饭经时，巨胜软、绪丝独戛。粞千点、红冰绽后，谁疗阮郎渴。"}
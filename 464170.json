{"id":"464170","title":"念奴娇 代阿邸吊日本冲君祯介","dynasty":"当代","author":"王陈常","text":"黑龙江去，最堪佩、平户忠诚志士。学启文明先教育，曾道冲君好义。俄衅初开，潜谋结伴，共奋豪雄气。荆卿饯别，一时无不垂泪。回忆六子偕行，炮雨枪林，此事诚何事。惜与横川同被获，犹说数千吾辈。慷慨而谈，从容以就，双目何慵蔽。捐金表爱，一樽清酒须酹。"}
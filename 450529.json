{"id":"450529","title":"声声慢 其一 船上人家","dynasty":"当代","author":"崔荣江","text":"斜阳身倦，懒理秋寒，残红渐息江城。晚泊归舟，几家挑起渔灯。眠鸥荻间未梦。偶能闻、鸣二三声。舟上女。浣罗衫撩水，一影娉婷。有客行经寻宿。喜乌篷、还慕吴楚多情。果有衷肠，初逢时便垂青。烹来好鱼鲜味。酒盈樽、教使微酲。辞醉也、看天边，新月正明。"}
{"id":"1130281","title":"次韵萧子植承务四首","dynasty":"宋","author":"释德洪","text":"别后时时想见之，朅来吐语便能奇。夕阳寒带殊山雨，写出萧郎醉里诗。万钟我欲解带食，双璧从来赐立谈。君视新丰独杯客，不因州县著来簪。锦堂闻有传夫子，马鬣仓官卧夕烟。未展玉堂挥翰手，却来从我弄云泉。秀句端如我晚烟，白髭画出石门禅。未论翰墨惊流辈，只识萧郎亦自贤。"}
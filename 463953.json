{"id":"463953","title":"食粥","dynasty":"当代","author":"杨雪窗","text":"尝闻一瓢饮，衡门常自若。晓啖公孙粥，风味殊不恶。白盌袅烟轻，小庐香漠漠。凝坐瞰孤圆，彭蠡对寥廓。纷纭点葱屑，澄漪藻荇错。苍茫泛一叶，远棹归舟泊。浅碧露沙洲，拭目笑藜藿。微鱼浮水涘，曝腮思一跃。吾生本毫末，恍向彼中著。陆处相呴湿，江湖相忘乐。肠饥鸣鼍鼓，一汲三五勺。俄顷付鲸吞，转看秋水涸。"}
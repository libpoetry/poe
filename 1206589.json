{"id":"1206589","title":"定风波慢  商角调 赋崔莺莺传","dynasty":"元","author":"凌云翰","text":"把丽情、分付良工，传奇谩为重省。开户迎风，拂花动月，写尽西厢景。笑书生，最侥倖。刚道师婚胜琴聘。沉静。问姓名非是，近时三影。空思蔗境。画盐梅、不济调羹鼎。翻残金旧日，诸宫调本，才入时人听。减容光，懒窥镜。凤枕鸳衾与谁□。重赠。李绅歌意，续微之咏。"}
{"id":"779186","title":"念奴娇 送孙无言归黄山，次曹学士王司勋韵","dynasty":"清","author":"陈世祥","text":"黄山家者，见多少虚名，唯君称绝。阅尽人间风景恶，苦忆山中唤铁。诗癖能耽，词情独赏，啸匹因霄舌。焙山煮海，安贫肯与同辙。已办剥苎为衫，编椰成笠，衣履全然别。道是烟花隋苑冷，萤火何曾真热。富自当求，吾从吾好，谁巧谁云拙。朱砂峰顶，接天万仞红雪。"}
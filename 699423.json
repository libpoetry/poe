{"id":"699423","title":"竹香","dynasty":"明","author":"袁宏道","text":"噀雨拖烟湿几丛，空阶十亩月玲珑。但凭一抺高寒气，洗尽千稍艳粉风。深院鹤醒人去后，孤云僧老鼻观中。松花柏子差相得，才有微芬也不同。削尽秾华是此君，碧栏银沼醉氤氲。全凭出格幽微韵，体出无声大古文。定里只消风引月，梦来唯觉水依云。袜材写尽湖州派，清冷知他闻不闻。"}
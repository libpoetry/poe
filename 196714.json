{"id":"196714","title":"赠符药朱道士","dynasty":"宋代","author":"陈元晋","text":"君不见许旌阳光，飞符走剑蛟龙降。一朝功行满仙籍，宝册金丹来帝旁。又不见孙思邈来，玉函方出千药。棲迟犹作地行仙，良以活人恩施博。要知天地德好生，鬼谋客邪胡由乘。有符有药解济世，此心即可通神明。桃椎耳孙乐虚静，符水能灵药能圣。呼雷麾雷电缚魑魅，二竖三彭俱听命。困者以醒病者甦，孳孳予岂为利图。梓人作室橐驼树，治民相国非殊涂。降魔要竖大法幢，起死要下黄昏汤。更频繁物色合谁属，请起江湖登庙堂。"}
{"id":"620876","title":"放歌行","dynasty":"明","author":"黎遂球","text":"龙肉不可饱，珠贝不如衣。放臣耻忠名，察主容佞词。重云障白日，蚤暮安能知。相去日以远，谁见君所为。行行遵大道，龊龊如伏机。蝉緌翼为重，范冠毒与怀。臬音岂疗妒，狐媚生疑猜。中夜独延伫，昂首临高台。占星望恩赦，怀德视泰阶。岂敢厌沟渎，庶几兴草莱。平沉楚艾滋，夷养周原开。听我放歌行，千古有同哀。"}
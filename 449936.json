{"id":"449936","title":"芳草吟","dynasty":"当代","author":"崔荣江","text":"三径蕤碧草，一畦复两丘。宛香穿阁户，淡味也薰楼。但逊芙蓉色，焉输静水柔。凝珠成串泪，鬈叶现娇羞。滋露扬瘦玉，剪风散积愁。懒同宫花萎，伤悼满庭秋。纵折纤腰断，坚根死未休。逢春萌点点，忽日盖汀州。远岸当先绿，氤氲浅翠浮。我吟芳草句，意趣字中求。偶觉新词拙，弗达本意讴。遂推春阁牖，野碧澄一眸。隐约嘻鸥鹭，悠闲泊小舟。草茵见春客，原阔走耕牛。十里无喧肆，田园有静幽。顿开人七窍，文采涌泉流。不吝穷烟墨，凭笺险韵搜。文成何澹澹，独赏亦悠悠。更换寻春履，逶迤作野游。恋青忘日晚，河汉挑新钩。草密藏蛩唱，谁家若此喉？莫非叶底事，商与夜郎谋。客解殷殷意，归来剪烛头，相思何乱乱，散漫竟无由。笔下千千字，心中点点愁。剪愁浑不减，漂突若蜉蝣。还念青青草，葳蕤漫渚洲。踏青人欲至，脉脉让知不？"}
{"id":"459276","title":"连云山怪木诗","dynasty":"当代","author":"卢青山","text":"木之二侧有二龙，一龙睛凹一睛隆。偶向人间见大颡，吾知鳞尾在云中。胡不矫腾骇世俗，我真好之非叶公。置汝旷野无入室，夜来恐有雨破栊。谁骑龙首真猿仙，岂豢龙者挥龙鞭。一目怒瞠一目眇，呀张怪态横如癫。不知行游竟几岁，何日来隐深山间。转头细觅神忽诧，或竟曾至古希腊。携彼美神维纳斯，胴躯娈婉丰肩胛。肌肤跃跃如欲语，细问异俗恨莫答。龙为吾祖东方神，竟与彼美结佳姻；猿为吾年吾所爱，今复值猿巧何因？将无休兆天所赐，或有大任加吾身：袖此东西二文化，吾将融贯古与今。默想口泄足蹈舞，肖子忽夺如饿虎。笑我“狂梦不量力，子竟何人一盲瞽。不如与我供清窗，庶作案头一小补”。太息四顾有深哀，更知此物不可回。归来作诗聊为赝，时时自诵慰吾怀。"}
{"id":"810246","title":"三月二十九日偕徐汉卿、易念堂、刘伯蒪、陈晴陔诸大令，黄庆生副戎，策马出城二十里，游葡萄沟。其地山环水抱，柳暗花明。葡萄尤为其土产，蔓生陇畔，十余里无隙地，同人登农家小楼茶话眺览至足乐也。归而赋之二首 其二","dynasty":"清","author":"严金清","text":"书剑风尘岁月多，还乡何处借明驼。纵非韩范知忧国，未习孙吴愿荷戈。花半开时人欲笑，月初圆似镜新磨。昨宵犹得江湖梦，击楫临风发浩歌。"}
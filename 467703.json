{"id":"467703","title":"七绝 迎春  韵十一真五首","dynasty":"当代","author":"崔荣江","text":"好雨廉纤洗旧尘，蛰蛩眠柳待醒春。我心叵耐东风晚，早已屠苏酿酒纯。东风吹皱水粼粼，潋滟晴光映客身。舣岸还寻春住处，请回阿舍作芳邻。两眸频顾盼回春，叠剪窗花饰牖新。又恐衡茅春不驻，庭除遍扫去年尘。过家家者好天真，戏与东风结晋秦。迎娶春妞方豆蔻，鸥盟签到百年身。曾与东风是旧邻，往来从不恶家贫。今年知我相邀约，三月先吹一室春。"}
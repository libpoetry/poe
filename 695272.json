{"id":"695272","title":"赏牡丹二首","dynasty":"明","author":"林光","text":"万事都教落酒卮，东风又遇牡丹期。深春花样殊无匹，割手金杯且莫辞。造化源头观邵子，翠云丛处舞西施。天机巧妙谁收拾，写入南川几句诗。洛阳城里聚金卮，数百年来负赏期。谷雨节催花正好，静观亭下醉何辞。天然绝品难描画，造化凭谁为设施。一咏一觞看未厌，尧夫添得打乖诗。"}
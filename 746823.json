{"id":"746823","title":"观音岩","dynasty":"清","author":"黄爵滋","text":"船溯浈阳之上游，峰奇石诡堆舵楼。观音潭水不可测，窟宅隐隐横蛟虬。嵯峨青壁一千丈，嵌空石腹深且幽。然犀径入百怪避，䆗窱直欲穷冥搜。仰攀阑槛俯蹑磴，有似枯木缘猕猴。徘徊暗室乍若暝，豁然天地来双眸。向者经过曾不识，到此顽石争点头。铁瓮回穿户眼突，钟乳倒挂檐角钩。莲花石上老佛笑，摩荡元气为我舟。群山拱向俨合什，香烟一气凌女牛。胸中丘壑不葪?，吁嗟籍药知吾不。"}
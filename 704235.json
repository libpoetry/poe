{"id":"704235","title":"游七星岩","dynasty":"明","author":"谭谕","text":"石磴盘旋步上台，浮云浅雨倏然开。三天日色临金阙，万叠山光映锦台。归洞已看华表鹤，登仙曾折树中梅。五千道德从何觅，遥望关门紫气来。嵯峨高洞是蓬莱，袖拂晴岚绝点埃。玄石七拳星斗现，青山四面画图开。逍遥我亦缑山侣，丹鼎谁知葛令才。笑醉碧桃吹凤管，白云天畔倚楼台。"}
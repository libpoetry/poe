{"id":"945687","title":"送曾孙灼出赘卢氏","dynasty":"宋","author":"陈著","text":"男生必有室，有室在嗣亲。家贫或出赘，出赘难为人。汝今为此行，及此初花春。粼粼潮迎舟，叶叶风吹巾。凤云已在眼，不觉生精神。我方为汝忧，老语因重陈。其修汝容止，其谨汝吻唇。门庭勿忘旧，市井勿随新。沈醉不如醒，饫饱不如贫。侥倖多非福，欢笑容易颦。主敬为根本，力学解因循。贤□□□翁，昔我相面频。别来五十年，匆匆隔一尘。谁知有今日，汝得□□□。□□翁婿洽，义实师生均。造次莫非教，岁月如去轮。□□□□□，何此为终身。留欲副清冰，归欲见老椿。要须日凛□，□□□□津。"}
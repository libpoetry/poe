{"id":"282722","title":"水调歌头·时近春分梅始盛发，次前韵排解，是日结诗伴赏花","dynasty":"现代","author":"俞律","text":"十里春风路，路在紫金山。忽然正月过了，残雪不成寒。红是人生血色，白是乾坤洁气，万树拥晴天。有客携诗酒，谈笑卧花边。众贤至，少长集，惠风前。形骸何物，今日放浪永和年。老已无情顾我，修短原来随化，生死岂为难。遇即欣然发，倦亦莫辞残。"}
{"id":"1091217","title":"归耕操","dynasty":"宋","author":"薛季宣","text":"我欲仁，违离二亲。自我不见，于今十春。心虽不去，情不亲。闻师教有年，子不曰夫，孝终立身而始事亲。求仁斯得仁，事斯语足以穷吾年，归耕乎休。历山之下有良田，参来其谁芸，归耕乎休。以一贯道者，吾夫子之言也。去不我留者，年也。不可得而再事者，亲也。归耕乎休，耒耜足以待丰年也。禾黍足以奉吾亲也，乐道足以富吾仁也。归耕乎休，如是夫岂食吾贫也。"}
{"id":"433259","title":"丁卯消夏吟四首","dynasty":"近现代","author":"寇梦碧","text":"劫过十年情自移，楼居浑忘立无锥。浮瓜沉李犹嫌热，记否天寒地冻时。车走雷声云际过，风生两腋似凉秋。游仙忽忆梅家句，跨蝶真来海上游。帘幕愔愔夏日长，抛书梦入黑甜乡。起来乍醒朦胧眼，错把余晖当曙光。静中观物耐思量，变化由来有故常。昨日晴晖今日雨，一花一木小沧桑。"}
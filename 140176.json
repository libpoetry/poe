{"id":"140176","title":"次曾景建和谢康乐华子冈诗韵","dynasty":"宋代","author":"赵汝谈","text":"君言华子冈，遗迹在兹山。阴雾虎啸谷，熙旸乌浴泉。划疑易区界，遐集古圣坚。丹井砂荡潏，玉林桂葱阡。或时吹箫子，来往倏飞烟。徵谢磨不验，叩玄发奇筌。先畴乐斯隐，荒始规后传。小子夙慕遁，驰心结绳前。仙路邈难期，矫首涕孱湲。谒予愿有术，投翰三喟然。"}
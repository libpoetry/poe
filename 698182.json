{"id":"698182","title":"游西山","dynasty":"明","author":"倪元璐","text":"仰天大叫想天闻，山只三分兴十分。春到寒潭开古雪，僧寻好岫拂新云。光荣鸟莅名花署，跋扈风翻野蝶群。醉去偶然题碧落，被人读作绛州文。也为寻春费百文，好春只合与山分。柳丝娇织烟如锦，槐火光烧石有纹。来入幕风桓氏客，不残花雨岳家军。松呼泉咽皆天乐，世上爰居闻不闻。"}
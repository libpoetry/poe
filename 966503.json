{"id":"966503","title":"水调歌头 寿黄邦彦四月初八","dynasty":"宋","author":"胡德芳","text":"湛湛玉清水，矗矗炼丹山。秀环侯泮，广文分得括苍仙。虞殿薰风初入。尧陛祥蓂七叶，此际庭真贤。学术瑞王国，声誉蔼人寰。绿槐宫，丹桂殿，杏花坛。英华粲发，聊将文教布龙藩。我亦执经北面，喜见发祥南斗，再拜祝长年。丹诏烂鸦墨，绿发映貂蝉。"}
{"id":"560465","title":"鱼蟹图","dynasty":"明","author":"徐庸","text":"渺渺清溪急去流，败荷残苇连汀洲。西风几夜起蘋末，分明画出江南秋。吴天况复清露落，万物有成人意乐。一群游出见鲜鳞，八足行来跨郭索。鱼尾自珍鱼尾红，诗人吟咏何其工。左手持□右持酒，世间乐土谁能同。病眼观图三叹息，经营意象今犹昔。江□海错可相侔，老饕赋载东坡笔。"}
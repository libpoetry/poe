{"id":"720949","title":"寒甚下山访病儿存没道中逢夏仲力下小竹舁慄不能语哀我无衣授之以絮归山有咏志感也","dynasty":"明末清初","author":"王夫之","text":"应自友朋恩，知深谢不言。无衣度霜雪，多难际乾坤。泥重芒鞋涩，云浓湿帽昏。更愁从此去，托足向何门。得絮不云暖，此情君合知。主忧臣但尔，心死身何为。绿草华山带，高楼燕子枝。讵言身未嫁，可任东风吹。"}
{"id":"405208","title":"鹧鸪天","dynasty":"近现代末当代初","author":"刘蘅","text":"起舞鱼龙会百川。浪花如雨洒蛟涎。开怀一醉杯中酒，得句神游诗里天。新气象，好因缘。月轮心镜共长圆。要知宇宙春多少，高是青山绿是田。佳气东来贯百川。馋蛟到此止饕涎。长青树种承平世，五彩云上不老天。游翰苑，结清缘。笔花珠蕊及时圆。诗歌尽谱甘霖曲，争唱苗头旱后田。"}
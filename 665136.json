{"id":"665136","title":"作室三章为李成章作","dynasty":"明","author":"夏良胜","text":"爰作斯室，习卜之吉。基之构之，以燕以翼。君子于居，以食以息。彼后也贤思，弗坠于绩。爰作斯堂，抡木之良。曰梓曰楠，曰百其章，斯工斯臧。君子于居，咏笑且扬。彼后也昌思，有缉于光。爰作斯门，于河之坟。有焕其文，有岸其枨。车也斯屯，马也斯奔。君子之德之存，彼后也蕃。于公之子，于公之孙。"}
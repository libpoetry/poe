{"id":"467756","title":"金缕曲二首 步君怀袖韵","dynasty":"当代","author":"崔荣江","text":"笃信鹣鹣说。为情生、根翎绒羽，梦催新节。应趁青云撩双翼，莫拟参商明灭。时不待、青丝渐雪。谁误韶华都是恨，再回眸、无语伤离别。肠九曲，有千结。伊人与我同明月。纵须臾、了缘前世，憾何生末。凝就冰心恒久远，非是寻常堪绝。偏就是、凭她轻折。已饮纤柔成一醉，尽温存、淡了西风烈。沈梦里，也真切。未数更声几。月西斜，身儿慵懒，慢随风起。人倚芸窗浮清瘦，影自迷离憔悴。尤自品，相思滋味。南国春红香几度，竟无缘，苑上闻兰芷。愁不减，酿成泪。笺头欲写三千字。细琢磨，添来减去，怕人不识。落墨书成缠绵句，怯问棠花谢未？意未尽，还藏心底。待到春来生两翼，借东风，飞到牵魂地。应替你，挽云髻。"}
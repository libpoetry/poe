{"id":"708972","title":"沁园春  戏赠陈较书","dynasty":"明末清初","author":"曹溶","text":"姬汝应知，客况无聊，齧妃女唇。漫珠圆凤拨，婢呼樊素，烟横藓佩，师事湘君。富贵漂萍，不随碌碌，棙柁中流尚有身。归来早，向浮名断处，勾管佳辰。茸城月色如银。休通道天边散彩云。愿当筵摇笔，愁山匿影，连朝中酒，恨海扬尘。起五柳生，当苏小小，菊圃双栖八百春。姬微笑，谓彭蠡以后，还有痴人。"}
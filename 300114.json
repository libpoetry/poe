{"id":"300114","title":"绕佛阁·海南七夕和清真","dynasty":"现代","author":"乔大壮","text":"桂旗稍敛。桥外喜鹊，飞报珠馆。良夜何短。梦回对影，闻声倚虚幔。绛河涨满。回望大庾，人共天远。星会幽婉。世閒海水，如山渡无岸。故国上弦月，照尽金针穿綵线。料理翠尊，红鳞生酒面。任逝水年光，催下更箭。此情谁见。正露悄烟收，潮退风乱。锦书缄、背镫重展。"}
{"id":"820572","title":"沁园春","dynasty":"清末近现代初","author":"吕碧城","text":"如此仙源，只在人间，幽居自深。听苍松万壑，无风成籁，岚烟四锁，不雨常阴。曲栏流虹，危楼耸玉，时见惊鸿倩影凭。良宵静，更微闻凤吹，飞度泠泠。浮生能几登临。且收拾烟萝入苦吟。任幽踪来往，谁宾谁主，闲云缥缈，无古无今。黄鹤难招，软红犹恋，回首人。天总不禁。空惆怅，證前因何许，欲扣山灵。"}
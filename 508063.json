{"id":"508063","title":"玉烛新 寿舍弟昌明初度","dynasty":"明","author":"李昌祺","text":"春光忙似箭。又三月初三，牡丹开遍。卯君初度，当今日、祝寿惟深缱绻。八人同气，但只睹五人颜面。我一个、分外龙钟，难似四人强健。如今骨肉无多，但有兴能来，且休辞倦。更教儿侄。愿个个、努力圣经贤传。空词一阕，笑写当、袖中鹅面。期岁岁生朝，持杯乾劝。"}
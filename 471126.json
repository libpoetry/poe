{"id":"471126","title":"和庚子岁五月中从都还阻风规林二首北城新构佛庐余于月夜数过之见城中雾气弥漫渺然如江湖中独高树浮水面耳（录一首）","dynasty":"明","author":"唐时升","text":"北城鲜人事，颇称幽人居。四邻各无营，出入相于于。近有学佛子，筑室于城隅。我来人定后，寒月满广途。白云起阛阓，浩然若平湖。林莽不复辨，高杨独萧疏。垣壁半未具，讲诵已有余。钟磬发清响，晏坐良如如。"}
{"id":"1143943","title":"醉题二首","dynasty":"宋末元初","author":"方回","text":"倏忽侵寻八十翁，平生学问见诗中。可因道术仙能到，何用禅言佛不同。是是非非双鬓白，莺莺燕燕百花红。太岁壬寅题此句，小楼买酒酹东风。卖花人憩小楼前，买几枝看日典钱。诗向梦中频□□，□才醉后便如仙。贫閒略比陶元亮，老寿将过白乐天。□□定为林下计，严滩西向练溪船。"}
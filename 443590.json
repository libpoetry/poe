{"id":"443590","title":"贺新郎  沽上大河吟社赵连珠社长六十寿诞，恭和原玉","dynasty":"当代","author":"魏新河","text":"叟汝何为者？甚当年，风云过眼，倏然花甲。心上文章杯中物，底事公其难舍？惯对著、影儿閒话。话到英雄慷慨处，有悲风为我从天下。今古泪，浩盈把。男儿热血还轻洒。问燕台、中原骏骨，此时何价？吾赵向饶廉蔺辈，况有魏王曹霸。更弹铗、冯生儒雅。克复黄钟周礼业，仗先生四十春秋也。休听取，釜和瓦。"}
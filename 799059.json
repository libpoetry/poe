{"id":"799059","title":"百字令 自题七十五岁小像","dynasty":"清","author":"杨玉衔","text":"头颅如此，幸本来面目，差能依旧。故我今吾形问影，媚骨几时消透。客路栖皇，僧邻拣买，猿鹤窥空臼。江湖满地，水乡仍傍云岫。有涯生遣何凭，庄严七宝，倾倒修楼手。举似苏辛羌柳派，鱼掌两难兼有。梦境迷离，神山缥缈，风受来舟否。碧窗凌乱，夕阳红恋衰草。"}
{"id":"1121265","title":"敲云问名氏","dynasty":"宋","author":"林希逸","text":"避喧谁氏子，远近不知名。踏雨来相问，敲云忽自惊。空濛迷处所，剥啄访平生。不是师严钓，应须学尹耕。深山无户籍，虚谷答人声。野服徐迎客，论文到月明。何意逃名氏，祇缘避俗纷。有人来隔岭，问我独敲云。剥啄声虽急，朦胧唤未闻。严耕应似子，说筑岂非君。瞥去鸦惊起，谁来稚答云。日高才出户，对客却慇勤。"}
{"id":"71095","title":"木兰花慢·题红犀扇面","dynasty":"元代","author":"张翥","text":"记西湖送别，曾共绾，绿杨丝。怅水去云回，佳期杳渺，远梦参差。重来访邻寻里，爱卿卿、不减旧风姿。不着银筝清怨，难题纨扇相思。暗香销尽合欢枝。留在锦囊诗。又越北闽南，秋随雁影，花老莺儿。应缘采春情重，便＊湖、春色恋微之。扶起晓窗残醉，潮平月落多时。"}
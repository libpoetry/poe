{"id":"692828","title":"题周昉琼枝夜醉图","dynasty":"明","author":"杨慎","text":"宝枕垂云选梦，玉萧品月偷声。步摇翻霜夜艾，琼枝扶醉天明。魏帝台随风动，膝王栋与云飞。人门遥望碧落，仙界高连紫微。金缝缃裙一搦，玉钩罗袜双弯。琼腴粉英朝翠，锦致松脂夜丹。永巷襞情捲玉，长门丝泪销金。合欢蘸晕绿浅，杨柳曲尘黄深。百子池头丽人，三花树下长春。襟解微闻香泽，帷褰想见横陈。星䵠盈盈笑靥，云衣袅袅轻褣。醉妆淡紫沙幂，胡旋坠金次工。海土麻姑送酒，云间玉女投壶。应唉南朝老庾，水荭冷面江图。"}
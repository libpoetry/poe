{"id":"1117407","title":"毛头吟","dynasty":"宋","author":"邵雍","text":"谁剪毛头谢陆沉，生灵肌骨不胜侵。人间自有回天力，林下空多忧国心。日过中时忧未艾，月几望处患仍深。军中儒服吾家事，诸葛武侯何处寻。忧国心深为爱君，爱君须更重于身。口中讲得未必是，手里做成方始真。妄意动时难照物，俗情私处莫知人。厚诬天下凶之甚，多少英才在下尘。"}
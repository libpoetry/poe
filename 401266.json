{"id":"401266","title":"迩冬七十病胃","dynasty":"民国末当代初","author":"聂绀弩","text":"松风水月唐三藏，绿脸红须窦二墩。早有文章惊海内，晚凭胃血浣乾坤。一洒九天霞万点，几瓶几钵几瓦盆？八旬久病吾未死，君才七十初恙耳。相将同向无尽行，濯缨濯足延河水。人也延，水也延，延它几百几千年。一书捧献世人前，世人望子如神仙。我借佛光作普贤。"}
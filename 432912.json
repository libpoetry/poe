{"id":"432912","title":"蜑娘谣四首","dynasty":"近现代","author":"施蛰存","text":"蓬沓斜簪尺半强，大红衫子艳春阳。如今一例都收却，道是官家强主张。马尾江头风雨狂，黄岐岛外沙洲长。蜑娘摇橹夷犹过，自笑今朝得甚忙。蜑娘家在水云乡，一幅芦篷作洞房。日暮移船拢江岸，欲教蝴蝶暗闻香。夜半潮生月动光，蜑娘心事转凄凉。朝朝撒网还收网，水面恩情尔许长。"}
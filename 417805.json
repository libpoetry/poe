{"id":"417805","title":"沁园春 游莫斯科有感","dynasty":"近现代","author":"朱帆","text":"艳丽骄阳，凛冽寒风，我到俄京。望街头绿树，翳然夏色，河中金浪，冷若冬晴。旧迹长存，新装隐现，历史名城不负名。想当日，联盟瓦解，举世曾惊。飘扬三色旗旌，已不见镰刀五角星。忆烽烟十月，一声炮响，翻腾百载，几度鏖兵。熙攘红场，庄严陵墓，更有谁人拜列宁。天下事，看潮流汹涌，青史无情。"}
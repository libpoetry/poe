{"id":"695312","title":"舟中小酌赠苏徽二郡守并序","dynasty":"明","author":"林光","text":"逆旅何缘遇两君，春风画舫谢殷勤。壶投心矢忘宾主，酒吸磁杯醉水云。景逼诗篇争出手，才高郡政总超群。联舟共听吹横笛，披写乡情到十分。画舫迟迟喜接君，丁夫催拽未须勤。鸥忘远渚诗裁月，鱼戏澄波笔扫云。棋局到头轮袖手，春风转盼又离群。夕阳倒照漕河柳，斟酌吾杯更几分。"}
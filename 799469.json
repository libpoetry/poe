{"id":"799469","title":"庚辰辛巳之间里中朋友之乐最胜百里之人恒聚于一而余与马勿庵实为之倡勿庵与余相爱既深乃至相求相怨延卿之去广东余具舟送之过辞勿庵无一言而别既行二十馀里苦不能释复回舟就焉欢出意外连宵达旦成诗甚多今存四首 其一","dynasty":"清","author":"范当世","text":"风叶萧萧万马声，河梁送客倍心惊。连宵倦眼花俱暗，镇日空肠酒自鸣。别恨乍如云乱起，人才故与月同清。谁能便晓当前意，但有回舟缓缓行。"}
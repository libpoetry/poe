{"id":"459584","title":"作上诗成，急起觅石，盖石在肖处未携归也。已为肖母弃矣。与肖携锄往垃圾堆，久之返其三，已二世为人，质色大减矣。其中佳者状若凄苦老妇人，为之更赋是章。上章末云云，是我尚未归而石已流落矣","dynasty":"当代","author":"卢青山","text":"满面密皱谁所皴，皱中耷眼瘪枯唇。问子何事悲如此，及至化石尚酸心？飘摇长发飞川瀑，结束柔云轻罗巾。长眉与鬓争光炫，当年岂不亦倾城？沧海扬尘驰逝水，昌条结露幻浮生。回首苍苍颜如土，可能重忆旧青春？我欲名子数叹息，除“维纳斯”更何择；人间唯情为至苦，摧心裂肺是其责。安能不老旖旎容，剩悲凉意悽惶色？有女摇曳幽兰姿，生长汨罗楚骚骨。对面双眸汪碧水，一日百读夜反侧。持石欲赠心徘徊，老丑岂惬伊人怀；将石比汝心更苦，何花长好无凋衰。平生孤漠飘零者，祈与子结百年谐。纵子耄耋如斯石，我心亦如此石不可摧。"}
{"id":"284259","title":"为黄葆树题其先哲两当轩纪念册","dynasty":"现代","author":"施蛰存","text":"哀猿叫月雁啼霜，刻骨诗成已断肠。浪迹江湖艰索米，可知才命自相妨。遗文零落寻常事，多少才人迹已陈。羡尔游从多敬礼，清词再刻有传薪。孝子贤孙亦可怜，百年风雨守遗编。君家世泽敦诗教，玉树芝兰一脉延。春花秋月荡吟魂，老屋三间历劫存。圣代即今尊国士，乡人新识两当轩。"}
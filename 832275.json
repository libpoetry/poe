{"id":"832275","title":"阳春","dynasty":"清末民国初","author":"陈洵","text":"语烟消，文纱静，茵麝暗熏晴燠。枝上好莺声，来相唤、乱拂窗绣傍蛾绿。艳游差足。先试著、摺花裙幅。何似永日闲门，任风光笑人幽独。待凭遍危栏、平芜尽，青障起、高楼更矗。斜阳匆匆不管。近黄昏、断恨仍续。伤心正著倦目。问社燕、新来谁宿。奈忙里、又理浮生话，嬉春院烛。"}
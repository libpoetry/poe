{"id":"1106768","title":"和遁泽惠豆粟韵","dynasty":"宋","author":"王柏","text":"民曰同胞岂异根，万殊皆自一本分。烧萁舂粟不忍听，诗翁感慨何忧勤。我有儿拳莲实中，共房??笑秋风。平铺春色殷勤种，终鲜它年又怨公。秋深万物尽归根，五谷从来不解分。以长而食了无事，南山有种何曾勤。遁泽真情在句中，薄俗三叹曹刘风。识得异形同一气，应无管蔡怨周公。"}
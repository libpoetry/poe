{"id":"713719","title":"猛虎篇 其一","dynasty":"明末清初","author":"屈大均","text":"猛虎不食人，食人必豪贤。为天生羽翼，飞渡大河间。我弓既已良，我马亦已闲。踟蹰不忍射，恐非天所安。天安惟猛虎，作威予敢侮。腐肉如山丘，所甘惟肺腑。猛虎不见人，见人则不取。所见尽禽鹿，人立而虞麋。肥者噬无馀，瘠者以为脯。麒麟与凤凰，不足为粪土。"}
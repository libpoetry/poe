{"id":"402012","title":"扬州慢 归故都感作和白石韵","dynasty":"近现代末当代初","author":"张伯驹","text":"云驿星津，雨轮风楫，倦游早计归程。豁迎眸一发，认故国山青。向谁洒、伤时涕泪，洗戈银汉，何日销兵？敛西风残照，余晖，犹恋高城。少年俊侣，奈如今、潘鬓堪惊。纵万里乘槎，千金买赋，难慰深情。回首十年前事，疏帘外、酒醒钟声。祗愁如春水，无人随去随生。"}
{"id":"279262","title":"湘春夜月·彭春谷为析津名姝求赋其画芍药山屏","dynasty":"现代","author":"周岸登","text":"醉春杯。茜漪轻晕霞腮。写入尺二吴绡，偏最惹风怀。月下小乔移步，似剪将花叶，供养萧斋。叹殊乡久客，心情减尽，幽抱难开。湖州旧约，扬州画本，金谷新栽。绣幕围香，谁更管、曼殊娇措，寻艳丰台。千重露绮，眤睡余、欹枕横钗。仗彩笔，把酥娘韵调，虫娘韵格，同赋翻阶。"}
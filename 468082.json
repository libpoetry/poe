{"id":"468082","title":"虞美人    庚午暮春","dynasty":"当代","author":"蔡淑萍","text":"无端风雨心情懒，愁思难排遣。梦中听得旧时盟，争奈梦回翻觉梦无凭。窗前写尽红笺字，不尽心中事。夜阑万籁寂无声，怕忆去年春恨最伤情！小园风雨桃花尽，江泛桃花汛。激礁拍岸远无声，却见后波前浪尽峥嵘。凭栏无语情犹切，眼底烟波阔。夜来雷似鼓声催，似问凭谁只手挽潮回？"}
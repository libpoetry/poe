{"id":"467967","title":"九月某日杂诗六首","dynasty":"当代","author":"程滨","text":"吾诞中人家，贫年不忧岁。是故其所忧，唯在心之内。学杜未疾呼，识者莫相罪。学诗学其法，但莫蹈其意。法者世所同，意者人所异。好诗半缘辞，半缘所言志。言志但言情，已落第二义。道家玄之玄，其实唯保命。霄壤视吾儒，超凡而入圣。弱者老与庄，强者孔与孟。徘徊在两间，只因穷年病。气盛则言宜，言宜气始盛。曲士逞小辩，安足破大圣。彼倡人道者，率以情为性。今人解诗词，丝毫无受用。吾欲为诗伯，朝夕事讽诵。冷眼风行说，半是痴人梦。首颔腹尾者，律诗之全部。颔腹皆对仗，又非同日语。如以辞章论，颔为腹之主。如以气格论，腹以颔为辅。纤弱与雄浑，全坐六与五。此病吾最谙，三年痛腰股。"}
{"id":"458728","title":"隐几","dynasty":"当代","author":"卢青山","text":"隐几每茫然，神昧弱于萤。于中有所见，恍恍难为名。飘然拽一杖，腰中挂壶瓶。既饱乘兴出，未至已欣欣。小步横畴亩，仰首观白云。遇竹且稍止，徘徊足啸吟。蹭蹬攀千丈，绝顶观风尘。竞高留鸟共，驱峰若宰临。兴尽随所与，卧石听溪音。经暮卒难返，猿公撩吾巾。濯濯成归去，天已几过明。虽非老而退，壮岂难沉沦。念此卒不得，相伴一壁灯。"}
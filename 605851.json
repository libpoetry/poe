{"id":"605851","title":"将发益津答王存初勋部时岛夷犯朝鲜","dynasty":"明","author":"卢龙云","text":"驱车遵海旁，行役出东方。东风吹海氛，鲸鲵且陆梁。海邦严斥堠，衣裙袽方长。念我谪居日，兼隐事篇章。王事今益我，启处不暂遑。多谢子相期，弯弓挂扶桑。儒冠久自误，白面谈岂臧。王师谅神武，暂往必复康。济济承明侣，事主毋怠荒。干羽能服远，海波能久扬。"}
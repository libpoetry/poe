{"id":"407718","title":"往昔三续六首 其六 玩具","dynasty":"近现代","author":"周作人","text":"往昔买玩具，吾爱填填鼓。亦有纸叫鸡，名曰吹嘟嘟。架上何累累，泥人与泥虎。光头端然坐，哈喇挺大肚。高髻著长帔，云是堕民妇。火漆摸虾翁，攘臂据竹篰。水牛红金鱼，果品以十数。更有木盘碗，家用诸器具。唯独花鸭子，小儿非所许。恶画复易损，只供掷骰赌。"}
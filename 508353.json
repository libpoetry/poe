{"id":"508353","title":"和陶诗 悲从弟仲德","dynasty":"明","author":"李贤（原德","text":"独步当深秋，木叶正飘零。感此泪承睫，伤怀在幽冥。往事已如梦，安得忘平生。伊昔雁行日，风采令人倾。藻思发篇翰，浑然若天成。气完神亦爽，满儗到百龄。苍苍诚叵测，令我恸失声。雨苔翳行径，寒螀怨空庭。杳杳夜台闭，悠悠古今情。人生天地间，终然当委形。咏彼急难诗，恻恻幽思盈。"}
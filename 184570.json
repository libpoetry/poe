{"id":"184570","title":"小舟过吴江风雨大作夜泊三家村翌日风回到家","dynasty":"宋代","author":"孙应时","text":"短篷仅容坐，一滴不通雨。不料西南风，滂沛遽如许。荡摇首屡觞，跧弯背欲偻。笔经四桥侧，心动不敢语。茫洋万顷天，一叶纵掀舞。翻思田舍乐，甚念稿人苦。黄错随意泊，古木荫灵宇。小作鸡酒愿，欲祷辞未吐。觉来风回东，快便谁所与。平明八十里，到家日未午。万事一翻覆，戚欣何处所。舟定稍按摩，起身试步武。一室有余宽，洗杓命儿女。门外风涛急，闭门良可御。"}
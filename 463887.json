{"id":"463887","title":"风入松 壬辰岁，和轩词人先有曝书亭吊祭竹坨之作，复得其松石延龄图，乃有异代襟期，词魂冥接之叹。今更以此调徵题，感赋","dynasty":"当代","author":"邱登成","text":"轻抛涕泗润愁根，栖老旧京尘。平生多少悲欣事，逐空花、梦也难温。零落酒旗歌板，可怜竹雨松云。曝书亭外赋招魂，贞石许同亲。痴情漫惹春藤发，借霜缣、重续心痕。收拾旷年幽意，销凝深巷斜曛。"}
{"id":"1194796","title":"湘中怨","dynasty":"唐","author":"沈亚之","text":"隆佳秀兮昭盛时，播薰绿兮淑华归。顾室荑与处萼兮，潜重房以饰姿。见稚态之韶羞兮，蒙长霭以为帏。醉融光兮渺渺瀰瀰，迷千里兮涵烟眉。晨陶陶兮暮熙熙，舞婑那之秾条兮。骋盈盈以披迟，酡游颜兮倡蔓卉縠，流茜霓兮石发髓旎。溯青山兮江之隅，拖湘波兮袅绿裾。荷拳拳兮未舒，匪同归兮将焉如。"}
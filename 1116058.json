{"id":"1116058","title":"次韵戏族兄存耕翁再纳宠姬","dynasty":"宋","author":"汪炎昶","text":"买得轻盈一树春，画堂歌舞又翻新。慈乌哺母情兼洽，彩凤将雏色总珍。?鬌应梳云作髻，婵娟想琢玉为人。素知静婉矜佳丽，肯向罗敷意独亲。香风轻漠绣帘春，乐事从来不厌新。已有昭华君未惬，若逢嫫母我犹珍。虚烦设醴长为客，幸不闻歌足恼人。欲赋高唐追宋玉，终嫌想像未如亲。"}
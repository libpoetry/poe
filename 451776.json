{"id":"451776","title":"瑞鹤仙 壬辰十月朝日感事作","dynasty":"当代","author":"江南雨","text":"晚晴笼逝水。正劫后山河，浑茫无际。黄花竟何似，趁斜晖、犹酿上林芳事。蜂怀蝶思，但暗忆、千红万紫。便误将、几许阳和，认作早春天气。消此，轻寒乍歇，薄暖初回，一帘秋霁。流霞幻绮，昆池畔、多少生意。那更听、砌下禁虫漫语，镇日凄凉倦耳。怕明朝、木叶飘萧，恶风又起。"}
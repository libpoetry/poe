{"id":"816442","title":"踏莎行 句曲","dynasty":"清","author":"龚翔麟","text":"长短旗亭，淡黄杨柳。风鞭露?红鸯骤。云中塔影一条青，这回知近山城口。少驻初程，解衣沽酒。楼窗彷佛曾垂手。当垆笑指粉墙看，镵诗记得前番否。鞭哨青骡，村投白兔。不寒不暖飘秋雨。草花揉碎雪蹄香，纷纷乱蝶随鬉舞。水漫城坳，从兹唤渡。逢人先问丁家埠。扬州划子鸭儿头，凭谁载取离愁去。"}
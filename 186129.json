{"id":"186129","title":"缘识·阮咸初立意","dynasty":"宋代","author":"赵光义","text":"阮咸初立意，偷得姮娥月。三柱应琴徽，五音更互发。堪听诸调弄，勾鏁无休歇。闲暇优游子，顺风吟案揭。时闻宣九奏，凤翅手轮抹。引思何奇妙，广陵散白雪。稀中逢绝艺，解弹能指拨。放纵知狂逸，四弦凭審察。慢来长不断，急则声相轧。春莺虽好语，难将比并说。"}
{"id":"1127462","title":"临江仙","dynasty":"宋","author":"彭元逊","text":"红袖乌丝失酒，金钗银烛销春。柳边桃下复清晨。帽风回马旋，扇雨拂花情。白帝空惊旧曲，阳关只梦行人。碧云何处认芳尘。紫荆花作荚，青杏核生仁。自结床头麈尾，角巾坐枕孤松。片云承日过山东。起听荷叶雨，行受芷花风。无客同羹莼菜，有人为剥莲蓬。东墙年少未从容。何因知我意，吹笛月明中。"}
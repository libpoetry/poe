{"id":"461021","title":"武当山琼台中观夜饮席上分韵得学字","dynasty":"当代","author":"姜军","text":"武侯未达隐隆中，声名一梦惭大觉。玄武舍身至上神，敝屣轩裳轻五岳。千峰幻变若人心，琼台回首只一握。道人遗世本傲然，殿后倔峰故荦硞。上有野鹿衔灵芝，更羡猿鹤虚空踔。我今山中卧白云，敢笑孔丘称博学。山行晴雨胜婴孩，人心参道常代斲。"}
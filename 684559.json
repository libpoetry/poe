{"id":"684559","title":"浮海","dynasty":"明","author":"王佐（汝学","text":"试将我意问冯夷，士子何辜苦祸之。不放禹门看鲤化，却教瀛海觅鲸骑。云梯莫步波心月，丹桂难攀影里枝。手把香醪无土滴，白头空有泪双垂。阳候密窥天帝睡，大开水府弄蛟螭。风云捲海乾坤变，波浪翻天日月凄。文焰乱随奎壁漾，龙王误作宝珠嬉。盍援子弄父兵例，天拟阳侯五百笞。"}
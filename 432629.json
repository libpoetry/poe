{"id":"432629","title":"自梅园归，抵长桥，登宝界山二首","dynasty":"近现代","author":"周云阁","text":"不见湖边细柳军，高冈赏览自欢欣。何家别墅空秋草，杨子琼楼隔暮云。夕日下时帆影远，炊烟起处笛声闻。仲山老去唐公隐，夏屋渠渠临水濆。漆湖湖水白沄沄，归抵长桥日未曛。无限炊烟萦古树，几多渔唱入寒云。蠡园衰柳临风拂，鼋渚竦钟隔岭闻。王子仲山久亡去，不才未及接清芬。"}
{"id":"657062","title":"唐曲江公张九龄志徐孺子碣陈献章公甫题宪副夏寅正夫邀伦同和宪使陈炜文曜刻石东湖亭上聘君子季登及陈蕃礼宜侑享故及 其二","dynasty":"明","author":"罗伦","text":"垂白西山欲满颠，汉家不遇中兴年。巢由事业非吾愿，陈窦功名到耳边。蓑笠独堪惟饱饭，衣冠他自上仙船。平生只爱申屠子，老去相看落照前。"}
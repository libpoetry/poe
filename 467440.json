{"id":"467440","title":"曲阜","dynasty":"当代","author":"姚佳","text":"孔圣竟奚为，煌煌万世师。当仁终不让，择善自从之。大道原如此，斯文犹在兹。见贤思齐者，穷达更休辞。高风慕浴沂，雩祭咏而归。仁智乐山水，诗书暨古稀。不随猛虎卧，且待凤凰飞。君子兼文质，景星昭德辉。把剑向灯前，飘摇于是焉。零星一壶酒，明月大如拳。似曾相识夜，无可奈何天。已惯秋心远，随风入管弦。"}
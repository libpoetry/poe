{"id":"1222964","title":"昌上人游京师欲言禅林弊事甫入国门若使之去者昌余里人幼岁留吴东郡遗老及颖秀自异者多处其地以予所识闻若承天了天平恩穹窿林开元茂皆可依止遂各一诗以问讯虎丘永从游尤久闻其谢世末为一章以悼六首 其三","dynasty":"元","author":"袁桷","text":"独木山寮不出门，一瓶一钵送朝昏。岩迷鸟迹千崖泣，松吼龙吟万壑奔。掩息端如鸡抱子，爱閒屡见竹生孙。海门月落寒潮急，准拟乘槎与共论。"}
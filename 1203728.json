{"id":"1203728","title":"解愁","dynasty":"元","author":"长筌子","text":"岁月匆匆，忙如奔骑。来往暗催浮世。爱河谁省悟，戏欲浪苦争名利。火院忧他妻共子。更不念、自身憔悴。你直待大限临头，恁时悔恨，又成何济。活鬼贩骨千回，空劳壤纷纷，闹如蝼蚁。丈夫心猛烈，秉慧万缘齐弃。劈碎凡笼无挂碍。任自在、玩山游水。向林下、醉饮真风，坦然高卧，占清闲贵。"}
{"id":"467603","title":"五十自寿","dynasty":"当代","author":"秦鸿","text":"午风轻拂触蛮蜗，未遣云山障浚遐。重叠故吾松落影，等閒新眊蝶迷花。添闻庙算瞢腾梦，驻想天光滉漾车。万八日星飞夜雨，一身屼嵲共欹斜。岁岁梅风不我欺，碧痕争涨又平池。苟能坦荡安天命，何用慇勤问地脂。梦想花繁红委积，世情茎涩绿离翍。鲰生濯足歌绵淼，楚剑移时棹未移。"}
{"id":"704604","title":"西湖二首","dynasty":"明","author":"黎遂球","text":"五月西湖到亦宜，千家斜日雨过时。青杨影荡鸳鸯起，黄杏衣凉蛱蝶吹。四面塔灯闻梵语，六桥歌扇动花枝。关情最是苏堤莫，载得明霞入舸移。轻波澄彻影重重，近是桃根远是松。寺寺面临西子镜，山山云掩上方钟。和烟看去疑纱隔，泼水图来怕墨浓。独有胜情应任得，开囊收尽作诗供。"}
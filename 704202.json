{"id":"704202","title":"赠江夏黄文弼先生和韵二首","dynasty":"明","author":"缪琏","text":"神武门前早挂冠，争如先巳卧江干。竹窗酒醉春风暖，梅屋诗成夜月寒。尘榻久缘徐稚设，瑶琴长为子期弹。庸才欲结群英会，犹恐山樊杂蕙兰。考槃甘许留泉石，制锦何须问织缣。满院啼莺惊着椀，一庭飞絮怕钩帘。玉堂风月心无慕，茅舍烟霞志自厌。穆地故人何处是，双峰云树几回瞻。"}
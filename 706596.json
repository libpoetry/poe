{"id":"706596","title":"崇祯癸未贼购捕峻亟先母舅玉卿谭翁以死誓脱某兄弟于虎吻谢世以来仰怀悲哽者三十馀年翁孙以扇索敏侄书字缀为哀吟代书苦不能请先兄俯和益以老泪淫淫承睫不止","dynasty":"明末清初","author":"王夫之","text":"枫林落叶岳云寒，兄弟披离片影单。九族凭谁容破壁，寸心巳许付危湍。恩深草屩随拖杖，命续霜刀惜刈兰。今日渭阳回首处，萧条白发泪痕乾。"}
{"id":"453288","title":"汉宫春蝴蝶诗会于大观园析稼轩白石唱和，步韵宋贤以示敬畏","dynasty":"当代","author":"张力夫","text":"前夜难眠，念稼轩出谷，白石归庐。风骚玉岭相峙，那有悬殊。萧然独坐，顾形影、最是生疏。窗外幻、霓虹十里，皆缘怕对空无。一自会稽酬唱，叹苍茫千载，清越争如。昆池尚馀灰烬，契悟随予。红楼借景，愧朋侪、谈季鹰鲈。应笑我、蚁氓天命，不甘同轨同书。"}
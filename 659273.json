{"id":"659273","title":"观国趋庭为杨廷仪作","dynasty":"明","author":"罗玘","text":"映相皞下第，俗嫌良可嗤。郊祁乃齐名，谁今笑天私。寓言木假山，自诧三峰奇。儿子出头地，簿冗父不辞。中允何可嫌，天固珍一枝。提刑异簿领，况复荆人师。寝膳卑暑地，宁不蚤夜思。主鬯式新荷，乞身诿何欺。冥心寄遐托，立判埙与篪。插羽当秋空，亸若长云垂。朝发召公城，暮刷湘江湄。老怀北斗边，猛起三命龟。阅兆楚燉熄，上堂宁馨儿。"}
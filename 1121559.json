{"id":"1121559","title":"见陈制帅子华二首","dynasty":"宋","author":"罗椅","text":"北山老子勉斋翁，总把经纶付我公。胸次诗书行杲日，兵前草木转春风。五溪衣服桑麻尽，万里东南烟火空。直待此行料理著，却镌歌颂对闽中。奇功毕竟属吾曹，狄武襄无诸葛豪。翠羽葆行禽孟获，金龙衣在失侬高。春生洲渚千麾出，麦熟崆峒万矢櫜。从此南人不反矣，犁边犊是带边刀。"}
{"id":"122538","title":"小望州·峰头高绝邻","dynasty":"宋代","author":"范成大","text":"峰头高绝邻，四瞰若窥井。小山万蚁垤，大山拊其顶。丛霄一握近，罡风振衣冷。似闻天人语，笑我雪垂领。曩侍玉案香，委佩太清境。独下赤城戏，俯仰一枰顷。岂其厌晨华，嗅此腥腐鼎。挥手谢天人，伶俜愧孤影。来偿茧足债，尚欠界天岭。老矣且＊游，归期行可请。"}
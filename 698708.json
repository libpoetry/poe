{"id":"698708","title":"锦堂春 次未斋韵，送陆侍御瑚便道寿母","dynasty":"明","author":"夏言","text":"腊日慈颜初度，绣衣北阙驰情。凤凰台下烟花簇，计是过家程。鹤发鸾章日映，锦堂绿酒春生。雪毫写罢江南曲，紫阁正平明。太液池冰欲泮，迎和门柳初柔。内家园苑春光早，花满凤凰楼。风暧金鳌桥畔，日高万岁山头。五云深锁红尘隔，随处是瀛洲。"}
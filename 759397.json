{"id":"759397","title":"说潮五古十七首 其二","dynasty":"清","author":"丘逢甲","text":"一疏晨叩阙，夕贬大海南。安知辟佛人，乃喜留僧谈。苛论出后儒，公德宁遗惭。蒙庄固多诬，妄说孔赞?。拒墨见夷之，此意良足参。颠也实异僧，在世为奇男。悯其醉佛久，将为醒沈酣。想闻公语时，心已怕瞿昙。仆仆八月间，来往至再三。惜乎公遗书，意未申所含。留衣人其人，微旨谁能谙？中天北斗光，夜照叩齿庵。"}
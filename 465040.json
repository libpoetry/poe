{"id":"465040","title":"水调歌头 酬清如四川如用原韵","dynasty":"当代","author":"朱生豪","text":"西北有高楼，飞桷接危穹。有人楼上伫立，日暮杜鹃风。回首神京旧路，怅望故园何处，举世几英雄。骋意须长剑，梦想建奇功。花事谢，莺歌歇。酒尊空，旧日雕栏玉砌，狐兔窜枯松。为问昔盟鸥侣，湖上小腰杨柳，可与去年同。一片锦江水，明月为谁容。"}
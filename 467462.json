{"id":"467462","title":"南华寺","dynasty":"当代","author":"姚佳","text":"九龙灵照幻耶真，行到漕溪一问津。掬水饮之香在手，看山归也月随人。宝林雨洗池中物，玉界风吹陌上尘。千佛袈裟传六祖，五花七叶十分春。廿五年前随学去，百千万念上心来。功名断送留仙枕，日月平分延寿杯。无尽虚云空雪相，欲归远梦斸烟莱。放生伏虎皆如意，海会西贤笑口开。"}
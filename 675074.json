{"id":"675074","title":"春暮叹和对山子","dynasty":"明","author":"王九思","text":"春风吹，白日飘荡无停时。明朝忽复见日出，青春不返那得知。杨柳阴阴一径微，落花游丝双燕飞。桑落酒香碧玉壶，美人不来空我思。印佩累累五陵客，自快几时翻自?。何如扁舟泛五湖，长游不受人促迫。磊落谁似浒西君，春日题诗许我闻。欲拟剪裁那可得，恍惚变化春空云。"}
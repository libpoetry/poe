{"id":"611227","title":"余濒行金陵诸词客分赋都下名胜兼傅之丹青壮我行色舟中无事披册展读忽然技痒赋寄酬之共得二十八景诗如其数 其二 桃叶渡","dynasty":"明","author":"邓云霄","text":"渡头风急打回潮，桃叶青青不可招。远水正怜牛与女，轻舟何用鹊为桥。烟波往事成今古，云雨当年自暮朝。最是多情欢会地，离怀回首冷萧萧。"}
{"id":"467620","title":"丙申米国纪游","dynasty":"当代","author":"秦鸿","text":"惯看舆图一纸平，临登心海又漰泙。此飞再过蓬瀛上，俯撷春云万朵生。林漱熏风水泛瑆，步萦芳草觉竛竮。孤台暂向平冈歇，双翼敛如云下鸰。人人到此释心冰，却老还童谢未能。语笑春禽清磔磔，跑奔林鹿闷鼟鼟。当年惨淡阵云揫，鼓鬣曾惊海搁鳅。却幸天青春日暖，微波如笑漾飕飗。短艇如梭复似罧，桅樯如阵亦如林。晴云饱饮花香堕，却拄楼檐发醉吟。西望乡云一水涵，吐吞大肚若婪酣。如沙劫里知何似，浪褪谁曾拾蠃蜬。日光如瀑凯风甜，谁遣华胥出指尖。不似痴人耽说梦，向空烂嚼尚呥呥。试语原禽口未缄，春芳日夜染征衫。云中难写无穷意，但寄微躯作一函。"}
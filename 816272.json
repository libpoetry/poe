{"id":"816272","title":"祝始政纪念祭","dynasty":"清","author":"黄茂清","text":"礼明乐备庆良辰，政教南行令始申。千里河山风换旧，十年草木露沾新。典章大定初开府，图籍先收此驭民。鲲岛苍生三百万，馨香俎豆肃明禋。旌旗掩拥万人家，治化覃敷遍迩遐。雷励风行新号令，山辉水丽大排衙。勋猷事业当年定，礼乐兵刑此日加。一统车书千古在，煌煌钜典灿云霞。"}
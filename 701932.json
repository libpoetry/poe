{"id":"701932","title":"贱旦酬诸友","dynasty":"明","author":"黄锦","text":"曾叨玉署践寅渍，廿载声华在帝京。一去龙楼栖凤峤，忍听□□□鸿声。斯文未丧看遗史，吾道犹存赖后生。见说老人秋正烱，不应弧矢又纵横。倦翮归来庆寿眉，家园斑舞引萸卮。共誇指日腾三凤，不谓颓年老独夔。万事悠悠成塞马，诸孙碌碌待工倕。茅堂喜有雕龙客，词藻翩翩正陆离。"}
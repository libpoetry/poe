{"id":"269295","title":"西江月慢·塼塔铭，明拓四汇本","dynasty":"现代","author":"吴湖帆","text":"终南旧径谁问讯，夕阳荒棘。居士姓留传，前年薶土，一朝惊出。抚断痕、碎锦重联，铁沙清秘，素门珍惜。伫蜕蝉、敷翼轻盈，应许护纱碧。溯舞女、低腰中令嫡。称第一、银钩标格。休信龙泓偏解事，漏趁姿消息。试细展玉几同看，杨花零乱，李花萧索。更说甚，奇伟六朝森剑戟。"}
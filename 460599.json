{"id":"460599","title":"襄汾歌","dynasty":"当代","author":"伯昏子","text":"昔年掘得丁村人，石器煌煌凿浑沦。今岁复掘云合村，泥渊莫辨罗刹门。丁村古昔结绳网，汾濒草莱歌击壤。云合磅礴腾浊浪，千岩万壑奔魍魉。秋风起兮白云多，秬鬯淑气动鸾和。帝恩陟降公委佗，舆尸见惯队队过。何复愁白骨撑拄难清整，万年后亦可掘作文明證。至明载箫鼓歌吹好光景，来此看流萤熠熠月下冷。"}
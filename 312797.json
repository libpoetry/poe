{"id":"312797","title":"木兰花慢·题子苾师《沈祖棻诗词集》兼寄千帆师南京","dynasty":"现代","author":"刘永平","text":"涉江谁作赋，人争许，沈斜阳。看律步清真，情深漱玉，韵越梦窗。十载江关留滞，念家山、凄切断柔肠。费尽才华咏絮，曲高独奏清商。沧桑。风雨起苍黄。星月吐辉光。觉盛世难逢，青春可再，意气昂扬。谁料突遭横祸，竟殒身、愉悦化悲凉。词媛名标彤史，英灵永伴闲堂。"}
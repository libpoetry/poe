{"id":"404495","title":"金缕曲·夏游避暑山庄","dynasty":"近现代末当代初","author":"刘永平","text":"纵目湖山远。望葱茏、江南景色，塞北呈现。烟波致爽凉飙细，古刹离官同览。夸腰脚、藤蔓攀援。崇阶苔腻，悬崖石滑，凌危涉险凭肝胆。登眺处，襟怀展。亭台楼阁相鱼贯。喜康乾、木兰秋猕，雄韬远见。岂徒威武惊夷狄，旨在绥边柔远。起塔庙、皈依象教。重译来朝真妙算，念赤子、隔海犹眷恋。抚前例，须借鉴。"}
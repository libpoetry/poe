{"id":"823232","title":"五福降中天 其三 寿蕴华","dynasty":"清末近现代初","author":"赵熙","text":"如将五十吟诗例，君今十年还欠。平远山光，英华文苑，名字性情都占。桑田万感。付一卷人间流转嗤传。史上生涯，六朝南北在心坎。花朝才过一月，少城春未老，初度皇览。竹屋家风，草堂人日，一奏小秦王犯。茶香夜槛。笑古画娱宾，镜边人念。长命双杯，醉霞红照脸。"}
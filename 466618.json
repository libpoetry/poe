{"id":"466618","title":"拟无题","dynasty":"当代","author":"何永沂","text":"珠水无声去路长，撩人风笛挟花香。春莺纵据丝千缕，蝴蝶依然梦一场。辜负枫桥钟夜半，曾经梅岭雪枝双。尘间欲解愁和憾，须仗仙家酒万觞。绯桃娇映柳丝长，人约黄昏月似霜。画艇自横桥曲九，石栏静眺影成双。低回紫燕巢何在，苦恋红尘愿未偿。归去小楼仍夜语，声声爆竹到南窗。"}
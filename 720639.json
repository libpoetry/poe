{"id":"720639","title":"凄凉犯  得旧部曲某某书","dynasty":"明末清初","author":"屈大均","text":"桂林旧部，多年散、监军亦向农圃。宝刀血锈，花骢齿长，总归尘土。英雄命苦，恨当日、江山不取。令三千、奇才虓虎冷落尽无主。回忆沙场上，日日投醪，气雄相鼓。旧标在否。几人还、锦衣歌舞。报有戎旗，把书帛、殷勤奇与。念恩私、两载剪拂，俾作翮羽。"}
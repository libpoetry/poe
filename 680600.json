{"id":"680600","title":"梅隐为丁仕器题","dynasty":"明","author":"李裕","text":"剑城之西剑江隈，人家矗矗多楼台。中有高人好奇古，屋前屋后多栽梅。冰姿潇洒心如铁，花林风动飘香雪。临轩独对襟抱冲，节操应知共贞洁。有时树底笑弹棋，有时花前调素丝。吟馀东阁酒醒处，梦结罗浮月上时。??岂同陶径菊，清癯绝胜梁园竹。逋仙去后久寂寥，喜有高人继芳躅。"}
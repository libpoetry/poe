{"id":"467481","title":"何涤非兄书赠郁庵藏兵之骆越王弓形格剑组诗长卷","dynasty":"当代","author":"姚佳","text":"千里阵云传景祥，十年寒剑寄名王。何当啙窳行花犯，谁与儴佯作酒狂。落叶惊风催白雪，流星赶月待玄霜。浑然一体通无极，长卷生辉骆越堂。龙威虎震彩舆还，凤泊鸾漂响佩环。惬意几杯陶令酒，閒情一片米家山。开窗明月生天阙，落纸烟云出世寰。大定黄龙飞剑落，三心三止透三关。"}
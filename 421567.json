{"id":"421567","title":"沁园春 四川参观","dynasty":"近现代","author":"冯友兰","text":"壮丽山川，千里巴蜀，一月游踪。见斗天斗地，昂扬意气，忘劳忘我，宏阔心胸。大渡河边，渣滓洞里，巨笔都题乐在中。移山业，都耻为智叟，勇为愚公。红军故道新工。有三十年诗史交融。想遵义会开，群尊北斗，娄山关越，词唱西风。战胜冬寒，赢得春到，万水奔流尽向东。好形势，要直追急起，学向工农。"}
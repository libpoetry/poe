{"id":"99083","title":"寄蕲簟与蒲传正","dynasty":"宋代","author":"苏轼","text":"兰溪美箭不成笛，离离玉筋排霜脊。千沟万缕自生风，入手未开先惨忄栗。公家列屋闲蛾眉，珠帘不动花阴移。雾帐银床初破睡，牙签玉局坐弹棋。东坡病叟长羁旅，冻卧饥吟似饥鼠。倚赖春风洗破衾，一夜雪寒披故絮。火冷灯青谁复知，孤舟儿女自咿。皇天何时反炎燠，愧此八尺黄琉璃。愿公净埽清香阁，卧听风漪声满榻。习习还従两腋生，请公乘此朝阊阖。"}
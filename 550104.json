{"id":"550104","title":"送陆伯顺年兄","dynasty":"明","author":"范景文","text":"王师张挞伐，四处大徵兵。枵腹焉能战，所忧在呼庚。中帑不可问，何贵举朝争。便宜取济事，古人亦有行。金花数十万，三军色肉生。矫诏非无罪，久矣权重轻。圣怒原不测，严谴翻为荣。岂其爱阿堵，想为尊朝廷。外人那得知，微意恐不明。未免损圣德，成我臣子名。此处应介介，君何以为情。"}
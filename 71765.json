{"id":"71765","title":"无俗念·前程路远未昭彰","dynasty":"元代","author":"丘处机","text":"前程路远，未昭彰、金玉仙姿灵质。寂寞无功天赐我，棋局开颜销日。古柏岩前，清风台上，宛转晨餐毕。幽人来访，雅怀闲＊机密。初似海上江边，三三五五，乱鹤群鸦出。打节冲关成陈势，错杂蛟龙蟠屈。妙算嘉谋，斜飞正跳，万变皆归一。含弘神用，不关方外经术。"}
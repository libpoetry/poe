{"id":"1120558","title":"挽李太监二首","dynasty":"宋","author":"周密","text":"人间五福最难全，寿考康宁八十年。贺监酒船空鉴曲，赞皇吟屋冷平泉。庭前玉树呈三秀，架上香芸续□□。生死哀荣无一恨，御风归作玉楼仙。抠衣犹欠日熙堂，仅拜仪刑振鹭行。洛社旧人无狄监，贞元朝士失刘郎。新丘已隔三秋月，老圃空惊一夜霜。肠断素车三百两，箫笳不数汉南阳。"}
{"id":"252708","title":"换巢鸾凤·仿史梅溪闺情","dynasty":"现代","author":"林修竹","text":"杏艳桃娇。正月明花坞，柳覆蓝桥。汉皋留玉佩，仙女恋文箫。盈盈十五小蛮腰。彩鸾下嫁，有魂也消。佳期到。灵犀一点两心照。垂髫。姿窈窕。明月今宵，居然投怀抱。吻接樱红，鬘拖云绿，一夜春融芳草。夫婿王昌忒风流，凤俦鸳侣宜偕老。贪欢娱，恨东方、不觉天晓。"}
{"id":"701742","title":"寿厚斋先生二首","dynasty":"明","author":"黄衷","text":"五岭勋名二相前，百官仪羽一身全。昌期将启元丰运，间气先钟丙午年。化洽金瓯分画壤，心如宝带合通天。寻常何必求瑶海，长傍炉烟即列仙。寿域光阴六十馀，麒麟新锦照金鱼。清班上列还端揆，信史前名是特书。直道只期匡帝范，遗才尝赖到公车。霖收日丽乾坤泰，惟有南山殿玉除。"}
{"id":"1241579","title":"艾如张","dynasty":"元末明初","author":"刘基","text":"有菀者林，众鸟萃之。我欲张罗，榛楛翳之。既砺我斧，又饬我徒。孰是奥秽，而不剪除。爰升于虚，以相乃麓。有条我纲，载秩我目。有鸟有鸟，五采其章。??喈喈，率彼高冈。张之弗获，忧心且伤。寤寐怀思，曷云能忘。有鸟五采，亦既来止。昭其德音，以相君子。君子岂弟，其仪是若。艾而张矣，云胡不乐！"}
{"id":"745237","title":"次日梅花已落坐圣恩寺还元阁饭讫登铜井山绝顶","dynasty":"清","author":"沈钦韩","text":"风日逾暄妍，遨头输先辈。映水苔枝空，迎面玉尘碎。国香已谢华，夭采各舒熊。古寺循钟鱼，敞阁鲍笋菜。讨春有余勇，振奇无别队。松籁散风琴，谷淙聚云碓。斗折疑绝踪，蛾傅已骑背。天高径手招，石顽叩臆对。洞户剖蟆?，井甃滀膏黛。崩峭穷百级，孱颜尽一概。弹山独兀傲，青旻未排退。泠然发冥悟，胜游傥思再。"}
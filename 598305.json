{"id":"598305","title":"再游白云洞何君载酒于云峰崖念白云主人先友何子明已逝旧□读书处□云室石梯□梁屏榻仍在而云堂观音像则新创也怅然有感赋此","dynasty":"明","author":"韦宪文","text":"先友何子明，曾此著潜夫。朝见白云悦，夕与白云俱。子明不可作，其人孔氏徒。暇日追前游，风高清兴孤。飞泉丽绝壁，幽赏入蓬壶。寄语游樵者，清樽宜此娱。佛自西方来，人异教亦殊。千载昌黎意，语默与相孚。"}
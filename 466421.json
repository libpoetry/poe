{"id":"466421","title":"鹧鸪天　二月二十六对雨三首","dynasty":"当代","author":"卢青山","text":"无事无人日日颓，流年换酒不难为。才成鬓面风前暖，已有梧桐蕾上思。春欲到，雨摧回，万家寒锁绿帘帷。小窗坐对红炉火，短梦清愁两并迷。簇簇青山四壁围，前窗关紧后窗推。读书偶尔耽颦笑，作字时常似爪泥。清睡起，暮灯微，鸟声啼湿一庭霏。钟前闲数千千秒，坐到深寒自不知。自是相逢与命违，当时谁道不欢悲。偎人冷暖双眸泪，舞月行留一袖垂。云易散，梦难期，幸馀双鬓尚青蕤。有时偶忆如无忆，淡淡回头听鸟飞。"}
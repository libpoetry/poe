{"id":"832432","title":"倒犯 溪上人家偶题","dynasty":"清末民国初","author":"陈洵","text":"绣管、共香红暗凋，瘗花慵草。游丝自袅。东风渐、意都阑了。无聊甚、向桃李新栽、成蹊道。看画里人家，一曲清江抱。似仙源，世间少。金粉词场，赚尽才人，旗亭今更杳。梦水正暮色，蘸柔绿，初眉小。送过客、溪山好。载笙歌，如天飞远棹。漫静日闲门，不管流红到。浣纱贫里老。"}
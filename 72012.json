{"id":"72012","title":"瑶台第一层·吴大卿寿日","dynasty":"元代","author":"王丹桂","text":"阴极阳升。当律应，黄钟正严凝。昔年此际，素云容裔，瑞气清英。玉衡潜运转，显弧南、一曜增明。降仙卿，渐风晴阆苍，月冷蓬瀛。峥嵘。天才富赡，早年名遂与功成。顺天合道，退身养浩，同辈吞声。客中开小宴，会朋俦、交错霞觥。醉还醒。表冰姿玉骨，寿占椿龄。"}
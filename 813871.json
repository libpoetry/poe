{"id":"813871","title":"河传 春闺","dynasty":"清","author":"邹祗谟","text":"绣帏。深处。夜深私语。衬月银云。洗花玉雨，雨馀遥指青虹。美人虹。沉沉春梦和烟绕。相思草。留饲相思鸟。重帘垂下，博山自爇香鱼。美人鱼。新衔花史。药栏烟重，花枝娇倚。戏抛红豆打莺儿。笑指。犀奁占喜子。影入青铜红窈窕。炉烟绕。望断羊车悄。玉鱼凉绣鸳藏。宫装。尘生金缕箱。"}
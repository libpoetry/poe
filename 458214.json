{"id":"458214","title":"习英文甚苦，班中戏书《南郭先生吹竽歌》，未能卒篇，归饮大乐，醉中补足","dynasty":"当代","author":"卢青山","text":"南郭先生昔吹竽，长袍博袖垂髯须，众中列坐真儒儒。长管插嘴象鼻如，闭其眼睫摇其颅，左摇右摇声乌乌。人皆有声我独无，同捺其指无龃龉，雌雄扑朔谁知乎。我前我后皆奇愚，觑彼腮肿汗如濡，蹇予独乐何踟躇。南郭先生今吹竽，时之不古事亦殊，格磔来效英人歈。死丢凳子少艾俱，扯涕缺耳唇尤朱，厕予毛发丛荒芜。彼洋人曲谁谙诸，众口皆一猫喵呜，我口独卓雄如驴。众皆回首态揶揄，卖涕缺耳神亦愉，嗟予老脸紫成乌。咄汝夷物吾何需，奋然扯笔藏于襦，记我旧日吹竽娱。快诗长笔何驰驱，忽闻吾师遽呼吾。懵然起立双眼粗，满室笑倒须人扶。"}
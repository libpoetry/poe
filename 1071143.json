{"id":"1071143","title":"予三贬而至儋耳又复二年平生习气扫除殆尽海外去国万里士民不知朝廷事免议朝政惟是里巷之间是非曲直偶及之入于耳中有如秽物置之宝器自今客至惟经史禅悦道家养生之说乃所乐闻其馀非已所预者可付之一默并成小诗以述已意云","dynasty":"宋","author":"李光","text":"庵中宴坐户长扃，鼓瑟吟诗乐性灵。客至不妨谈道妙，儒书释典及仙经。"}
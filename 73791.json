{"id":"73791","title":"木兰花慢·笑功名谩我","dynasty":"元代","author":"魏初","text":"笑功名谩我，都几许、竟匆匆。记玉佩红＊，长安陌上，人指青＊。归来买田故园，尽人间社燕与秋鸿。唤奴＊鱼溪上，看儿种豆村东。算来何物是穷通。只有读书功。爱杖履风流，崖西古石，舍北长松。宦尘千丈如海，更何心、鞍马避奴童。万古醉中天地，井蛙湖海元龙。"}
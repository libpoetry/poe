{"id":"288391","title":"八声甘州·又潺潺夜雨湿帘栊","dynasty":"现代","author":"袁克文","text":"又潺潺夜雨湿帘栊，对酒几沈吟。正眼波轻掠，眉痕浅映，已自春深。但是无言把手，相对纵清斟。莫漫伤憔悴，且共登临。我欲江头留滞，渐沾泥团絮，此意难任。但明珠还与，双泪咽空襟。念天涯、酒醒何处？黯今宵、冷落旧征衾。愁孤负，到更残后，梦与谁寻？"}
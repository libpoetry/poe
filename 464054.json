{"id":"464054","title":"满江红 偕友游京口焦山兼访瘗鹤铭碑","dynasty":"当代","author":"郭汉城","text":"北客南来，寻贞石、暮春时节。人流渡、连天烟水，玲珑浮璧。务观来时山有雪，吾徒重到江明血。问后尘、步我又何人，今成昔。碑间字，成剥缺。唳天梦，应不绝。喜江山文藻，长留胜迹。三月岩花添晚兴，一江舸涌多风烈。且相扶、共上汲江楼，看帆急。"}
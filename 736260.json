{"id":"736260","title":"次儿栋代运北征 其二","dynasty":"清","author":"顾永年","text":"生儿廿岁余，教养无一善。既失阿母欢，父亦罕见面。寒不曾暖衣，饥不曾饱饭。虽负读书名，谁与给笔砚。所生尚如此，何况疏与远。儿命本来穷，父又遭谪谴。徒步出长城，三载忘其倦。方喜共生还，谁料复征战。禾黍或不登，荑稗时亦荐。乃知秋实成，不在种贵贱。"}
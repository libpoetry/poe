{"id":"467912","title":"鹧鸪天 晋城道中二阕","dynasty":"当代","author":"傅义","text":"不畏风尘白发侵，飞车横野复扪参。纵穿地脉几无间，才见天光忽又阴。山络绎，洞幽深。崖危径窄气萧森。凭栏偏爱观奇险，履险如夷最称心。起伏盘旋入碧空，太行山势矫如龙。身跨龙背逍遥去，心与仙公肸蚃通。排雾霭，入鸿蒙。伴随天乐逐天风。忽如一梦砰然醒，赴晋行程已告终。"}
{"id":"813180","title":"癸亥春夜与李二莪璋香小饮醉后有赠","dynasty":"清","author":"张晋","text":"我有七弦琴，挥弦觅赏音。谁知弹别调，亦复有同心。之子美丰骨，高怀超古今。西窗剪官烛，慰藉意何深。扰扰笑时辈，悠悠岂丈夫。平生甘淡泊，富贵亦须臾。敝帚仍高价，长镵任腐儒。驾车怜阮籍，只解哭穷途。实时一杯酒，身后复谁知。非有名心在，安能为此辞。吾徒羞作达，逝者已如斯。各勉千秋业，无增老大悲。"}
{"id":"1204788","title":"沁园春","dynasty":"元","author":"许有壬","text":"有物庞然，乃牝而犁，山川舍诸。为老饕营□，因疏黄稚，平心酬德，忍怠青刍。方丈无功，万钱增害，茹饮方将笑穴居。桃林媪，幸日输甘湩，香泛流酥。老饕笑问长须。汝今似挏官不是奴。更题封谁调，聪明德祖，和浆且浣，消渴相如。火候冲融，春膏浓结，常遣韦囊似瓠壶。将军腹，问果谁相负，吾欲明书。"}
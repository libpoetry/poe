{"id":"251013","title":"齐天乐·菖蒲","dynasty":"现代","author":"李达","text":"洞天风细吹香雾。翩翩绿绦轻举。碧椀冰浆，铜槃玉屑，还遣笙簧声助。苍官万树。料年少风流，爱寻歌舞。老寿谁知，笑拈九节杖相拄。人间白头最苦。远来搜欲遍，天上官府。挹注甘泉，平铺锦石，今托灵根何处？依依涧户。叹千里云山，漫遮归路。月弄幽窗，又将秋意吐。"}
{"id":"458558","title":"忆父 其五","dynasty":"当代","author":"卢青山","text":"忆昔翁屙险，命在鬼门关。吐血几将尽，卧床如尸乾。屋外冬风恶，骤入小窗间。相对黯无语，为诵鲁公篇。沉绵及八日，转院去长安。我身在教室，心在阿谁边？寂寂人静后，秉烛入房寒。朔气生疏瓦，蛛网满窗攀。血吐盆犹在，人去被还摊。仿佛翁如厕，归来即相牵。我知翁莫保，相待亦徒然。此意欲细说，盆被无耳官；纵能通我意，安得信吾言。"}
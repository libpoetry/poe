{"id":"273262","title":"梅花泉·寒泉委榛莽","dynasty":"现代","author":"李洸","text":"寒泉委榛莽，斜径逶云麓。驼岭盛梅花，觱沸宛在目。我来亟无掌，芳冽不盈掬。残碣三字篆，作者传独漉。幽姿荡林影，颢气透岩瀑。稍憩挹馀润，坐久涤尘俗。废寺一牛鸣，荒井苔花斸。不留片瓦覆，单闻松风护。成毁会有时，风雅倘相续。世无吴荫之，饮水从满腹。"}
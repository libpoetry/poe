{"id":"508069","title":"石州慢 咏青娥眉淡竹草","dynasty":"明","author":"李昌祺","text":"异草从来花别，另一般样颜色。丛间开遍，既非红紫，又非黄白。闲园旷野，多少黛嫩螺娇，冰盘带露侵晨摘。磁钵放轻研，翠脂凝光泽。奇特。最风流处，宝镜台前，绣香奁侧。想未欣匀面，慵将填额，懒施粉饰。且付描扇描图，底须去问倭夷国。谁制与佳名，也端然消得。"}
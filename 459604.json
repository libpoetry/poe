{"id":"459604","title":"六月二十二夜肖出近诗更作","dynasty":"当代","author":"卢青山","text":"少年作诗当盘餐，一日弃笔神难安。大句如雨如巨瀑，泻此宇宙地天寒。寂落华年尘扑颜，有句安可吟与世人看。知汝十年磨一剑，一朝飞出虹云端。笑我琢句蝇匍矢，细嚼穷搜烂微齿。披捡所获竟几何，回看大鹏神欲死。长河远去不可归，白日巡空势如飞。小技雕虫究何为，行看秋霜上轩眉。"}
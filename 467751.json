{"id":"467751","title":"风入松二首 元日寄江南友","dynasty":"当代","author":"崔荣江","text":"入眸明月若钩镰，低户约人谈。钟声乍起消残岁，一壶酒、遥对江南。微醉尤思前事，酣眠还梦鹣鹣。当年新绿溅珠帘，人手弄云簪。花前羞赧痴无语，半推却、近了青衫。兹日无从磨鬓，奈书寄说呢喃。欲将心事赋红笺，未写泪轻潸。去年秋月凭杯盏，影成双、同醉花前。嗔笑还挥芸袖，香风拂过阑干。入眸伤是旧时兰，花老似人颜。痴痴说道伤心处，落莺悲、柳细桃残。何日双双还就，当年苑上秋千。"}
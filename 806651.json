{"id":"806651","title":"摸鱼儿四首 其四","dynasty":"清","author":"高士奇","text":"记丹霄亲闻天语，长聊词赋能擅。右银台路承恩最，切名重槐应观。瑶水宴，早应制，诗成禁里争传遍。红墙隔断，奈旧日神交，几年联籍，相见恨遍晚。莼鲈兴，要趁秋帆稳便，碧空万里云敛。洞庭香橘千头熟，到及新霜红染。南去雁，恰一路，随君影落吴洲远。江城岁晏，恣小榼轻舟，落梅残雪，寄我醉吟卷。"}
{"id":"700758","title":"元夕赐观灯诗","dynasty":"明","author":"曹义","text":"皇都春暖雪初晴，节遇元宵月倍明。万井笙歌闻禁苑，九重灯烛■蓬瀛。金吾禁弛恩波阔，紫陌香飘罗绮轻。时值太和多气象，臣民无处不欢情。神山鳌载栱銮坡，宝炬花灯万树罗。禁漏不闻知夜□，天颜有喜觉春和。半空嘹亮鸣仙乐，百辟趍锵响?珂。共喜时清逢令节，尧阶争唱太平歌。九重此夜放花灯，朝野熙熙乐太平。云接鳌峰千嶂迥，春生苔径落花斑。丹成药灶呼猿守，礼罢茅君伴鹤还。自古华阳多胜槩，烟霞泉石足怡颜。"}
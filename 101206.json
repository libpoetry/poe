{"id":"101206","title":"丹元子示诗飘飘然有谪仙风气吴传正继作复次","dynasty":"宋代","author":"苏轼","text":"飞仙亦偶然，脱命瞬息中。惟诗不可拟，如写天日容。梦中哦七言，玉丹已入怀。一语遭绰虐，失身堕蓬莱。蓬莱至今空，护短不养才。上界足官府，谪仙应退休。可怜吴与苏，肮脏雪满头。雪满头，终当却与丹元子，笑指东海乘桴浮。"}
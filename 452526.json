{"id":"452526","title":"琵琶仙 题垂虹感旧图","dynasty":"当代","author":"吴金水","text":"烟雨垂虹，是谁剪、半幅吴江澄碧。沙际低拂杨丝，悠悠送兰楫。声渐远、琼箫旧曲，漫怀感、小红行迹。劫里花飞，吟边酒绿，惆怅何极。念千载、残石空存，向荒渚、无人问岑寂。唯有一滩鸥鹭，舞当时风色。犹为此、骚痕梦影，费笔端、尔许心力。相见他日灯前，素缣还湿。"}
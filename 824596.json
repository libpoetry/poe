{"id":"824596","title":"金缕曲 和哲夫《重九谒孝陵》韵","dynasty":"清末近现代初","author":"高旭","text":"转眼乾坤旧。忆当年、兵戈戎马，秋风回首。十万胡儿来牧草，旧向中原驱走。莽归迹、都成鸟兽。剩者前王抔土在，付遗民、凭吊伤怀否。长江险，险何有。石头城外论功咎。枉传说、龙蟠虎踞，地存人朽。纵有英雄能创业，■■■■■■。奈后来、豚犬谁守。想见我侪啼哭处，剧悲歌、肝胆应如斗。心头血，杯中酒。"}
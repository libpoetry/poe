{"id":"694932","title":"征南二首","dynasty":"明","author":"岳岱","text":"总戎云鸟肃风翔，司马兵符出未央。春去旌旄临海甸，雪消兵马向蛮方。汉家漠漠尧封远，天子瞳瞳舜日光。不道野人忧战伐，月明江汉鬓苍苍。安南易姓旧相仍，封锡还应到海滨。万里版图曾郡邑，殊方小丑亦君臣。炎风毒雾烦诸将，翠羽明珠入紫宸。想见乞降矜面缚，天威此日转阳春。"}
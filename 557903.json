{"id":"557903","title":"东坡墨竹为陈耻庵题","dynasty":"明","author":"张弼","text":"东坡写竹不求工，格度自与书法通。干如小篆叶如籀，石棱飞白真如邕。典酣谭笑驱造化，墨花乱洒皆清风。区区指点求彤似，俗夫有眼无神瞳。忆昔南安寺中壁，曾辱先生洒香墨。謟夫欲献侂冑家，翩然飞入钱塘碧。钱塘山水更清妍，韩庄鸡犬无颜色。此图今置德星堂，千载奇珍遇真识。东海先生歌且谣，墨君阁下闻仙笛。"}
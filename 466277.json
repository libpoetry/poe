{"id":"466277","title":"大雪饮肖家，醉馀杂书。时随而饮，随而书，随而观雪，真大乐事","dynasty":"当代","author":"卢青山","text":"沧海群山一色包，摇曳乾坤万里潮。我立太空茫渺里，看地球亦雪飘飖。六出花飞继菊花，明年春色已催芽。呼童剖竹成冰橇，一路风驰访众葩。山上红黄间紫斑，觉春颜色太烦繁。今朝可喜弥天雪，只剩松阴列酒盘。"}
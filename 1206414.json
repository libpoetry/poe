{"id":"1206414","title":"贺新郎 寿李西隐馆于李氏","dynasty":"元","author":"洪希文","text":"今日知何日。听瑶池、西来青鸟，密传消息。阿母临行宣曼倩，留取蟠桃休吃。因则甚、鸾骖未出。约待西方无量寿，贺西家、大隐开筵席。蓬莱岛，神仙客。壶公满眼春光溢。正千花万草薰人，芳菲红碧。快意长江都是酒，放出韩湘奇术。况两鬓苍苍如漆。记得晋公留好语，□二三百岁何难划。耐松柏，坚金石。"}
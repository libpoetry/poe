{"id":"613476","title":"南山樵客歌","dynasty":"明","author":"李之世","text":"朝采南山樵，暮采南山樵。南山高高，白石嶕峣。黝壑无人，阴风飂?。风飂?，多古木。云里缀荷衣，岩际搆萝屋。渴饮沆瀣，饥餐玉禾。朝朝暮暮，南山嵯峨。灵风吹我襟，甘露洒我发。薄暮采樵归，肩头两明月。采樵复采樵人，间方外共逍遥。世间甲子何曾记，洞口碧桃花自飘。"}
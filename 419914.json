{"id":"419914","title":"木兰花慢 悼刘沛生孝廉","dynasty":"近现代","author":"邓潜","text":"西风吹老泪，可吹到，夜郎西。竟一梦浮生，名埋颂酒，债了然藜。依稀。屋梁落月，照生前颜色胜平时。隐语挑灯说虎，豪情看剑闻鸡。参差。襟袂各分携。寒煖寸心知。怎晚博枝官，万山深处，不饱来其。旋思。锦江便聚，料吟魂都化战云飞。愁检题糕断句，黄花影瘦秋畦。"}
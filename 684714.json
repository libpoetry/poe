{"id":"684714","title":"五仙 赵蕤","dynasty":"明","author":"王绅","text":"高人抱冲志，不与凡士同。譬之凌霄鹤，鸡鹜安能从。邈哉赵大宾，锦绣盘心胸。百家尽研究，探索归会通。业成事肥遁，不肯干王公。竟作赤松游，千载存徽风。卓哉刘拾遗，上书谏其君。逆鳞固难批，忠愤须具陈。书成君不听，从此终沉沦。至今潼川境，有冢瘗其文。寒烟被宿草，西风送浮云。吁嗟身后名，过者为酸辛。唐有易玄子，吏隐己多年。由来积阴德，竟尔成神仙。萧□□□□，□□□□□。□□□□□，□□□□□。□□□□□，□□□□□。□□□□□，□□□□□。"}
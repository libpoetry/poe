{"id":"576593","title":"鸡翼鸭子歌","dynasty":"明","author":"黎贞","text":"鸭有卵兮鸡翼之，翼成鸭兮鸡不知。食其毛兮饮其血，爱其儿兮恐其饥。一旦长成生羽翼，啾呼唧唧复啾唧。整毛敛翼去悠悠，自成群队向波流。鸭在水中鸡在岸，呼不回头呼又唤。呼不回兮唤不回，眼欲穿兮肠欲断。劝君莫养他人子，长大依然亦如此。劝君莫听奴婢言，虽则亲兮心不顾。"}
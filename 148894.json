{"id":"148894","title":"贺广东漕使黄郎中生朝","dynasty":"宋代","author":"曾丰","text":"紫石仙翁骨道清，丹成往往步步轻。黄石仙翁道眼明，书成往往字字精。丹成书成俱是实，犹堕于偏非至道。二者兼之白石□，先生渠谓天草草。天皇案前黄老君，辍与人皇为老臣。老郎老君之后身，收拾乾坤平月春。春吾身外春吾民，四民无一不春者。与士为春颂风雅，书于白石其上苴。白石肉飞不尸假，弟功书在丹之下。"}
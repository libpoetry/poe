{"id":"510507","title":"外祖父无子以侄孙林广为后广之曾大父以一身兼两戎籍不能办而一之为子孙世役久之业尽人亡惟有广耳有司今又以广补北京镇南卫伍自是而后林氏子孙在新会者无孑遗矣丘陇之守委之谁耶予力不能振之赋二诗赠广庶有识而怜之者 其二","dynasty":"明","author":"陈献章","text":"泪尽庐冈失母家，冢傍枯树也无花。平安莫遣无书信，一度春归一度嗟。"}
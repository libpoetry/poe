{"id":"731162","title":"可亭朱先生","dynasty":"清","author":"弘历","text":"皇考选朝臣，授业我兄弟。四人胥宿儒，徐朱及张嵇。设席懋勤殿，命行拜师礼。其三时去来，可亭则恒矣。时已熟经文，每为阐经旨。汉则称贾董，宋惟宗五子。恒云不在言，惟在行而已。如坐春风中，十三年迅耳。先生抱病深，命舆亲往视。未肯竟拖绅，迎谒仍鞠?。始终弗逾敬，启手何殊尔。呜呼于先生，吾得学之体。"}
{"id":"466086","title":"元旦夜独坐三章","dynasty":"当代","author":"卢青山","text":"渺夜荒灯寂陇隅，堂前细雨隐寒乌。遥鞭落落徒来往，短梦凄凄变有无。会要翻书耽思涩，才能对酒觉心虚。临灯看影多真味，看到更阑影亦疏。一壁萧灯一壁寒，房中多少物难堪。橱身欲向影中缩，朔气刁从窗隙喧。检稿才知皆旧句，聆风总觉不新年。今宵幸莫开诗兴，免到回吟更惨然。坐久茶凉贴膝寒，旋挪僵踵立低栏。三山夜断如眸断，半树风残复雨残。陇角灯昏疑入鬼，林间石冷幸无猿。小诗吟罢休深品，品到伤情孰与言？"}
{"id":"467790","title":"采桑子 玄武湖二首","dynasty":"当代","author":"黄绮","text":"不教湖上怀西子，胜似西湖。沙岸回纡。碧水青天上下虚。且持短棹闲摇去，细柳风馀。白藕花疏。明月清光水面铺。山光桥影依稀见，远听鸣蝉。水国漫漫。忘了人间六月天。清香引向花开处，小住游船。轻管低弦。桨触清波水濑圆。女儿烂漫真奇妙，倒坐船头。的的歌喉。水面听来特地柔。移时船到水深处，不信含羞。尽解鞋兜。赤脚当娆打水浮。如花人面端端地，水上相逢。言语难通。看是停桡欲就从。风吹漫理青丝发，意态从容。旋剥莲蓬。抛打香腮惹阵红。"}
{"id":"302989","title":"念奴娇·月夜太平洋舟中","dynasty":"现代","author":"黄侃","text":"海天如镜，暮烟施断缕，随风还灭。远舶微灯三四点，摇影才明仍歇。列宿光沈，潜虬睡稳，涌起波间月。琼田千顷，广寒深浸宫阙。遥指天际神州，念情凝望，惟有青余发。宿燕眠鸥惊醒后，怜我悲歌难彻。驾海楼船，回思应是，未抵舟如叶。江潭春夜，此时知更澄洁。"}
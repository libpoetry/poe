{"id":"1188656","title":"奉和御制左丞相说右丞相璟太子少傅乾曜同日上官命宴都堂赐诗","dynasty":"唐","author":"萧嵩","text":"审官思共理，多士属惟唐。历选台庭旧，来熙帝业昌。入朝师百辟，论道协三光。垂拱咨元老，亲贤辅少阳。登庸崇礼送，宠德耀宸章。御酒飞觞洽，仙闱雅乐张。荷恩思有报，陈力愧无良。愿罄公忠节，同心奉我皇。"}
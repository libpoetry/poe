{"id":"458961","title":"四月十夜与肖坐作语不得语歌","dynasty":"当代","author":"卢青山","text":"对坐累日或兀兀，忽语愁怀堕砰石。云溪之地卑而阴，苍崖怪柏森崱嵂。居来代谢四年春，藤筇踽踽人默默。万花汗漫新畴亩，危立味到秋萧瑟。对此双眼如枯兰，出言那可成谑悦。滟滟杯盅泛光彩，古人能之今嗟惜。白接蓠残敝驴宰，所存唯有世眼白。道根并与尘根深，盘礴吹烛瞢对壁。此语语君君欢未，恐或冰炭摧肠急。绿鬓红怀似可恃，黄尘白日去飘忽。我额凹凸三鞋纹，尔髭飒飒抹黑漆。旧梦积苔委芜荒，世事滔滔日相逼。衣食纠构竭膏腴，略能温饱如行乞。似此欲语语先移，但指窗月微茫色。吁嗟语者发深机，语不得语何如敌。中宵叨叨内热沸，跣足科头扯秃笔。与君诵后不必存，散与魈魅消永夕。"}
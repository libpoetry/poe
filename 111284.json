{"id":"111284","title":"王官谷司空侍郎故居","dynasty":"宋代","author":"江休复","text":"首阳采薇士，商代缅以遐。唐季有夫子，遯世肥且嘉。拔迹离污险，抗志凌青霞。剥运扇颓风，奸雄比回邪。不然随波流，横噬猰{左犭右俞}牙。吁哉土德衰，暌乖鬼盈车。英英夫子贤，顕晦吾所嗟。相见栖隐情，遗文搴菁华。山藏白驹谷，水绕骚人家。踌躇碧峰前，寒日忽以斜。"}
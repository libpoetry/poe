{"id":"466804","title":"登高醉语绝句七首","dynasty":"当代","author":"张月宇","text":"石径嶙峋醉步行，诗魔携酒访山灵。峰回路转娇莺谷，迎面天垂水一泓。仄径枝横一鸟鸣，相嗔彼此不知名。风扶回首来时路，已到天垓若许层。罡风入袖觉身轻，踉跄危栏险韵生。俯视悬崖千丈水，渊深岂碍探珠行。剪刀锤子与布裳，左右划拳罚九觞。复倚南天持斗柄，三回饮尽太平洋。一任形骸侧卧台，婆娑树影不相猜。解舟放荡天河去，梦月投奔坦腹来。腑底流云槛外萤，东西不定舞空灵。南山北望流星雨，默许平生未了情。意向苍茫绝顶峰，险途弃杖亦从容。高歌一阕何人赏，翠谷回音荡碧空。"}
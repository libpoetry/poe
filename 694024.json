{"id":"694024","title":"庚午仲冬二日贱辰刘五云先生赠诗二律依韵奉和","dynasty":"明","author":"陈应元","text":"社栎虚惭历岁时，望秋先落哎蒲姿。顾龟那得金为印，数马聊戚齿作司。欲和阳春无雪句，且将吟兴付梅枝。刘郎去后桃千树，压倒潘花可佐卮。赤松有约素誇张，修短无心任彼苍。岱色何如荆树美，薇斋先借笔花香。蓬桑久挂都成栎，桃李栽盈即是棠。何日峰头五老聚，与君共话海天长。"}
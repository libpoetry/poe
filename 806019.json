{"id":"806019","title":"疏影二首 其二","dynasty":"清","author":"奕绘","text":"河挢日暮。见枝枝柽柳，细含烟雾。缫不成丝，画不成眉，飘又不成飞絮。纤条漫系游人马，已弱到、可怜人处。耶更堪、小盎移来，谙尽疏窗霏雨。为着三春名字，想三眠三起，汉苑愁绪。各种凄迷、越样娇柔，遮断章台情路。今番才称观音号，伴清静、炉香一炷。缀芳璎、紫竹林边，琐碎珠花长吐。"}
{"id":"433704","title":"胡汀鹭藏有纳兰容若、顾梁汾书扇二叶，因画贯华阁图，征题，寒厓要余同作三首","dynasty":"近现代","author":"廉泉","text":"古寺萧然独闭关，眼看云起欲沉山。数行淡墨关风谊，迁客乌桓竟赐环。鼓瑟湘灵有积哀，过江风貌敢言才。词人从古多情思，鲛泪千行换酒来。风月无情任卖痴，伤心未许俗人知。流传断句图应美，可似江南老画师。"}
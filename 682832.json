{"id":"682832","title":"送曾鹤林之新昌","dynasty":"明","author":"区越","text":"雾隐多年养豹斑，礼山嘈杂报开关。云屯老树晴穿峡，霜练寒流晚下滩。百废俱兴新政绩，一同称庆豁亲颜。人生寸步须料理，太岳嶒崚不见山。重阳再会菊新斑，清赏无期又出关。江雁阵云归五岭，钓船撑月过横滩。临行郑重公何意，翻忆平生我厚颜。行止向来经画定，不知猿鹤怨空山。"}
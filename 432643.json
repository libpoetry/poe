{"id":"432643","title":"四时村居即景","dynasty":"近现代","author":"周作人","text":"轻寒乍暖试晴和，风送春声入棹歌。雨细有痕秧正绿，浓香如蜜菜花多。庭院无人燕语长，小田撒雨稻苗香。蒹葭影里和烟卧，红树蝉声满夕阳。半天寒色在啼鸦，红树青山日欲斜。村市独归江路熟，秋风初冷稻吹花。枫落吴江小雪天，夜寒应耸作诗肩。风林叶脱山容瘦，看到梅花又一年。"}
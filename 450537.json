{"id":"450537","title":"莺啼序秋日记孟兰蝶儿对枰","dynasty":"当代","author":"崔荣江","text":"秋风未霜汉楚。正枫红杂翠。看鸿阵、南剪高云，一字写上天际。裹春去、凭谁后品，岚山渐渐寒滋味。又孤帆闲泊，洇在半江愁里。有客风骚。夕阳待晚，似晌酒还醉。赏秋趣、漫笑秋虫，妄将悲苦游说。恁无聊、教人落寞。断肠句、此番休止。且喑声、随我枰边。纵横车骑。孟公对手，许我凝神。鼓鼙声乍起。方寸地、两城旌旆，万千铁甲。互渡江河，伐声凄厉。将筹帷幄，兵行神速，烟尘弥漫销残日。战犹酣、两下忘儿戏。盘中弈局，江山几片金瓯。费尽孔明心计。棋分胜败。已著蟾光。是哪人摘桂。也相揖、谢君教赐。执手重邀。来日还谈。再求砥砺。此般搏杀，难能过瘾。耽时已久昏昏也。暂归之、重蓄元龙势。定将收拾河山。大展襟怀。两情如是。"}
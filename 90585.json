{"id":"90585","title":"次日醉归·日晚颇欲归","dynasty":"宋代","author":"杨万里","text":"日晚颇欲归，主人若见留。我非不能饮，老病怪觥筹。人意不可违，欲去且复休。我醉彼自止，醉亦何足愁。归路意昏昏，落日在岭陬。竹里有人家，欲憩聊一投。有叟喜我至，呼我为君候。造以我非是，俛笑仍掉头。机心久巳尽，犹有不平鸥。田父亦外我，我老谁与游。"}
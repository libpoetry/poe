{"id":"530517","title":"送介溪宗伯承天祀陵","dynasty":"明","author":"韩邦奇","text":"达孝隆追王，天恩显大伦。星槎劳使节，圭璧奏皇仁。牺酌灵神格，鸾刑至敬伸。登歌周礼乐，奔走汉儒绅。历岁松楸古，凌空殿阁新。荆衡万马下，江汉九龙驯。期会隆昌运，精英毓圣人。宸碑光御翰，宠命被词臣。问俗周郊甸，观风驻骆骃。民情与吏治，还望达枫宸。"}
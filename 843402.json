{"id":"843402","title":"韬光寺","dynasty":"清末民国初","author":"俞明震","text":"同在山光中，奇峰不足数。绝顶名韬光，万象待吞吐。我从灵隐来，幽境出廊庑。剖竹引泉流，扪萝接虫语。含霜众壑阴，冲风一雁举。欲穷抢海观，惟见颓阳俯。窗然入钟界，拨雾迎寒杵。洪声起何世，激荡成今古。生平哀乐情，聊借湖山补。不学春游人，纷纷论晴雨。"}
{"id":"128677","title":"游黄山·山川形胜雄江东","dynasty":"宋代","author":"石应孙","text":"山川形胜雄江东，九华辉映天都峰。传闻早已汤胸臆，恨不插翼长相从。朅来随牒官秋浦，城郭奔驰厌尘土。絜家捧檄过临城，偷闲两作烟霞主。黄山登鉴原无由。何期易地太平游。清池轩害日舒丽，突兀楼观撑深幽。凭高徙倚敞心目，绝壁半天横碧玉。回溪千里指顾间，螺髻分明三十六。壮怀高向紫霄悬，俯视培楼真一拳。古今秀色餐不尽，笔端收拾生去烟。萍踪倘未逐流水，古刹相望二三里。暇时风月得交游，鸥鹭同眠勿惊起。"}
{"id":"421606","title":"满庭芳 其二 中国共产党成立六十周年献词","dynasty":"近现代","author":"刘海粟","text":"六十年前，鸡鸣震旦，一声啼醒神州。碧天红镜，辉映万兜鍪。行遍千山万水，擎镰斧、风雨同舟。五星耀，天旋地覆，处处有歌讴。回头。惊十稔，春郊雉雊，沧海横流。只雷转风奔，四害成囚。从此蛛蝥解网，趋四化、重写春秋。人间乐，无逾此日，甲子庆重周。"}
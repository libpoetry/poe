{"id":"401866","title":"夜战二首","dynasty":"民国末当代初","author":"聂绀弩","text":"你一镬头我一锹，熊熊篝火照天烧。朔风自冷人方热，河底渐低岸更高。千古荒原多隐沼，一干神禹战通宵。缩将冬夜成俄顷，鬓发须眉雪欲飘。三山五岳英雄聚，雪地冰天昼夜忙。无数红旗飘四外，一堆篝火照中央。田横五百乒乓队，孙武三千纺织娘。到了沙场齐呐喊，大刀阔斧短长枪。"}
{"id":"431037","title":"满江红 题刘镜公六石自寿图","dynasty":"近现代","author":"刘鹏年","text":"孕秀钟奇，听清响、跫然空谷。正照见、烟浮黛晕，古香堪掬。聚墨恰宜毫五彩，传家真胜珠千斛。骋才情、腕底走风雷，敲金玉。桑田影，犹留目。蓬矢旦，旬周六。附龟图龙尾，晓耕宵读。閒伫松阴看舞鹤，厌闻蕉梦谈争鹿。砺坚贞、长共石兄欢，倾醽醁。"}
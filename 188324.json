{"id":"188324","title":"永遇乐·银月凄凉","dynasty":"宋代","author":"葛长庚","text":"银月凄凉，绮霞明灭，秋色如此。露满清襟，风生衰鬓，夜已三更矣。寻思往事，千头万绪，回首诮如梦里。指烟霄，不如归去，不知今夕何夕。鹑衣百结，膱脂垢腻，犹是小蛮针指。对酒逢诗，高吟大笑，四海今谁似。荷亭竹阁，共风同月，此会今生能几。君须记，去来聚散，只□底是。"}
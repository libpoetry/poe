{"id":"121009","title":"沁园春·望紫云翁","dynasty":"宋代","author":"韩信同","text":"望紫云翁，启明在东，长庚在西。但空有寸心，荆州江汉，未能百里，弱水沙黎。菊底秋深，樵边信至，一曲阳春草木知。长吟咏，觉声如韩操，骨似陶诗。不应鬓发能稀。七十寿强如六十耆。想高谈倾坐，风斯下矣，微辞漱物，清且涟漪。谩说磻翁，休夸淇叟，用舍行藏各有时。真修养，有近思家学，字字参芝。"}
{"id":"466227","title":"消暑六首","dynasty":"当代","author":"卢青山","text":"暑落凉生不日间，且持蒲扇待天缘。此生为爱秋山好，已将浮世赌松泉。谁引幽怀来永漏，流萤楚楚拂山烟。佳人无过溪边石，与伴长宵作醉眠。蝉如软语鸟如弦，小石潭空月正圆。我在人间行已倦，得来松盖即家椽。蛙声凉若深宵露，梦影疏如竹下萤。且尽浮生今夜意，明朝日出是红尘。可笑曾飘海上舟，廿年心志等浮沤。从今化作深山水，自拨幽弦自在流。清閒漫笑山中客，日暮扶筇意自知。久识人间无正业，除教猿鸟学吟诗。"}
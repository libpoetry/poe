{"id":"789184","title":"满江红 其三 冬夜和《乌丝词》中《怅怅词》韵","dynasty":"清","author":"王策","text":"驷马高车，偏出自、膏唇画靥。笑人世、无过软媚，两言包括。公等坐谈差可耳，谁当局急知争劫。看急装、宣武信英豪，冲寒猎。秋露至，虫成蝶。春雨到，花生?。怕霜毛镜里，渐催刀镊。发冢有书羞作盗，报雠无剑非真侠。只醉乡、鏖战酒兵雄，腾三捷。"}
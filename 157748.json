{"id":"157748","title":"绿萼香梅十树咸淳间自内前买归乱后尚存对之","dynasty":"宋代","author":"舒岳祥","text":"缟衣黄里绿云跗，仟家结束来天隅。承平故态今尚尔，流落空山成叹吁。莫对此花被渠恼，惜花情重人先老。多少当时似玉人，埋没抄场随塞草。杳杳宫车去不回，上林雁过无书到。内园今更不堪看，蝶废蜂休日易昏。玉砌无人寒兔入，觚棱栖草野鸱蹲。黍离麦秀今如此，岂为梅花故断魂。"}
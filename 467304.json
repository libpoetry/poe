{"id":"467304","title":"戏咏参悟诗三十四首（古风）","dynasty":"当代","author":"陈振家","text":"大千劫火烧正豪，一叶随风向蓬蒿。平生颇解真空义，做个善信不剃毛。体认顿悟皆无传，青山且结现世缘。名分不入优婆塞，修为只到口头禅。修持无法学真僧，法许随心体执名。竹枝折来当锡杖，椰壳洗净作钵擎。独处幽深伴云禽，闲是闲非无处寻。晴日登高觅光瑞，下雨卧榻听雷音。一峰一岭不识名，一花一木难呼称。识与不识原无碍，心无染着是上乘。古石嶙嶙山青青，中有一部大藏经。若问真谛载何处？于无字处细聆听。奇峰错列众壑奔，粘天荡日愁翠昏。云头隐处如菩萨，丛岩恰似罗汉蹲。藤屈云中似龙蟠，雾里花枝疑优昙。净心不为幻相动，意树空花莫多谈。籁发岩隈似吹螺，水跳山涧如哼歌。纵是法音谁解得？除却虫鸟无人和。诸法只在一念中，妄念难破劫无穷。木不如石根器好，爱管东西南北风。岭上枯木立昂昂，生前也曾焕芬芳。坐化多年胡不倒，恋看尘世变沧桑？一钵一庵一菜根，千山无扉是空门。终日打柴还烧水，一悟便成曹溪尊。山林漠漠水潺潺，我是何人行此间。迷失彼岸及此岸，日日去去又还还。一山林树绿婆娑，正直何少曲何多？正邪相斗亿万载，能占上风总属魔。人法二相本来空，真如感应悟化同。樗栎树下参奥旨，不逊山僧面壁功。矛盾长存事自烦，不信寰宇祗一元。有草有羊已完美，何故又生角与藩？天鸡喔喔唤日车，东岭灿灿生彩霞。生灭无常又不见，散作漫山金银花。石滑苔深多湍流，洗了耳根又洗眸。一丝不挂大自在，醍醐如注任灌头。日照激流生光辉，如洒烂银漫天飞。且借珠泽涤心垢，慧水慈波莫嫌微。肩挑木桶汲清江，白云青山浸一缸。勺时不见何处去，诚知虚相也纷庞。夜静风沉息万机，何事经心妙而微？慧门乍起毫相见，也是莲叶一小儿。败衣逐风散天花，破笠睨日邋遢斜。笋根树果都吃得，修至几时算到家。浑浑无必问前尘，投隐便是今生因。且炮木薯填枵腹，尚有余饵分群鳞。不懂辟谷餐烟霞，自向岩畔种地瓜。种得上上根百束，好向灵鹫山上夸。青山处处有禅机，开悟岂定坐菩提。疏林寂寂风不动，一片枯叶自离枝。皮囊仍在六根存，心口意业来纷纷。烧雉烹蛇忙不迭，济公从不绝腥荤？日打青蝇夜打蚊，业多未敢望法门。待除天下害虫尽，再拟赎罪访世尊。已往何始去何终？暂留诸天色界中。自今借得一丘乐，万事且付马耳风！"}
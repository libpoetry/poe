{"id":"462105","title":"琵琶仙五首 其四","dynasty":"当代","author":"添雪斋","text":"含醉呼之，倚风起、送我明湖秋月。知是秋到浓时，清愁共轻别。曾记得、心经一世，到今夕、白帆初结。此意谁同，芦花遍野，还否堪折？莫重听、多少寒声，任长夜、深深梦魂歇。无奈淡黄衫上，有霜痕难灭。添在了、汀沙迹外，向路途、写满痴绝。不尽千里人间，棹歌三叠。"}
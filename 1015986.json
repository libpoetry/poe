{"id":"1015986","title":"雪峰空长老求赞","dynasty":"宋","author":"释宗杲","text":"慧空抓著吾痒处，吾尝劄著伊痛处。痛处痒，痒处痛，不与千圣同途，岂与衲僧共用。莫言扫帚竹里无钱筒，蒿枝丛林无梁栋。虽然家丑不可外扬，也要诸方眼目定动。而今各自不得已，一任画出这般不唧溜底老冻■。但将悬向壁角落头，使来者瞻之仰之。昼夜六时烧兜楼婆毕力迦沈水栴檀之香，作七代祖翁之供。"}
{"id":"251943","title":"八六子·茉莉花前小酌念秋水伊人之句因赋以寄人","dynasty":"现代","author":"邱登成","text":"俯幽清，佩鸣秋水，姝姿婉妙轻灵。倩古韵浮来月下，柳鬟羞到尊前，漫聆凤笙。天教云雨多情，素靥不须红妒，深悰独许芳凝。拟静处、殷勤宴归仙子，绣帷分梦，淡香留枕，何时彩仗重招燕侣，横波偷与心盟。报娉婷，相思为伊暗倾。"}
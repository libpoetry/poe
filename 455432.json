{"id":"455432","title":"夜雨后有感兼答尘色依旧","dynasty":"当代","author":"添雪斋","text":"是夜风雷发震旦，崇州怒潮吹浩瀚。何人寸心燃天星，一曲锋芒鲜粲粲。琼光已铸珊瑚枝，珊瑚击碎或谁为？中有丹心恻然下，人皆诘之当遗谁？倚马千文瞬奇睿，分明著实世中涕。此情不合天之道，撰之且把自身祭。东皇銮下桃花雨，盛世芳菲霓裳舞。论文当论东皇圣，不可深言民疾苦。替世言者古来难，淬历君骨待后看。浑言析言自家魄，一字一文太古寒。今有千仞夜气积，且忍群黑肝肠迫。来日皓月满穹空，三千世界抱清白。"}
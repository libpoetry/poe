{"id":"682784","title":"戊子诞日承西麓汪侍讲以诗相庆次韵","dynasty":"明","author":"区越","text":"翠合松杉叠嶂秋，谢公楼是庾公楼。诸君且贷花前醉，老子还从月下游。种种未忧新鹤发，籧籧只梦旧渔舟。抚摩百万惭无补，拟报尧天击壤讴。老守皤皤六十秋，寿杯重上谢公楼。云开古刹浮图见，日溜寒杉野马游。双鲤何来新贯柳，百壶谁送远移舟。穷檐岁晚多憔悴，惭愧诸公七字讴。"}
{"id":"773649","title":"庚辰1820岁来郡考试閒步引心书院诣文昌寂凝坛及准提寺吕祖庙见其栋宇坚牢门屏巩固规形体制迥异昔时询诸守院人稔知陈君廷瑜勤劳董脩从事十三年不厌不倦方得遹观厥成余闻而心慕之不揣鄙词歌以为赠","dynasty":"清","author":"曾浚成","text":"三教回环气运开，文坛佛座接仙台。凭依在德昭灵感，蕴藉为功达化裁。慧眼时观龙轴降，灵符画引鹤书来。百年故址今殊昔，董倡奇勋实伟哉。"}
{"id":"455617","title":"念奴娇 春恨 寄人","dynasty":"当代","author":"刘斯奋","text":"盈盈眉眼，新睡破，犹倚云屏慵怯。弱柳惊寒，风乍起，几点野梅明灭。深巷无人，东城风景，恰是春时节。高楼悄悄，有人一晌愁绝。闻道春讯常迟，春心难问，草草还轻别。纵使春来常驻此，忙煞许多蜂蝶。算到如今，伤春岁岁，换了青青发。却怜秋夜，独倚清光寒澈。"}
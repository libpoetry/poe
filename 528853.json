{"id":"528853","title":"边城谣","dynasty":"明","author":"陆深","text":"金木难，丑之年，大同六月风尘连。将军死绥战士哭，束刍斗米当十千。司徒受命出饷边，纶巾羽扇何翩翩。指挥捆载赴急援，上山下山鱼贯联。营中望见气十倍，抆涕裹血张两弮。君不见丞相昔日下三川，木牛流马何其便。司徒之功相后先，司徒之功相后先，请观渭上田。"}
{"id":"816647","title":"拟古","dynasty":"清","author":"程尚濂","text":"物生任自然，道在因其利。治水禹何神，行之以无事。灵蠢万不齐，本难道里计。因物而付物，尚毋凿以智。酒醴与盐梅，和羹赖调剂。熊以食盐死，獭以饮酒毙。盐酒宁鸩毒，彼固非其类。禀或狂狷殊，克亦刚柔异。治龋乃割唇，膝痒竟搔背。枘凿本不入，参商复何怪。胶柱真徒劳，畴为决聋?。弗作上头。余亦栖栖者，天涯尚滞淫。每闻烟鹤唳，时作水龙吟。梗泛沟中断，材惊爨下音。名山谁不负，为尔一登临。"}
{"id":"1127294","title":"无逸用前韵见谢复次韵三首","dynasty":"宋","author":"傅察","text":"藉藉声名自妙年，优优惠化咏来宣。宁誇衣锦光前牒，便拟挥金继昔贤。秀句屡同歌白雪，高标犹幸视青天。自惭不得陪驺御，空想馀风尚凛然。一麾聊复散馀波，才比淮阴益办多。千里宣威憺夏日，三年种德敛秋禾。如纶忽听颁新渥，勿药还欣已旧疴。却恐九重思治行，蒲轮它日竟如何。"}
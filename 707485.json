{"id":"707485","title":"摸鱼儿 潇湘小八景词 其四","dynasty":"明末清初","author":"王夫之","text":"瀁平塘、绿钱初展，正是乳鸦啼后。桃尖渐放朱霞晕，芳惹游鞭征袖。真如绣。点波纹、红绡青幛团绒皱。田田歌奏。问苦菂寻莲，萦丝觅藕，几许多情逗。莫浪语，西子湖头难又。锦屏十里香透。繁华满目江南梦，约略送愁时候。君莫嗅。君不见、清香销尽酸风瘦。秋容如旧。只莎草吟螀，蓼花飞?，露冷金飙骤。"}
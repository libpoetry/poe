{"id":"552165","title":"壬申中秋夜邀诸友饮风雅堂月光皎甚兴亦颇佳欢赏未终漏下五鼓矣因忆余自归里以来七度中秋四值阴雨中间愁病相寻事与心阻此饮殊未易得也感而赋此","dynasty":"明","author":"孙传庭","text":"林间七岁度中秋，强半阴云兴未酬。况复文园偏善病，更兼漆室本多忧。月华特为今宵胜，风雅谁如尔辈优。酣饮何妨更欲尽，主人未倦且淹留。"}
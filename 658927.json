{"id":"658927","title":"同年汤侍御用之自寿春来访予于吴中流连久之时同年在者惟仲山世熙两中丞因邀为石湖之游日云莫矣直至上方而还因赋诗为别二首 其一","dynasty":"明","author":"王鏊","text":"迟日溪山好放舟，同人同作石湖游。曲江云侣嗟谁在，宦海风帆喜并收。驾命淮南真继吕，堂开颍上独惭修。莫言筋力非强健，昏黑还须到上头。"}
{"id":"458540","title":"寄薛为宏。时予居云溪，薛居江洲，长江之侧也","dynasty":"当代","author":"卢青山","text":"故人有信轻如叶，我细拈之重如铁。铁重长自如冰冷，叶轻能写相思色。相思相思在何许？长江秋水云溪树。树叶随风吹残雨，长江水向何处去？云中石压千年雪，滩外浪翻万丈蛟。一路雷霆殷六合，长驱击碎东海涛。愿从巫峡飞轻艇，携巴挟蜀访君巢。"}
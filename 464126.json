{"id":"464126","title":"念奴娇 壬寅六月余自南京渡江，归舟忽遇狂风暴雨，几不能泊。返抵旅舍，成此","dynasty":"当代","author":"陈凡","text":"大江涛滚，忽东西、割面恶风狂叫。尚记晨行晴日好，远近青峰了了。五岳嵩呼，层宫沸应，四海鱼龙啸。险夷常换，人生才觉奇妙。更忆天崭前横，雄师百万，催趁钟山晓。想象当时争渡处，无数英姿夭矫。今日贪生，明朝怕死，此意真堪笑。扣舷邀浪，豪情尤胜年少。"}
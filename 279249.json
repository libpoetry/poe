{"id":"279249","title":"迷神引·春风似虎，羁徐如猬，凭高念远，惘然成咏","dynasty":"现代","author":"周岸登","text":"日夕高城危旌卷。射目冷风如箭。潸然泪落，向金台畔。古人悲，今人事，寸心乱。愁重天容墨，暮云远。春嫩芳时，早未经眼。醉醒乾坤，是处肠堪断。看劫尘翻，沧波浅。旧家坊曲，买风月，徵歌管。故山遥，佳期阻，旅情倦。衰柳休攀折，恨丝短。声声桃花，角梦归晚。"}
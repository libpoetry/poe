{"id":"400176","title":"诗人节吊屈原题永玉画天问篇","dynasty":"民国末当代初","author":"聂绀弩","text":"屈原清醒敢问天，千百年来一人焉。风雨雷霆都不怕，自称臣是水中仙。我曾梦非天所宠，夜深不敢仰天眠。前怕狼，后怕虎，怕灶无烟锅无煮。怕无首领入先茔，怕累一妻和两女。自笑梦胆空如鼠，醒逢天晴好端午。诗人济济献诗黍，我亦随之倾肺腑。灵均灵均君何许。"}
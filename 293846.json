{"id":"293846","title":"湘月·石湖为白石旧游地丙子暮秋同友买舟往游红叶满山","dynasty":"现代","author":"张伯驹","text":"买舟俊约，记湖塘向晚，独恋清景。暝入秋光，渐露柳荻雪，添成幽兴。暮野苍烟，斜阳红树，一片胭脂冷。螺鬟梳洗，黛痕乍敛妆镜。相与醉倚兰桨，清波照鬓，起飞凫成阵。却少词仙，看座客、犹似当年名胜。旧雨星星，垂虹渺渺，岁晚迟梅信。俞琴千载，絮因石上谁省。"}
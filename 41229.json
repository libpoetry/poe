{"id":"41229","title":"长安有狭邪行·洛阳有曲陌","dynasty":"南北朝","author":"萧衍","text":"洛阳有曲陌。曲陌不通驿。忽遇二少童。扶辔问君宅。我宅邯郸右。易忆复可知。大息组絪缊。中息佩陆离。小息尚青绮。总辔游南皮。三息俱入门。家臣拜门垂。三息俱升堂。旨酒盈千巵。三息俱入户。户内有光仪。大妇理金翠。中妇事玉觿笙游曲池。丈人少徘徊。凤吹方参差。"}
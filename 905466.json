{"id":"905466","title":"昨晚又捧五章尽含六义意转新而韵皆紧才益赡而调弥高始知元白之前贤虚擅车斜之美誉夜来绕遍林树搜穷肺肝虽巧拙以不侔亦讴吟而自得又依前韵各罄乃怀所贵夫伏老之身心亦冈避不量力之讥诮自兹解甲且议休兵向非起予何以为乐大雅君子无或见咍 其三","dynasty":"宋","author":"李至","text":"甲第新修尽不如，遍栽花卉地无馀。囊中耻贮千金宝，架上惟藏四部书。一炷白檀烟细细，百竿脩竹影疏疏。终须副却苍生望，别筑沙堤到盛居。"}
{"id":"812759","title":"减字木兰花 忆远","dynasty":"清","author":"吴绮","text":"天涯何处，芳草砌成肠断路。欲寄离愁，怕听征鸿不倚楼。琴慵酒懒，柳絮榆钱春渐晚。拼是凄凉，夜夜灯花瘦影长。湖光夜彻，飞上小楼都化月。人似梅花，烂醉孤山处士家。梦云飘渺，起傍玉兰花影悄。燕子多情，偷得纱橱细语声。官斋清暇，容我疏狂倾翠斝。晴月如霜，晒破檀梅一萼黄。烧残画烛，把酒清谈人似玉。来日扬舲，回首龙山眼共青。燕山匹马，携手河梁人去也。此地相逢，隋苑秋声百尺桐。绿幺红豆，一曲新词花影瘦。自是彭宣，曾向扶风听管弦。传神阿堵，此是何郎须认取。莫浣征衫，嵇绍当年血尚斑。树犹如此，百尺亭亭谁可拟。赋就新诗，东阁梅花又一枝。仙才供奉，岂籍寻常科第重。失却珊瑚，只笑唐家结网疏。知君寄托，扫尽里儿容做作。烂醉沉香，此后谁堪七宝床。凤条清露，满地绿云苍藓护。若有人兮，冰雪文章手自携。玉山如照，此日洛阳人正少。夜梦凌风，好入天门第八重。家原幽谷，自别湘沅非旧族。叶叶枝枝，婀娜江城玉露时。灵均漫采，根蒂虽殊香未改。金粟前身，那用朝衣侍女薰。元黄绣羽，未到炎荒先见汝。与汝何干，闻道飞时尽向南。軥辀不息，人自欲行空费力。叫断江风，细雨寒烟苦竹丛。"}
{"id":"308959","title":"倾杯乐·用耆卿韵寄锦城","dynasty":"现代","author":"赵熙","text":"蜗角军声，鸿毛民命，龟城旧邻犀浦。伤心是二三，耆老大劫荒荒，几时快聚。问天公、何忍将人折磨，祸水又横江，与鸥为侣。半月风影，频吹火云兼怪雨。想旧京，初年光绪。尚万方无尘，村农多吉语。如今者般，送老崦嵫去。将此恨谁诉。劳天外双玉清词，殷勤鱼素。流光且醉凭飞羽。"}
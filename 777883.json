{"id":"777883","title":"台城路·挽季刚先生","dynasty":"清","author":"陈家庆","text":"云门老去蕲春死，文星后先惊陨。四海词宗，百年肸蚃，大梦而今偏醒。凄凉暮景。祗万里江山，空余高咏。泪洒西风，白门遥怅绛帷冷。江汉英灵未泯。流芳承屈贾，代生才俊。马郑遗风，许仓绝学，谁沐芳薰雅训。千秋论定。每痛哭天涯，才人薄命。回首■■，曲高难和郢。"}
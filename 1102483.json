{"id":"1102483","title":"柯山赵公屡更麾节多在浙东西皆有美政德祐正为浙东宪入景炎犹为闽浙招捕今被召入觐从行幕客则吴元镇与朱景日武博景日向在上庠亦辱识此来所馆相去差远至是出旧城方能报元镇谒并言别故就访景日不遇却因得见招捕公蒙谦接元镇讶其无诗为贽口占三首奉呈资一笑 其三","dynasty":"宋","author":"汪梦斗","text":"当年不得拜前呵，相遇今时可奈何。病骨已愁飞雪早，衰年敢谓见天多。既无上策裨朝论，惟有东还听壤歌。出处从知元有分，忍言兼善脱槃薖。"}
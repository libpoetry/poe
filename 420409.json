{"id":"420409","title":"长相思 石灵，雅安属有木怀，土名邦邦鱼，赭首背足白腹，与福建石灵同种，皆蛙宗也","dynasty":"近现代","author":"沈轶刘","text":"窟水蒸脂，崭岩练月，曾震瀛客奇谈。■霜映褐，密赭飞斑。佳名谷冻谁占，捉酒溪南。共矛头笋熟，竹管菘甜。风味本怀兼。有西川仙品同龛。记零露篝镫，戴星分串，筠篮远趁朝暹。红姜调擘蒜，燎松毛、文火初■，绝忆黄尖。香粳烂、江湖意忺。待重来，官私莫问，安排小艇吴盐。"}
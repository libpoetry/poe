{"id":"264923","title":"曲游春·当涂忆别是春波送远时矣","dynasty":"现代","author":"王陆一","text":"楚水吴风际。正浅约玲珑，一时初别。柳重烟多，卖杏花过了，故家楼陌。杜宇辞深月，料十载、红心愁绝。望君门，立马踟蹰，恰是九重哀诀。采石荒矶萦碧。对孤馆横江，潮卷寒雪。万戟磨沙，忆雄歌划水，狂胡灰灭。山黛曾知说，有佩玉、高楼凝立。怎一年、剪断波光，沉飞今昔。"}
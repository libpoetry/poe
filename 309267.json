{"id":"309267","title":"南浦·薄暝晚晴初","dynasty":"现代","author":"赵尊岳","text":"薄暝晚晴初，悄画阑沉馢宝鸭微炷。新绿浣文漪，游丝细，轻荡麴尘如雾。瑶筝锦瑟，断肠谁解吟商谱。梦寻燕语。空消领韶华，唤春归去。匆匆转烛天涯，乍芸省簪毫，玉墀挥麈。谏草换浮名，菱花好，赢得鬓霜千缕。铜驼紫陌，旧题莫问关情处。殢人倦绪。拚剪取吴江，惺忪侬汝。"}
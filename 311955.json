{"id":"311955","title":"扬州慢·元韵和应璆女史","dynasty":"现代","author":"刘家传","text":"平地波澜，失时风雨，世情冷酷无欢。叹摧梁折栋，又错案沉冤。任孤鼠穿城穴户，弟胡兄越，箕豆相煎。更何堪、颠倒人妖，胡帝胡天。顿消浩劫，看神州重展新颜。盼树蕙滋兰，餐英饮露，休抚危栏。且解却心头结，须珍惜画里江山。正鸢飞鱼跳，钧天高奏云间。"}
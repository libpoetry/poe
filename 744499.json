{"id":"744499","title":"隋美人董氏墓志铭","dynasty":"清","author":"张廷济","text":"杨花落尽隋宫树，幽珉犹记美人墓。雄龙雌凤欢几何，一十九年等闲度。裁文和泪秀庶人，花台非复当时春。金凫玉鱼世已出，传红写翠人空陈。阿?然豆太煎迫，帝子游魂归不得。古时尘满鸳鸯茵，地下相逢泪亦滴。祇今龙首草离离，三尺碑留董氏姬。莫叹容华易销歇，独孤免骂阿云儿。"}
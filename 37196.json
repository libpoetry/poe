{"id":"37196","title":"鼓腹曲·我昔不幸兮遭百罹","dynasty":"唐代","author":"贯休","text":"我昔不幸兮遭百罹，苍苍留我兮到好时。耳闻钟鼓兮生丰肌，白发却黑兮自不知。东邻老人好吹笛，仓囤峨峨谷多赤。饼红虾兮析麋腊，有酒如浊醯兮呼我吃。往往醉倒潢洿之水边兮人尽识，孰云六五帝兮四三皇。如夔如龙兮如龚黄，吾不知此之言兮是何之言兮。"}
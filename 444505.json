{"id":"444505","title":"八声甘州 京华吟聚，赋别吴空老并澄霞诸侣，用柳七韵","dynasty":"当代","author":"王蛰堪","text":"忆匆匆过影几悲欢，岁华感凋秋。况燕山飞雪，春明望断，独上层楼。曾记龙潭波暖，吟屐梦边休。灯语花痕里，老却风流。漫检搴芳词侣，怅零宫碎羽，残局谁收。动尊前幽恨，和醉且勾留。怎当时、水仙情杳，念冷怀、惹泪说回舟。同携手、向清江畔，湔尽閒愁。"}
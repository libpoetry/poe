{"id":"685014","title":"初访玉蕊岩并序","dynasty":"明","author":"王渐逵","text":"云霞辉映共翛然，玄圃瑶台别有天。野老漫游嗟昔日，天孙工织想当年。荒原念尔深藏久，璞玉何人为献先。愧我孤怀共岑寂，不将杯酒慰芳缘。碧水丹厓少华天，暖风晴日静风烟。曲肱旧识华胥世，漫笔新题嘉靖年。中洞已看通井闬，青莲时得近文贤。闲来细数湖山志，品次应居锦石前。"}
{"id":"682615","title":"和表兄曾大尹写怀","dynasty":"明","author":"区元晋","text":"山深元不羡棼华，廿载畏途岂足誇。云水堆中须着我，蕊兰汀畔未移家。马驰栈道曾吹笛，船过瞿塘强看花。此日得閒閒始乐，与君同咽玉台霞。往时挟策走遥峰，大似化缘历万重。行脚僧疑孙行者，叹时公是鹿皮翁。诗评梓里声难协，酒放柴桑趣可同。岩壑风流吾足矣，笑听儿稚说登庸。"}
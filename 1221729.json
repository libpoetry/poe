{"id":"1221729","title":"送谢铁崖游龙虎山","dynasty":"元","author":"凌云翰","text":"有美人兮怀远游，逍遥九州复九州。暂来淮芝与吴越，五云飞上千金裘。八公山在淝水上，草水尚若森戈矛。澄江如练谁解道，况闻好鸟喧春洲。东山蔷薇几回落，昔人何处青苔稠。钱唐故宫尽未黍，帝子一去江空流。客儿亭前高兴发，便欲著屐穷深幽。天难二鸣更五点，海日涌出黄金虬。瑶笙声断白鹤远，知有子晋从浮丘。蟠桃开花今已寔，似许方朔重来偷。如何去作龙虎客，远慕漠代张留侯。我闻仙翁号虚靖，草庵宛在山之陬。长乘丹光翳彩凤，或有紫气随青牛。子能候之问至道，黄庭内景非难求。四方上下游已遍，归来十二仙人楼。楼中长啸弄明月，握手一笑三千秋。"}
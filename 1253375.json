{"id":"1253375","title":"挽雪舟炼师","dynasty":"元末明初","author":"蓝智","text":"三年屡报枉柴门，一日俄传起土坟。棺举空衣无弟子，匣藏遗剑有诸孙。鉴湖一曲秋风兴，庾岭千枝夜月魂。化鹤纵归华表上，人民城郭更堪言。城西庵里托空衣，无复扁舟到武夷。壁上梅花空故物，水边茅屋认题诗。骑驴张果游何处，放鹤林逋几时。耆旧凋零交谊少，秋风吹老北山芝。"}
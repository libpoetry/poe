{"id":"462070","title":"沁园春 为添雪诗跋","dynasty":"当代","author":"添雪斋","text":"此谓何心，此念何堪，此去何来？尽苍烟淡淡，黄云漠漠，春秋几度，任使君裁。礼翼刑躯，所终所始，不过经年三五差。谁忘矣，看残阳今古，泯没尘埃。还将这副形骸。做一树梅花添雪斋。便南华数卷，金刚半部，非关滋味，非共人猜。但有新诗，所言壮骨，只似渊鱼入梦怀。知无奈、笑芸生与我，俱是痴孩。"}
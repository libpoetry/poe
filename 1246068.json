{"id":"1246068","title":"自都回至通州寄普达世理原理二首 其二","dynasty":"元末明初","author":"刘基","text":"西风吹青冥，征鸿暮萧萧。一辞都门去，便觉京国遥。轻霜入秋鬓，落英罄寒条。念我且哖友，高谊薄九霄。恨我处遐远，不得陪晨朝。绵绵久要心，万里匪为辽。鳣鲂赴清渊，孔翠依兰苕。飞潜各有适，分得无外徼。伫立望阊阖，倾耳聆箫韶。"}
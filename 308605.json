{"id":"308605","title":"忆旧游·过大佛寺黄梅伯读书处","dynasty":"清代","author":"陈洵","text":"看铜仙泪冷，黑子灰飞，才过僧寮。便似山河渺，听黄垆俊语，淡酒须浇。片红漫点花信，来去锦尘抛。甚彩笔空题，华年枉度，风景非遥。诗瓢。趁流水，想梦雨春痕，烟翠都飘。未识愁多少，放高歌闲地，何似西樵。故人唤起深恨，空手鹤声招。但掩户惊沙，丹青粉壁犹故朝。"}
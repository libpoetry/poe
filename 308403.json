{"id":"308403","title":"烛影摇红·沪上留别彊村先生","dynasty":"清代","author":"陈洵","text":"鲈脍秋杯，树声一夜生离怨。趁潮津月向人明，还似当时见。芳草天涯又晚。送长风、萧萧去雁。凄凉客枕，宛转江流，朅来孤馆。头白相看，后期心数逡巡遍。此情江海自年年，分付将归燕。襟泪香兰暗泫。两无言、青天望眼。老怀翻怕，对酒听歌，吴姬休劝。"}
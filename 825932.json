{"id":"825932","title":"卓君庸用笔九法","dynasty":"清末近现代初","author":"郑孝胥","text":"离娄公论明且巧，亦恃规矩成方圆。世间神妙不胜用，造车合辙真知言。旧传八法增为九，疑子偶得如有天。乃知秘錀本至浅，日行不觉谁使然。童蒙得之生羽翼，飞行绝迹追胎仙。此犹金丹换俗骨，草真篆隶从所便。太平至仁寄文字，将统万类归同伦。老夫敛衽心诚悦，莫腾讪笑嗟群贤。"}
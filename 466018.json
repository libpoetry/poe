{"id":"466018","title":"南歌子两首","dynasty":"当代","author":"添雪斋","text":"新起西窗雨，新添晓梦残。香销浅醉不成眠，解得閒时终是旧诗篇。黄菊惊风落，芭蕉一树寒。寻常心事惯经年，偶尔换他秋色与人怜。只觉青衫薄，方知十月寒。何堪病骨损朱颜，纵有疏帘淡月也阑珊。无梦临轩坐，对伊问几番。梅花一去化云烟，昨夜随他添雪到君前。"}
{"id":"1132936","title":"范文正公黄素小楷昌黎伯夷颂盖在青社时所书以遗京西转运使舜元苏公者也后二百年大兴李侯戡得此本于燕及南来守吴乃文正乡里即访公子孙以畀之范氏喜而求诗为赋此二首 其二","dynasty":"宋末元初","author":"仇远","text":"古今一理是纲常，范笔韩文妙发扬。公卧首阳原不死，春风岁岁蕨薇香。"}
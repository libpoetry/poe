{"id":"459504","title":"十一月五日有作","dynasty":"当代","author":"卢青山","text":"少年一梦遂十年，心知欲醒力难迁。化工巨斧辟天地，元气驰荡氤氲间。万变为人取何稿，阴阳所幻迷倪端。流转若轮，累世而然，生者死之，去者来还。我夫何物，虱此人寰，其久不过一木，其大莫竞山颠。芒芴乎归于窈渺，再聚非故我故颜。二足无毛裸虫耳，云彼有智能语言。以神为车穷缈绵，恍兮惚兮乾坤渊。苍海永黑怒鲨鲸，大地深厚熔岩泉。我欲上跻乎宇宙无顶之苍苍，下探乎虚玄。愀奥秘之永閟，悲灵府之褊浅其如盂沿。我超自然抑自然限我？我之所思所为人抑天？食色诚不足以尽斯生，精神岂此生之所必源。二造峙垒，依违两难，试融如无见，苟见而堕边。辨證之法人所传，似是而非谁能探；欲持两端和悖背，徒穷格致纷纠缠。自作君宰小人国，岂真狮耸离狼团。大杯得酒起荒澜，醉云迷棹催流船。恍有所悟刀挥水，转瞬已逝风书川；何人大笑挥电鞭苍圆，忽尔冥蒙掩尽回茫漫。短梦短梦摧吾老，不死之粒安可讨。当死岂非生梦转，已死岂非长梦不复晓？吁嗟十年迷莫扫，一朝痴绝为吾宝。"}
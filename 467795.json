{"id":"467795","title":"临江仙 题画两幅二首","dynasty":"当代","author":"黄绮","text":"野鸟飞鸣上下，杨花迷乱西东。暖烘天际落霞红。船分三面水，帆受一溪风。去去桃源不远，悠悠酒兴方浓。那边村屋一丛丛。菜黄埋远圃，松翠拥晴峰。江上斜阳红欲醉，晚风细柳轻柔。歌残渔浦乱帆收。鸥闲云压水，人静月登楼。一片清凉吟咏后，爱他天气宜秋。黄花香扑小帘钩。龙钟初中酒，一笑且扶头。"}
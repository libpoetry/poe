{"id":"690289","title":"次韵答江桂轩宪副见示四首","dynasty":"明","author":"张诩","text":"洞门秋冷日如年，我与烟花了宿缘。尽日乌啼秋雨里，榴花笑伴石床眠。秋光荡漾此无涯，花既婆娑鸟亦嗟。茅屋松林映秋水，石门何谢鹿门家。病枕焉知世上年，烟花钓艇是随缘。西风捲尽南窗雨，明月千峰中酒眠。烟波咫尺便天涯，阆苑人间莫浪嗟。芳草出门伤客路，东风游子未辞家。"}
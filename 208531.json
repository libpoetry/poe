{"id":"208531","title":"人日雪·天公号令今年早","dynasty":"宋代","author":"朱翌","text":"天公号令今年早，阿香动地连催晓。今朝才及七日人，却见长空六花扰。我独砖炉坐画灰，扶杖出门愁屐倒。细挑生菜羹鼎香，落尽梅花妆额巧。诗成思发在花前，更原晴多怕晴少。君不见观有道几成康，谁其致此唐文皇。一时献纳尽豪杰，郑公臣徵尤激昂。当年入见适此时，见谓人日宜相当。有如此人当此日，整顿乾坤才顷刻。"}
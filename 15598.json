{"id":"15598","title":"折杨柳·杨柳多短枝","dynasty":"唐代","author":"孟郊","text":"杨柳多短枝，短枝多别离。赠远屡攀折，柔条安得垂。青春有定节，离别无定时。但恐人别促，不怨来迟迟。莫言短枝条，中有长相思。朱颜与绿杨，并在别离期。楼上春风过，风前杨柳歌。枝疏缘别苦，曲怨为年多。花惊燕地云，叶映楚池波。谁堪别离此，征戍在交河。"}
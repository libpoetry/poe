{"id":"253085","title":"车行成昆铁路","dynasty":"现代","author":"金鉴才","text":"夜别春城晓如蜀，蜀天似掌乱云逐。奇峰万仞扑面来，大渡奔涌出深谷。凝睇望里雾漫漫，一川碎石泻飞瀑。铁道高架栈道通，隧洞无数数不足。闻说筑路真艰难，青山曾埋烈士骨。山连洞接暮重重，使人不得纵游目。纵游目，肠辘辘，应筑吾庐此山麓。朝来御雾戏六龙，日暮还傍星滩宿。噫吁嚱，人生壮游事最乐，莫嗟晓行更碌碌。君不见沧海桑田转眼迁，啼鸟飞云自往复。东坡居士陆放翁，载酒骑驴一笑何曾恋薄禄。"}
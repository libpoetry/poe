{"id":"71792","title":"沁园春·晔晔重阳秀气飘飘","dynasty":"元代","author":"丘处机","text":"晔晔重阳，秀气飘飘，廓周大千。正故庵交会，宾朋浩浩，青霄依约，鸿雁翩翩。是处登高，衔杯逸兴，放旷犹如陆地仙。朝真会，赞金风淡荡，玉露新鲜。黄花嫩蕊堪怜。散袅袅、清香满坐传。使众人得味，皆明至道，群莺无语，独王秋天。艳杏妖桃，繁华春景、莫与迎霜敢＊坚。乘佳趣，对芳丛烂饮，一醉千年。"}
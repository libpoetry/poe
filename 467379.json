{"id":"467379","title":"咏史之什 夏禹","dynasty":"当代","author":"林英男","text":"龙门铁壁锁天扃，鲧殛禹兴河未清。万耒能疏千古恨，茫茫九派下沧溟。仰止千秋蹈海情，萧萧易水一轲荆。但存三户非乡愿，死士雄心百万兵。驷马狂奔梦里身，茫然卸甲罪何人？徒瞋禦卒无良辈，只患羊羹太不均。漆身吞炭意何求？国士还当国士酬。剔骨焚根诛老九，弃夫覆水岂能收？三尺森森诺万金，天涯芳草冢头寻。古心一剑悬天地，掩卷痴人泪满襟。焦桐孤竹雅音凄，玉磬沈吟入小诗。忧患而生安乐死，谁人避席拜盈卮？振衣缓步玉山移，五尺婴躯伟岸姿。浩气长虹干直道，死生悬命费奔驰。师旷霄光目未残，颜回为己乐瓢箪。荀卿劝学呼禽兽，夜半灯青再细看。恶竹万竿深土襄，惶惶士犬枉苍凉。今鱼入罟如鲲大，世道嗤贫不笑娼。永号《硕鼠》血斑斑，踞灶穿墙忌器间。管仲再生无妙策，后君怎得解连环？"}
{"id":"282408","title":"嫁妹图·独抱短书愁长贫","dynasty":"现代","author":"金天羽","text":"独抱短书愁长贫，西邻杜家钱轮囷。强聒不已空断断，愤绝无计思通神。娇憨小妹嫱施伦，芳年二八千金珍。春愁乍解眉初颦，桃花净吐跗萼匀。蓝衫乌帽额鼻皴，蹇驴缓逐双朱轮。綵旗箫鼓填通津，半遮便面觑行人。开元进士衔牌新，奁赠愧乏朱提银。鸟靴蹴踏迎上宾，椒房从此拟贵臣。债主一笑天为春，漠家长计惟和亲。"}
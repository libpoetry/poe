{"id":"247491","title":"金缕曲·括港乐一丝不挂","dynasty":"现代","author":"石任之","text":"携手成孤往。隐馀痕、借欢中道，旧欢佯忘。木偶风筝丝难割，一线牵心谁掌。莫我顾，井波还漾。问讯温言多酷忍，又痂平笑剥灵台怆。愿汝好，我无恙。喉间语冻酸辛涨。噎千回，裂心如帛，灭身似魍。君得他人如君也，试我劫时模样。爱中境，缠痴为障。白首能狂非所欲，奈绵绵自缚前生酿。这一曲，请君唱。"}
{"id":"70632","title":"摸鱼子·者方未已","dynasty":"元代","author":"许有壬","text":"者方未已，喜而赋此笑当年柏台兰省，四时风景孤负。归来幸得身无事，底又匆匆朝暮。心口语。是传癖诗＊，常把芳辰误。夜来风雨。早练＊云飘，红衣霞卷，香滴翠杯露。司花手，无限芳妍留住。凝汝为我延伫。姑仙绰约如冰雪，次第相从微步。天不妒。便失却东隅，尽有桑榆路。人间尘土。看太华峰头，花开十丈，吾老尚能去。"}
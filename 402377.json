{"id":"402377","title":"绕佛阁 秋阴依清真声韵","dynasty":"近现代末当代初","author":"张伯驹","text":"黯云四敛，闲院悄寂，风动梧馆。残书又短，半庭罨水沉香透帘幔。桂阴渐满，楼外向暝，凭望天远。霜气凄婉，数行指点归鸿下芦岸。暮日倍萧瑟，断浦平林烟似线，还认暗尘空蒙遮水面。看作意添愁，摧换流箭，旅思谁见。叹又几西风，秋便零乱。锁眉峰、翠痕难展。"}
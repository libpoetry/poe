{"id":"404409","title":"金缕曲·鉴老见赠新词，读后六次韵奉寄","dynasty":"近现代末当代初","author":"田遨","text":"致意琅琊老。读尊词、纵横南北，规模不小。谬誉寒斋文墨事，兼及蛾眉曾扫。喜镂月、裁云多巧。我亦神游尘壒外，看星河、历历如浮岛。饶忙趣，少闲恼。蕉窗评点文章了。有案头、前贤词旨，良朋吟稿。过眼云烟萦梦寐，幅幅溪山花鸟。又几幅、名家行草。书画诗词勤打叠，算珠玑、散落知多少。因风便，问声好。"}
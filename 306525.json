{"id":"306525","title":"百字令·江潭摇落","dynasty":"现代","author":"黄咏雩","text":"江潭摇落，念甚时、柳汁青衫依旧。一舸孝廉船上画，月夜虹霓光透。饮水心冰，看云意懒，冥捣收齑臼。缚茅双树，置君壶海蓬岫。回首梦冷黄堂，庭鱼早挂，归去成空手。已死苍天浑莫问，万事于人何有。铜狄摩挲，金仙饮泣，此意凄凉否。低眉孤坐，乱峰，枯树如帚。"}
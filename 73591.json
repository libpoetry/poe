{"id":"73591","title":"木兰花慢·试瑶台借雪","dynasty":"元代","author":"张雨","text":"试瑶台借雪，春意早，满林峦。笑东老殷勤，能倾家酿，与尽清欢。曾因求贤把诏，便朗吟、湓浦又庐山。自爱西湖烟雨，玉鞭分付青鸾。神仙官府肯容闲。枢要在玄关。有溪上金鳌，月中金粟，长驻婴颜。愿似洪＊橘术，尽千年、游戏向人间。早晚凤池书到，通明殿上催班。"}
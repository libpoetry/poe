{"id":"459454","title":"除夜班中赋","dynasty":"当代","author":"卢青山","text":"十年除夕无家归，来坐班中闻鸣雷。阁中暖气烛阴吐，阁外幽灯鬼目垂。两人相对两偶老，一语欲作舌先回。更有何欢爽吾腑，囊中鞭炮跳如锥。三女韶年红朵靥，相携出厂春风吹。择暗逃光几如鼠，怒响劲彩冲天飞。佳春前至草未动，此真瑶花下瑶台。可能身轻如蝉蜕，鞭花载去游蓬莱。渺想蹁跹魂已脱，忽然怒吼生耳涯；颇如中箭虚空鹘，一筋斗下青云来。安全巡员集四五，自笑羊投狼群堆。且幸三女无人识，覆巢竟有卵未摧。归来何事坐针席，细想一岁已难追。为饥所驱不遑息，此外寸功安在哉。绕磨之驴磨上蚁，岂有长策脱牵羁。有线风筝无足鹿，鹏将讥我斥鴳才。二毛渐至森森地，何日起诧非深哀。明年欲扯封尘笔，文章小技胜无为。此世梦幻泡影耳，讵有真实堪详推？便梦亦祈美可味，梦中之人许痴呆。"}
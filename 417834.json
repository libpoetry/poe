{"id":"417834","title":"金缕曲","dynasty":"近现代","author":"释木鱼","text":"久废春山屐。偶凭栏、花穷深巷，草连天碧。何处玉箫声婉转，莫是伤心楚客。为诉说、频年怨积。莺注残红零落矣。逐东风、点点临流赤。春去也，谁将惜。苍苍待我情偏逆。叹离胎、逢人咄咄。烟波浪迹。识取平生无限恨，徒结愁肠千尺。那得可，从头解释。瞬息年华同逝水，苦韶光、爬上鬓边白。堪忍受，孤灯夕。"}
{"id":"701283","title":"林云山盆梅九月盛开魏竹溪有诗次韵二首","dynasty":"明","author":"黄仲昭","text":"□□□处有盆梅，九月寒花的烁开。占取孤标寻菊□，挽将春意入秋来。天教早实调金鼎，人喜扬芬满柏台。三弄瑶琴豪兴发，未应何逊擅吟才。江南腊月见疏梅，此树高秋已盛开。东阁酒醒惊雪早，罗浮梦觉讶春来。西风入户香浮几，凉月当空影满台。欲为花神重作赋，广平人去愧非才。"}
{"id":"685383","title":"送户部尚书贡泰甫开司闽中榷盐易米给京师","dynasty":"明","author":"贝琼","text":"昨日除书下五门，地兼中外亦殊恩。三山迥出南荒小，八座元同北斗尊。悟主已知如内相，封侯终见自公孙。荆扬乐土今凋擦，他日从客为一言。两隅未挣出师频，圣主经营伏老臣。天河转粟遥通蓟，腊月看花近到闽。道上豺狼应避马，山中猿马不惊人。公馀定有诗千首，好托边鸿寄蚤春。"}
{"id":"460541","title":"水龙吟　与冯金荣钓鱼不获，既作一五律，更赋此","dynasty":"当代","author":"卢青山","text":"春山四绕春波，波中斜日栖难稳。一双白鹤，飞来欲啄，水中云影。掉尾潜鱼，满天空寂，砉然惊醒。看长竿托手，微浮点翠，两各似、耽禅定。闻道嚣嚣龙伯，钓长鳌，沧澜万顷。更任公子，日为之饵，齐为之腥。立卧一枝，平生几緉？公胡不省。我濠梁何似？开棺正欲，起庄生问。"}
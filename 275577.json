{"id":"275577","title":"高阳台·薄雾笼晴","dynasty":"现代","author":"汪东","text":"薄雾笼晴，层阴蔽月，何曾小误农时。列队云屯，争看四野幡旂。盈仓夺得丰收后，吴盘蔬、佐馔相宜。遍经营、屋角篱边，位置如棋。小园隙地三弓在，指青青菜甲，落落瓜畦。抱瓮辛勤，胜他雨露潜滋。从前只说躬耕好，有谁人、亲把锄犁。晚方知、四体须勤，老圃堪师。"}
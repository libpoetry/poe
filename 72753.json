{"id":"72753","title":"木兰花慢·既天生万物","dynasty":"元代","author":"刘秉忠","text":"既天生万物，自随分，有安排。看＊＊云霄，骅骝道路，斥＊蒿莱。东君更相料理，著春风、吹处百花开。战马频投北望，宾鸿又自南来。紫垣星月隔尘埃。千载拆中台。叹麟出非时，风归何日，草满金台。江山阅人多矣，计古来、英物总沉埋。镜里不堪看鬓，尊前且好开怀。"}
{"id":"224861","title":"玉楼春·苦春宵漏短","dynasty":"宋代","author":"晁端礼","text":"苦春宵漏短，梦回晚、酒醒迟。正小雨初收，馀寒未放，怯试单衣。娇痴。最尤殢处，被罗襟、印了宿妆眉。潇洒春工斗巧，算来不在花枝。芳菲。正好踏春，携素手、暂分飞。料恨月愁花，多应瘦损，风柳腰肢。归期。况春未老，过南园、尚及牡丹时。拼却栏边醉倒，共伊插满头归。"}
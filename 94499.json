{"id":"94499","title":"尤延之和予新凉五言","dynasty":"宋代","author":"杨万里","text":"投分讵云稀，会心谅亡几。从君澹何奇，与我凛独至。相逢情若忘，每别怀不已。偶因新凉篇，令予懦全起。藉草分涧芳，陟巘共石髓。松阴俯逝波，不徐亦不駃。平生还山约，终食能忘此。可怜各异县，千里复三倍。他日寄相思，百书那写意。从今可相疏，却叹日为岁。"}
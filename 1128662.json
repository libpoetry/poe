{"id":"1128662","title":"银树道上客怀","dynasty":"宋","author":"董嗣杲","text":"舟绝顾城湖，始知泊银树。脚夫亟装担，顿足跋涉惧。水行困弊舟，陆出藉芒屦。望远有异观，山水陶兴趣。太息足力疲，趁程眠日暮。高价租蹇驴，意欲代吾步。破舆不忍登，恐负看山眼。遥程入荒夐，栈道践?嵼。蹇载亦徒劳，登顿资笑莞。气馁不足苏，只得仰酒盏。暂免极寒侵，围春想歌板。何当位经纶，尽把凹凸刬。"}
{"id":"109796","title":"沁园春·披紫菟裘","dynasty":"两汉","author":"张林","text":"披紫菟裘，上白鹭亭，看吹洞箫。望长庚鲸过，江横素练，回仙鹤度，月在青霄。依约淮山，清准冷风露，如到瀛洲听海涛。浮图近，更玉铃金铎，初奏琅璈。人间梦境寥寥。部故国繁华能几朝。有千年枯井，龙沈凤怨，数邱黄壤，兔走猿嗥。莫问荣华，不如归去，短棹孤篷乘夜潮。翠岩下，耕白云二顷，胜种仙苗。"}
{"id":"417866","title":"雨霖铃 生离","dynasty":"近现代","author":"宋词","text":"宿酲未醒，已五更尽，鸳枕犹湿。起来携手相送，霜风冷，庭园沉寂。回顾朱窗绣户，更依依难舍。待顷刻，独自归来，破镜孤衾泪空滴。江边几度送行客。涛声咽，谱写离人曲。销魂最是此际，肠已断，无言可说。莫问归期，两处相思，江南江北。再回首，晨雾濛濛，天晓东方白。"}
{"id":"559689","title":"大司徒毕堂翁老年伯蒙恩予告敬赋","dynasty":"明","author":"朱知墭","text":"丝纶许身乞，冠盖出皇州。总宪无双月，司农才一秋。徙薪深国计，积粟为军筹。俗杪风□化，门清讼每休。捐资收暴露，谳狱释幽囚。声教频宣布，恩波实溥□。□鱼且归去，卧辄总难留。夹岸青骊送，横江彩鹢浮。片云看冉冉，一水隔悠悠。□阜他年望，思君涕泗流。"}
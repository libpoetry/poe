{"id":"1208412","title":"战城南（天历元年秋）","dynasty":"元","author":"宋褧","text":"战城南，战城北，前军失利势日迫。敌兵过谷彍骑据水相扼。乘间格斗，日薄西陲，大车传飨，且噍且战。彼灶不得晨炊，伯兄刺弱小弟。父子对射泣涕洏，马践渠答行仆踬。剑锋刜落左辫，脑骨披厚陈云，雾敛乌乌四面集。高天厚地，哀我身死名不立。奏凯第功赏，持书论首级。皇帝陛下圣寿千万岁，掩骼埋胔告郡邑。"}
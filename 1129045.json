{"id":"1129045","title":"彭心斋讳逢源自作颂呈师师于一句下加三句","dynasty":"宋","author":"释印肃","text":"妙哉心斋，浅入深埋。欲识神通并妙用，何妨运水及搬柴。光大深渊，匝地周天。常忆江南三月里，鹧鸪啼处百花鲜。中有居士，吞光饮露。无相光中有相身，无明路上无生路。左右逢源，大目犍连。猿抱子归青嶂里，鸟衔花落碧岩前。"}
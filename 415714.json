{"id":"415714","title":"乙卯中秋咏怀","dynasty":"近现代","author":"罗锦堂","text":"隔海望故乡，故乡不可见。浪花四面起，惊涛拍两岸。石上坐沉吟，微闻慈母唤。问我胡不归，哀声振云汉。忧思滚滚来，喟然兴永叹。长铗久飘泊，岂止为鱼饭。朝暮思弘道，扬孔平世乱。寂寞少知音，无用成樗散。我欲乘风去，关山多阻限。登楼空太息，零雨悲王粲。"}
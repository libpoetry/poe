{"id":"110410","title":"奉和·客意正索寞","dynasty":"宋代","author":"袁陟","text":"客意正索寞，诗筒江际来。一闻清玉韵，如见翠屏开。磅礴云霄外，腾凌鸾凤回。仙源朝路蔽，乳宝夜风豗。九月已冰霰，三时无沴灾。徒均南亩泽，应老邓林材。岌岌耸天柱，岩岩尊国台。高名皆祸尔，真赏岂然哉。紫盖欹松蔓，青钱点石苔。神虬潜夭矫，皓鹤舞毰毸。释子安生计，幽人足隐媒。云窅窅，苍壁古嵬嵬。绝顶飞泉落，平崖枯柏摧。势堪卑蒋霍，名不假刘雷。释子安生计，幽人足隐媒。云中认幡刹，汉上醉我觥{上三山下缶}。荜户方穷厄，篮轩阻奉陪。耳愁尘事入，心怯岁华催。已作五噫咏，元非三杰才。先将丘壑意，模写寄春台。"}
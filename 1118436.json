{"id":"1118436","title":"项里观杨梅四首","dynasty":"宋","author":"陆游","text":"山前五月杨梅市，溪上千年项羽祠。小伞轻舆不辞远，年年来及贡梅时。隔岁租园不计钱，杨梅海里过年年。痴人只竞闲名利，那信三山是地仙。溪流曲曲树阴阴，人语烟中觉坞深。把定山僧同一笑，明年强健更相寻。山中户户作梅忙，火齐骊珠入帝乡。细织筠笼相映发，华清虚说荔枝筐。"}
{"id":"699417","title":"卷中见亡友王官谷姓字感赋","dynasty":"明","author":"袁宏道","text":"残墨犹香落姓名，孤缸清夜泪充横。公然墨发人将去，毕竟青山约未成。心事如冰见底里，交游于我快平生。柳浪湖上深更月，料得诗魂近水行。云霞拟置别堂春，其奈些儿露水身。碧柳典来求古佛，青鬟嫁去事高真。一生书画皆偿债，数亩琅玕也卖人。湖石迤南栀子北，哭君此地最伤神。"}
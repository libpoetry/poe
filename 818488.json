{"id":"818488","title":"王家坡观瀑","dynasty":"清末近现代初","author":"陈三立","text":"松底秋风翻两袂，杂随妇孺探胜地。长谷横出小天池，斗下荦确沙石碎。再折冥径路绝，披拂榛莽穿荒翳。衣牵发甫脱免，乱石磊磊堆无次。舆人掷我剑负行，跳践圆尖锋刃锐。俄惊轰腾声震壑，瞥双白龙窜岩背。潴为潭水清且深，苔痕草色浸苍翠。更循铁壁寻瀑源，或挟而登蹲而憩。突兀银潢一道开，鬼斧劈削灵槎逝。吹泻峥嵘复蜿蜒，疑是骊龙抱珠睡。云中见首独垂胡，下饮碧海光景丽。蒸浮日气生绮文，投浴几辈欧凫戏。列坐盘石罗酒，箕踞窥瞰神魂醉。获此奇胜冠山北，唐宋诸贤所未至。凿空忠今十载前，始遭海客发其秘。颇悟造物无尽藏，亦缘阻险保幽邃。衰老力弱摹状穷，安得柳州为作记。"}
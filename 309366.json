{"id":"309366","title":"徵招·梦中有以卮酒见惠者，为诵玉梅后词那时语答之，醒来追忆，不复成欢矣","dynasty":"现代","author":"赵尊岳","text":"游丝肯绾梨云影，纹窗碧痕如水。约略抚香尘，罨斜红疏翠。花扶人念否，应珍重鬘天情味。浅酌重温，旧欢惊见，碧城十二。憔悴小红楼，琼箫咏雪涯，那人知未。已拌锁瑶房，省相逢非易。玉梅词漫倚。凭消领凤帏香细。更心事未卜他生，剩倦怀嫞理。"}
{"id":"834507","title":"徵招 三山簃校碑图，为敷龛谱，石帚","dynasty":"清末民国初","author":"姚华","text":"中郎析字闻?臼，辞成几多辛苦。翠墨影精灵，只沈沈千楮。物缘随好聚。耐寻觅、烛烧茶煮。万事全抛，十行俱下，访来寰宇。野馆憩诗心，重门闭、毡余瘦烟堪语。眼际石华，应也青藜煜吐。却须词笔谱。检欧剩赵残教补。指图里、一榻寻君，细细量钗股。"}
{"id":"792082","title":"古诗","dynasty":"清","author":"周馨桂","text":"陋哉苏季子，刺股学纵横。愚哉朱翁子，富贵戕其生。昂藏大丈夫，宠辱何容情。皇天生我才，用舍随所令。处则为龙潜，出则为凤鸣。交游二十载，所得殊少人。偶有相契者，薄言存其真。亦有强谀墓，弃置不复陈。颇怪世上人，白眼施贱贫。盖棺亦已朽，谀墓文又珍。曷不及生前，折节下斯文。"}
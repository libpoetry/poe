{"id":"657064","title":"唐曲江公张九龄志徐孺子碣陈献章公甫题宪副夏寅正夫邀伦同和宪使陈炜文曜刻石东湖亭上聘君子季登及陈蕃礼宜侑享故及 其四","dynasty":"明","author":"罗伦","text":"闻道东都万古悲，可堪人事与天时。群雄睥睨嗟何及，一代人才信有禆。党籍尽教诸子与，天机惟许此翁知。解嘲莫笑扬雄论，谁画陈蕃入此祠。"}
{"id":"467857","title":"蝶恋花 吊吟秋妹","dynasty":"当代","author":"黄绮","text":"人世书鸿今断翮。片字随风，始信儿童笔。水阔山长都几尺。埋愁无地秋花碧。已似三年凋玉质。粉尽香残，即在离家日。梦里相招难认识。殊乡万里行无力。离思飘蓬还转毂。欲碎寒灯，身影都驱逐。不辨殊音爱短曲。楼前依次风欺竹。语不惊人贫不辱。笔透书笺，才气浸醽醁。拟赴广寒防众目。月如秋水真堪浴。"}
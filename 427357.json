{"id":"427357","title":"念奴娇·黄海凭栏","dynasty":"近现代","author":"叶楚伧","text":"水天一色，有鲸波百丈，奔腾而出。一匹鲛绡新世界，容我凭栏独立。远岫横云，雄风吹水，下有鲛龙窟。天吴无恙，掉头摇尾江侧。回首山水零星，烟波上下，满目云天抹。仗剑三边功业歇，愁杀燕然山石。子弟江东，兵氛河朔，残局谁收拾。今朝过汝，相期无负他日。"}
{"id":"708501","title":"贺新郎  其二十一 题沈云鬓小像","dynasty":"明末清初","author":"龚鼎孳","text":"薄宦青衫卷。也随人、西风滚滚，箨凭秋遣。落拓沈燕市里，旧雨漉巾微泫。惊揽镜、一双蓬茧。老伴岁寒能几客，悔清歌、浊酒为欢浅。岩壑韵，颊毛展。身今隐矣名犹显。忆红窗、柳绵吹弱，花茵堆扁。游戏半生天海意，岂学槛猿牢犬。呼上殿、君恩传免。畴昔贵游星散尽。羡五湖、泉石留卿典。携手去，发同剪。"}
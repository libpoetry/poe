{"id":"690272","title":"次韵欧元圭二首","dynasty":"明","author":"张诩","text":"如许清才属妙龄，眼中皂白自分明。一囊风雅包长吉，满纸云烟扫率更。既把凤歌非楚隐，肯将蚓操是于陵。南游再得真州诀，管使成功似折莛。东篱采菊制颓龄，忽见南山眼自清。山水高深怀古调，云衣苍白任流形。病躯垂老依衡岳，血泪无缘洒孝陵。柱把贱名污圣德，自知孱力不胜莛。"}
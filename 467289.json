{"id":"467289","title":"闲居书兴二首","dynasty":"当代","author":"陈振家","text":"云狗随风日日新，红尘故事莫当真。兴来煮水试新茗，客去披书对古人。硕鼠有牙兼有角，我心无镜也无尘。此身早属蒿莱辈，何必追寻屈子邻。半生乖隔半生平，逐世随流任晦晴。剩得头颅谁问价，空留月旦自题评。疏狂从古何能达，道地于今也不成。琼岛烟霞长入梦，伫看篱菊有余情。"}
{"id":"477743","title":"出陕城述所经览","dynasty":"明","author":"王廷相","text":"秦浦发归旗，逶迤度长坂。云入林峦合，鸟向旌旟散。浴兰注温泉，绿磴求骊馆。莲峰峥华首，蘅坻清渭岸。幽韵兹凌薄，遥心日纷乱。牵组随世缘，蒦山失真玩。横骛涂尚迷，迟回局未返。旅逆节乃苦，景美惬深眷。秦缶既呜呜，梁歌亦纂纂。鹍鴳尔同归，醉醒复何辩。"}
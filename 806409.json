{"id":"806409","title":"齐天乐五十首 其四十九","dynasty":"清","author":"端木埰","text":"客窗潇寂来相伴，娇酣最饶天趣。细草偷衔，霜毛静舐，消得闲愁几度。华阴正午。更一线金睛，绿云深处。妒到香孩，榻边齁睡也应许。山房深护万卷，策动堪弟一，何用熏鼠。昼饱溪鱼。宵眠翠毯，慧黠真如解语。殷勤问取。念洞口仙哥，几时仙去。屋角喧腾，又随春气煦。"}
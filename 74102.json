{"id":"74102","title":"木兰花慢·信吟筇到处","dynasty":"元代","author":"朱唏颜","text":"信吟筇到处，尽可款，个人家。见碧＊横陈，粉墙低亚，乱锁烟霞。森森万竿如束，倚虚檐、风影自交加。一点尘无几砚，十分清到窗纱。堪嘉。玉立瘦穿沙。池色净无暇。向良夜移床，静临书帙，闲试茶瓜。明月清风仍好，但秦宫、梁苑遍栖鸦。零落残香秀墨，春衣拂遍苔花。"}
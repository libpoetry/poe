{"id":"410031","title":"五国城","dynasty":"近现代","author":"梁季子","text":"花石纲成艮狱起，东南骚动天下靡。笑面夜叉六贼臣，送尔五国城中死。五国城中刀剑威，五国城头寒月低。同是南朝旧天子，何来行酒两青衣。杜宇声声唤奈何，梦断临安望九哥。九哥不来救二圣，帝魂无复丘首正。边将伤心边月寒，王伦来迓梓宫还。梓宫归来有何物，半段灯檠一朽木！"}
{"id":"431579","title":"陪庚白师台春郊闲步四绝","dynasty":"近现代","author":"叶云峰","text":"枝头好鸟又啼春，红杏含情迎客人。拂拂东风随杖履，悠悠移步踏芳尘。更新日月感清幽，轧轧机声不停留。陌上桑间改旧貌，俨然屋舍建田畴。远望凝秀枕寒流，塔废文星几度秋。四顾苍茫无限感，斜阳一抹乱鸦啾。寻芳辜负好年华，才见花开又落花。柳叶飘萧塘落外，一池春水绿差差。"}
{"id":"210013","title":"绮寮怨·满院荼开尽","dynasty":"宋代","author":"陈允平","text":"满院荼开尽，杜鹃啼梦醒。记晓月、绿水桥边，东风又、折柳旗亭。蒙茸轻烟草色，疏帘净、乱织罗带青。对一尊、别酒初斟，征衫上、点滴香泪盈。几度恨沉断云，飞鸾何处，连环尚结双琼。一曲琵琶，湓江上、惯曾听。依依翠屏香冷，听夜雨、动离情。春深小楼，无心对锦瑟、空涕零。"}
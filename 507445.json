{"id":"507445","title":"题双燕图寄表弟陈安行","dynasty":"明","author":"李昌祺","text":"君家唫溪北，我家郡城西。君家梁间燕，我家梁间栖。我从出镇来，寒暑又三变。不见故乡春，惟见故乡燕。挈家吉城边，寓家汴河湄。燕识主人心，相随不相离。念君千里隔，见君几时得。欲令燕衔书，飞归到君侧。君能弗吾弃，为理白云庄。愿言共君老，看燕双飞翔。"}
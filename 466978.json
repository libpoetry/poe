{"id":"466978","title":"哭八舅得镡公 一生敦厚作诗人，辗转行吟七十春。病榻思亲频落泪，衰年罹难竟残身。寒灯黯处悲难尽，远梦归时认未真。不敢重过沱水畔，苍烟荒冢倍伤神 和龙生兄四绝句","dynasty":"当代","author":"陈仁德","text":"闻风我自抱瓶来，载酒中流亦快哉。醉里不知江水远，轻舟忽过故陵台。凭栏高唱大江东，野渡孤城在望中。千古桓侯祠庙在，试题新句吊英雄。嫣然桃李满山开，云里高崖扑面来。俯看深渊千丈远，此身忽若到天台。长瓶堆地自横斜，拇战喧呼动酒家。夜半飘然归舍去，无端惊响一池蛙。"}
{"id":"282540","title":"木兰花慢·焦山登眺","dynasty":"现代","author":"俞陛云","text":"耸仙姝螺髻，拥晴翠，立中流。看北固亭台，南徐壁坞，今古悠悠。轻帆趁潮晓渡，倚松寥、高阁对清秋。寂寞江山踞虎，苍茫田地浮鸥。扁舟。去还留。临绝巘，俯沧洲。望东溟浩渺，鲸鲵蹴浪，海思云愁。严疆更无戎索，任修罗、戈戟乱神州。庾信暮年词笔，哀吟岂独江头。"}
{"id":"522624","title":"芳树二首为上海陆氏赋陆出东坡故砚姑苏全肩笔索予面赋一字起十字止 二 前缺八字句此篇足之","dynasty":"明","author":"李梦阳","text":"猗，君子，道为贵。贪夫所钦，驷马高盖。东家虽椎牛，不如西家齑。虽有文马千驷，不如西山啜薇，猗嗟富贵良何为。瞻彼青青兮陌上林，秾华灼灼兮一何早。凉风有时漂摇来吹汝，坐见凄凄白露满芳草。愿采青松寄情亲于远道。"}
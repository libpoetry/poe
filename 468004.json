{"id":"468004","title":"彩云轩品茗与诸子同看西湖各有戏作四首","dynasty":"当代","author":"熊东遨","text":"西湖为我献晴柔，我答西湖茗一瓯。不向敬亭山下坐，与君相对亦风流。难剪湖边一寸波，两年三见又如何。心中独吃林逋醋，亲近芳姿比我多。别有情怀似楚骚，勾心月与断魂桥。若教斗米成西子，不信陶潜不折腰。别后常从梦里追，岂知相见更难为。眼前都是风流子，一个西湖嫁与谁？"}
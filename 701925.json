{"id":"701925","title":"送夏力庸亲家自户郎请告归义安集杜","dynasty":"明","author":"黄锦","text":"童稚亲情四十年，断肠分手各风烟。却为姻娅过逢地，送尔维舟惜别筵。棋局动随幽涧竹，晴窗点检白云篇。前檐倚杖看牛斗，肺病几时朝日还。得承休沐主恩宽，归到庭中腊正残。更喜新纶光梓里，兼看稚子荐椒盘。莲峰地暖花常蚤，桑浦春深荔渐丹。得意每逢吉善事，忍令四海尽痍瘢。"}
{"id":"557811","title":"梚存恒陈先生词","dynasty":"明","author":"张弼","text":"吾闻太丘孙，襟期何磊磊。夜读群圣书，朝饮上池水。五羊城中十万天，洞见肺肠揬骨髓。翻唤越人阳庆俱俗流，饕金傲物当时仇。我师其术，德弗与侔。我怀菲德，终始不易。汤熨箴摩信手施，窭夫贱隶其何挥。禁方流布遍尘众，更使人人跻寿域。翩然骑鹤骖董仙，杏花无主春狼籍。击节悲歌招不来，存恒堂前孤月白。"}
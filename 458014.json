{"id":"458014","title":"晨起即归，匆匆赋此赠别无名","dynasty":"当代","author":"卢青山","text":"我住江之南，君住江之北。盈盈一水间，褰裳遂可及。嗟予山中猿，十年不一出。岂谓傥然来，有人江畔立。执手交言笑，杯盏共沉溺。似觉百古人，纷来立杯侧。佳人况绿鬓，娟娟共游历。黄鹤崔云天，龟蛇媚颜色。观汝青春行，忆我少年日。时日流如奔，不见予三十。相逢与青春，古来两难得。作诗置汝怀，彼此共珍惜。"}
{"id":"722679","title":"家大人携客山行集忍草庵时谢守夔之命已八年矣忧时感事情见乎辞率赋四诗以记","dynasty":"明末清初","author":"顾枢","text":"山空行迹少，乘兴集岩扉。一径堆黄叶，孤烟出翠微。心皈惠远社，身著老莱衣。未得从兹住，时闻悔昨非。选胜不在远，一峰生众幽。泉声缘涧合，石势蹴云浮。逸兴纵横发，清言次第酬。杞天时欲堕，那得暂销愁。"}
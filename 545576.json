{"id":"545576","title":"重九前一夕宗鲁携具泛舟中流月光澄彻千里如练命北部乐人合丝竹二奚童以南音佐之丙夜改席登台畅饮主客咸潦倒濡首复泛舟奏乐而归二首 其二","dynasty":"明","author":"胡应麟","text":"古树寒花夹细莎，玳筵银烛照清歌。城临大陆飞霜蚤，舟放中流得月多。鼓瑟似逢湘女下，抽毫如睹洛神过。不缘别马风期远，谁解沙棠泛绿波。"}
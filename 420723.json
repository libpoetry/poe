{"id":"420723","title":"水龙吟 欢送王景成副总领队统率马来亚华侨健儿赴沪参加第六届全国运动会","dynasty":"近现代","author":"李继熙","text":"飙轮直指江南路，烟波渺淼云天阔。旌旂照日，衣冠簇锦，整军待发。万里长征，浩歌慷慨，壮怀激烈。记华筵祖饯，笑谈尊酒，浑不似，寻常别。胜会又逢佳节。看归来，锦标谁夺。健儿身手，跨高跳远，标枪掷铁。还我河山，兴吾国族，端资团结。除与君共勉，悠悠此意，向何人说。"}
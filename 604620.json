{"id":"604620","title":"母夫人遣急足入长安促就子舍从括苍以家仲蔚见怀诗至正余与仲蔚戊戌长安泣别日也时余亦以迎养引疾者一月矣仲复嘱余归当握手武彝山下循陔在原之感黯然对深因以三诗报焉 其三","dynasty":"明","author":"张萱","text":"辍直经旬唯伏枕，正逢白发促归装。已抛方寸同元直，谁复名居问翳桑。蓟北飞花春有恨，天南落日雁成行。归期正及莼芽茁，迟尔班荆九曲傍。"}
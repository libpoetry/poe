{"id":"803448","title":"神堤","dynasty":"清","author":"何在田","text":"呜呼，河伯不仁。令受民于天子，戕吾民，令宁当以身。民为鱼兮，令不忍独生。长鲸利齿饥蛟舞，欲诉冯夷逢帝怒。可怜恨比沧溟深，碧血空斑堤畔土。令有一片心，不化精卫魂，化为砥柱坚。精卫只解衔木石，砥柱万古回狂澜。呜呼，古之名贤率以死守职，公独不幸而罹不测。君不见汉王尊、宋苏轼。"}
{"id":"285933","title":"永遇乐·如此乾坤","dynasty":"清代","author":"李慈铭","text":"如此乾坤，叹菰芦里，竟无人出。投笔封侯，请缨系颈，此辈成何物。英雄惟有，使君与操，把酒何堪论列。奈邓禹、笑人寂寂，中流空击江楫。天涯回首，黄巾铜马，荆棘纵横行迹。帝不负卿，通侯使相，虎?貂冠屹。奈无颇牧，用之为将，马腹鞭长难及。堪惜此，鸾飞凤舞，一带山色。"}
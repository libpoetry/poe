{"id":"701919","title":"咏菊","dynasty":"明","author":"黄锦","text":"黄菊何太晚，十月绽东篱。爱尔繁霜后，怜吾白发时。□人开蒋径，痛饮读骚辞。采采空盈把，无因寄所思。□英怜逸调，洒酒亦高怀。风韵今奚邈，幽芳晚自开。□云寒倚户，茎露翠流杯。几与同心约，佳期安在哉。眼底寻芳歇，清霜烱数株。晶晶天宇澹，落落野篱孤。幽赏嗟谁工，浊醪吾自呼。柴桑千载后，惆怅几为徒。"}
{"id":"1137569","title":"己巳秋七月不雨人心焦然乃戊午斋宿致城隍清源渠渡龙君嶅山五神于州宅以祷始至雨洗尘自是间微雨辄随止旱气转深苗且就槁要神弗获某忧惧不知所出越癸亥日亭午率郡僚吏申祷于庭未移顷雨大挚旄稚呼舞皆曰神之赐也某既拜贶又明日以神归念无为神报者乃作送神之诗七章以侈神功且又以祈焉 其五","dynasty":"宋末元初","author":"牟巘","text":"神祐恭惟及物深，中间感应妙精勤。要知应处还为感，终始惟当秉一心。"}
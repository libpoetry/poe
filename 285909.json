{"id":"285909","title":"高阳台·琼岛春深","dynasty":"清代","author":"李慈铭","text":"琼岛春深，液池波明，晴阳正丽花磗。宫漏声中，几回暗度华年。碧桃丹杏参差过，渐风翻、红药阶前。趁微吟、退直鸣珂，满袖炉烟。才看扈跸红云辇，又三天侍宴，寿寓闭筵。仙乐琳琅，也曾梦到鸥边。果骝酒榼城相路，掩丛林、十亩花妍。莫辜他、锦幄猩屏，曾约银笺。"}
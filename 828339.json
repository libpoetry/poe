{"id":"828339","title":"题春明感旧图","dynasty":"清末近现代初","author":"陈曾寿","text":"春秋诛乱贼，其始萌一敢。改官先去礼，国本实已斩。含生化毛角，??供猎狝。是关族兴亡，岂直祚修短。根镵饰微末，张皇开礼馆。诸老信辛勤，弥缝嗟已晚。旧事忍重论，有责谁可逭。惨酷人禽哀，漫托兴废感。后死竟何乐，熟视馀愤懑。图中话旧人，隔世空怀缅。"}
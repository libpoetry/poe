{"id":"978868","title":"乐敦仁用师伯浑见示句中作禅语禅不可不领话头次韵为报","dynasty":"宋","author":"晁公溯","text":"江边看云望青霄，谁知隔江以扇招。机缘句语无可录，要如芝岭居上饶。镕铁作牛石作燕，鸣亦不闻飞不见。凛然独立纨绮中，大帛之冠衣大练。果能出世去九州，绝意著书为穷愁。请来言下辨白黑，试观海头并藏头。"}
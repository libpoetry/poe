{"id":"799083","title":"惜红衣 送中央在港考选海军新生飞渝入学，和白石","dynasty":"清","author":"杨玉衔","text":"牢补亡余，牖营暇日。绸缪心力。树木十年，桐材挺新碧。横汾下濑，期有待、昆明池客。风寂。蛮海昼眠，让痴龙苏息。东沟旧陌。折戟沈沙，猿虫瓦尸藉。楼船一霎水国。殉溟北。屈指拜登君赐，讵等斗星扪历。要弄潮儿健，优狎近蓬风色。"}
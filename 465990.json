{"id":"465990","title":"续惄辞","dynasty":"当代","author":"添雪斋","text":"妾是故园柳，君是随风客。东风携君来，柔丝欲相索。风起惯无情，遍及江南陌。相聚非同心，所乞亦稀薄。惟待絮魂飞，逐以瞬时约。与子隔万里，殊途不可视。遥夜冷风发，沉哀深如水。当风阿勃勒，一树垂心死。自抱零落影，分明吾与子。别也别也易，悲欢两如戏。遽发春色青，萋动宿莽地。燕楚万里余，春风不同季。此参彼如商，天命薄不啻。别也别也难，日夕天复邃。"}
{"id":"462734","title":"予写金地墨荷箑页，赠玉泉寺书僧崇旭，喜穫回赠草书《华严经普贤行愿品偈颂》：“于诸惑业及魔境，世间道中得解脱。犹如莲花不著水，亦如日月不著空。”因结一段善缘","dynasty":"当代","author":"幻庐","text":"日月不著空，行天曷终始。此心朗日月，随念生欢喜。圆镜本来见，莲花不著水。如画复如生，出泥同出纸。漫拂金粟影中身，毋令毫端侵纤滓。一叶礼一花，座前笑拈起。研涤清泉奄若失，钵击馀音香在指。解脱声闻病维摩，为说偈子当如是。"}
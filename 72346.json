{"id":"72346","title":"满庭芳·间空中忽有报应","dynasty":"元代","author":"王处一","text":"间空中忽有报应，遂作丹灶为冈，清洋蟠绕，昔居王远家庄。八山耸翠，四水聚贤良。五彩祥云覆罩，三天上、仙韵琅琅。金童报，九霄传送，无外我容光。空生初请问，真如善应，大法空王。演苦空般若，左右圆方。立教分乘引度，通十地、诸圣藏岁。虚空里，希夷大道，洗劫永无疆。"}
{"id":"1236756","title":"洞山五位颂（诗题　正中偏","dynasty":"元","author":"耶律楚材","text":"十月澄江彻底冰，梅花江路破瑶英。寒斋冷坐人无寐，雪映书窗一夜明。区区游子困风尘，就路还家触处真。芳草满川桃李乱，风光全似故园春。石女翩翻鸟道飞，渊明琴上抚冰丝。缓歌劫外阳春曲，慢看盘中白雪词。泾渭同流无间断，华夷一统太平秋。而今水陆舟车混，何碍冰人跨火牛。水穷山尽悬涯外，海角天涯云更遮。撒手转身人不识，回途随分纳些些。"}
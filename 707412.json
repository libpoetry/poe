{"id":"707412","title":"天香 馀冬雪霁念早梅应开病中不得寻访怅然有作","dynasty":"明末清初","author":"王夫之","text":"霜薄含冰，云轻弄雪，未遣珊珠红褪。夕坞回塘，谁借问早，把琼心幽酝也。应待我向，月下微吟相讯自。惜自怜孤影半，吐半垂清晕来。时早莺啼破几，点点玉钱绿衬。便与寻芳已晚，粉残香损。犹自不成辜负，却只恐、东风垂柳困。梦里依然，蝶魂相趁。"}
{"id":"296212","title":"八声甘州·辛酉春季，孤屿文丞相祠祀事礼成，集慎社同人澄鲜阁禊饮","dynasty":"现代","author":"梅冷生","text":"送斜阳无语背东流，风吹酒人醒。念飘萧天水，黄龙云跸，白雁江程。灰劫千年未冷，香火一龛青。飒爽英姿杳，烟语涛声。天上云车来也，乞残鹃唤起，柴市精灵。恨乘潮人去，碑碣奈中兴。是孤臣、行吟愁地，换一尊、风色让沤盟。沧桑感、又清流尽，何处新亭。"}
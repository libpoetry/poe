{"id":"815924","title":"望江南五首","dynasty":"清","author":"高士奇","text":"归去好，竹暗小堂东。积润乍过梅子寸，醒松又起稻苗风。花放晚林红。尘梦断，心与海鸥同。短袂竹冠乔木下，窄衫草屦秘流中。人事不相通。堪忆处，墙绕院西楼。红树窗前花斗锦，碧天帘外月如钩。时序总悠悠。销减了，少小旧风流。午摘珠兰才被浴，晚开茉莉更梳头。同坐看牵牛。多病后，翻会记当年。锦荐壸觞芳草地，画船箫鼓杏花天。旋煮虎跑泉。回首望，云水路三千。纵使客帆归渚上，问谁沽酒候江千。烟柳正飞绵。初睡起，晴日一竿多。嫩笋青茭才出土，红菱碧藕半浮波。柳外有鸣梭。风色好，弱体恰轻罗。团扇围棋闲永书，竹床湘簟卧清和。不问世如何。茆舍畔，森木暗明湖。雨足东畴牧晚稻，霜沾别圃刈香蔬。举网得江鲈。落照后，?菜集盘盂。少妇金环能约酒，幼儿玉盌解呼蒲。还羡早朝无。"}
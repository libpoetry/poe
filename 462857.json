{"id":"462857","title":"琵琶仙 看雪用朱七韵","dynasty":"当代","author":"裴涛","text":"冻海霜天，荡千里，河岳龙吟凄雨。混沌万丈云垂，茫茫接烟树。飘不定，闲闲风絮。抵春暮、李花穿户。两渚之间，孰分牛马，太初归素。荒寒渐、白尽双肩，还问汝，翩翩同谁侣。教我幽思勃然，破空如飞鹭。望彼岸、搴裳渡海，忆昔时、隔梦难顾。许到倦客归时，绿生行处。"}
{"id":"459059","title":"大年三十军伢来拽归临湘，次晨返云溪。和陶诗纪事 其四 《辛丑岁七月赴假还江陵夜行涂口》","dynasty":"当代","author":"卢青山","text":"飞车驰道路，天空何阴冥。远山迷青紫，萧风吹归情。畴绿催燕花，左右饶班荆。怀新人颜展，谈笑春温生。默然独聆久，吾意渐欣明。疏雨不觉落，颠车起不平。偃仰观雨色，恍恍忘孤征。驰神念翌后，田亩理犁耕。倏忽至云溪，车去思犹萦。愿长逐车去，此乐将难名。"}
{"id":"183543","title":"会稽秋日观山","dynasty":"宋代","author":"陈鉴之","text":"荒胜音流不，蠹叶风飕飕。前山与幽人，亭亭共清秋。远近日明晦，隐见云去留。木末一叟归，犬鸣茅舍幽。忆昔典午东，剑佩森名流。胜地慰远怀，兹焉久绸缪。渔矶与樵迳，今有斯人不。池石老苔发，空余螺蚌游。世有古今异，郢歌聊自酬。醉眼时摩挲。此山即前修。"}
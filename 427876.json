{"id":"427876","title":"水调歌头 啬翁再和拙词，三用前韵奉答","dynasty":"近现代","author":"龙榆生","text":"健者果难敌，日照大旗明。森然锋锐谁禦，驰骤有馀情。最爱西湖处士，同上江心孤屿，萧洒海宇清。破帽犯风雪，孤往总难能。抱明月，舒翠袖，足千龄。欢然起舞归去，荷盖见亭亭。未是阴阳差错，坐使姮娥惊怪，敧枕听■鸣。人境正奇绝，青眼若为横。"}
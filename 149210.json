{"id":"149210","title":"鄜州张路钤处见东坡所书渔父四首感叹之余因","dynasty":"宋代","author":"晁说之","text":"庾郎几尺大腰围，江北江南有好诗。今日王孙浑得似，仍知渔父醉醒时。为我高歌掩明镜，上方凉簟鬼神悲。我曹早有江湖兴，风雨轻鸥细细随。君朝明光我圁洛，愁肠只有醉为期。海外骑鲸消息断，无穷飞絮解相思。孤舟本要载西子，欲付此声知有谁。安西将军元好事，纸背题来十袭之。"}
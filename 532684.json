{"id":"532684","title":"吾未识李空同先生每读先生诗且官渠后钦其为人过圆通寺悬多诗刻而僧独取先生者有静言看石耳之句石耳峰名庐山佳处","dynasty":"明","author":"李舜臣","text":"先生是在武皇年，彩笔沧江动远天。僧徒亦识山中字，学士今传邺下篇。当日鸣泉邀节钺，清秋高阁自云烟。谁令流落明时去，石耳空知炫独妍。"}
{"id":"703084","title":"洪武十八年二月二十日自漳州府回闽宪因思去年七月五日出闽关土人云宪司官初过此关值微雨故有小不利今出关而天日晶明旌节当复还矣及至京师纠劾奸贪事既得实彼乃伏诛我则还职再入关天又晴人复云必大亨也前后所作二绝句谩志于此","dynasty":"明","author":"谢肃","text":"入关雾雨出关晴，往蹇来亨未可凭。但为八闽除大慝，不妨缧绁到神京。再入关来宿雨晴，南公遗谶以堪凭。还知生死从天定，只把丹心注玉京。"}
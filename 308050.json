{"id":"308050","title":"貂裘换酒·呈某先生","dynasty":"现代","author":"宁调元","text":"四壁秋虫叹。向孤灯、重门静掩，听残更箭。百辈时交休说起，略略山移物换。便各自、兽离禽散。十事九场都一样，悔年来、不著孤游论。差看破，世情半漫漫长夜何当旦。待安排、一丘黄土，埋头盖面。水复山穷谁料得，直道而今还见。纵万死、也都无怨。何况青蝇能作吊，只瞻韩、未展平生愿。算此是，平生恨。"}
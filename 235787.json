{"id":"235787","title":"送蔡安礼·眷言与君违","dynasty":"宋代","author":"杨时","text":"眷言与君违，寤寐念往昔。结欢自童稚，分比胶投漆。乖离成参商，出没俱齐汨。义和鞭日御，过眼飞鸟疾。五载一相逢，俯仰如昨日。论情方缱绻，念子又何适。行矣不可留，惝恍心若失。人生惟所遇，行止或使尼。况复各宦游，聚散何可一。嘤嘤黄鸟声，上下求其匹。挽首听遗音，飘零泪横臆。"}
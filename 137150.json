{"id":"137150","title":"淮东制置使知杨州李公庭芝","dynasty":"宋代","author":"刘埙","text":"淮海接风尘，胡乃似铁壁。卧护有天人，十载藉福力。重来人未老，愁绝事如昔。苦战孤城危，痛哭天柱拆。梦游三山上，人伦浮海出。突围志南征，吾欲重建极。天弗鉴臣忠，冥冥堕丛棘。先轸面如生，苌弘血化碧。臣死谁复知，臣忠终不易。一将更大事，嚼舌死骂敌。"}
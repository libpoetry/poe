{"id":"487104","title":"东风第一枝 游峡山","dynasty":"明","author":"周珽","text":"六寺烟深，双峰黛冷，嬉游时际暄暖。曲塘画癋参差，曦来荻芽沙浅。娇春罗绮，映绿净、波纹吹软。尽瘦生、掌上谁擎，漫认倚风轻燕。帘乍卷、垂杨拂眼，门半掩、小桃窥面。歌云日趁新妆，泪竹几巡古苑。微茫林角，挂一抹、残杨如线。怕后游、晴雨无凭，有约也应难见。"}
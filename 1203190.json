{"id":"1203190","title":"沁园春","dynasty":"元","author":"王哲","text":"自问从初，少年如何，每每所为。好细寻重想，当时做作，恐违天地，或昧神祇。及至如今，恁貌颜将耄，限尽临头著甚医。还知否，有圣贤三教，莫也堪随。阒中认这慈悲。更长爇名香寝见知。把净清灵密，耀明囗显，一齐速炼，下手修持。口印金科，心传玉诀，旧业除消诚未迟。搜前路，得归依玄妙，证道无疑。"}
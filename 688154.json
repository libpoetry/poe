{"id":"688154","title":"次三镇国慎独斋陪游后园池亭之作","dynasty":"明","author":"朱诚泳","text":"案牍无劳日日閒，每?临水更看山。绿云冉冉侵帘细，红雨纷纷点砌斑。三月韶光图画里，百年身世去来间。东平自有天然乐，逸驾千年许共攀。年来年去几番新，万事回头扇底尘。雪里老梅才破玉，雨中芳草又成茵。满钩帘捲青山晓，半亩塘开绿水春。美景故知常在眼，人间俗事浪频频。"}
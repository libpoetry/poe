{"id":"474914","title":"乐府十二首（嘉靖丙寅作） 其十一 遣仙使","dynasty":"明","author":"皇甫汸","text":"周穆穷寰宇，汉武慕蓬壶。东生游调笑，西母宴欢愉。颠既廑币，丰亦枉蒲车。缓龄韬上药，御气秘真符。台端两侍御，将命发天都。齐梁历南楚，瓯越尽东吴。姓名河上隐，物色市中趋。金简探绿籍，琼笈访朱书。曾未三载还，幸与百年俱。筑馆礼上士，授粲出中厨。行闻避骢马，归见绾银鱼。稽首愿玉体，寿考永无虞。"}
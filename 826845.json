{"id":"826845","title":"百字令·题汤贞悯遗札","dynasty":"清末近现代初","author":"金兆蕃","text":"雨声溢纸，俨江山深拥，故将军也。正欲言愁何况而，新旧更谁来者。象管题余，麝煤泼剩，留得蛮笺罅。匆匆作草，鲤鳞鸿羽从借。想见风度当年，挥犀擪麈，人共秋潇洒。天上玉楼应好在，华表微闻悲诧。琴证仙盟，钗完世绪，忠孝尊群雅。吉光展对，江楼寒月圆夜。"}
{"id":"434409","title":"瑞鹤仙 锦堂寿日壬寅十一月十五","dynasty":"金末元初","author":"李俊民","text":"河东贤太守。使草木生光，太行增秀。功名落谁后。醉归来，马上气冲牛斗。一阳应候。看春风、先到细柳。笑座中有客，侯轻万户，诗誇千首。依旧。桂花盈处，蓂叶圆时，为君添寿。满堂饮酒。尽平生，倾盖素友。对水云乡里、真山面目，钱家誇甚锦绣。但年年、岁岁相逢，似人耐久。"}
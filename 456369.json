{"id":"456369","title":"莺啼序","dynasty":"当代","author":"程滨","text":"重帘把春隔断，剩诗囊未补。漫漏出、一十三年，纷纷零落如雨。有多少幽歌怨曲，当时尽为冬冬谱。忆秋心溺水，赖伊一网收取。独立湾头，漂来海上，是人间曾遇。浑不觉、拚却今生，桃源花落谁护。晚风间、哀吟未彻，斜阳下、扇儿轻付。渐模糊，泪送归舟，向天涯去。狂澜拍梦，萱草遮人，相思更相阻。赢得个萧斋词客，屡拨青灯；北国佳人，顿成孤旅。清泉影里，平林深处，马嘶坝上临风暮。算平生、欢乐曾如许。流星暗祝。知她卧病京华，中夜一身风露。联翩俗务，爱已成恩，便把恩辜负。愈珍惜、如今琐碎，旧日温存；叵耐人人，折花新圃。沈思六载，锥心长哭，此时忽见冬冬语：“宁无情、莫被情伤汝”。一言惊破诗囊，揭去重帘，问春归否。"}
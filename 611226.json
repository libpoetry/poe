{"id":"611226","title":"余濒行金陵诸词客分赋都下名胜兼傅之丹青壮我行色舟中无事披册展读忽然技痒赋寄酬之共得二十八景诗如其数 其一 谢公墩","dynasty":"明","author":"邓云霄","text":"草绕荒墩客到稀，谢公馀韵使人思。白云明月归何处，著屐登山忆往时。风鹤数声闻退虏，废兴千古笑残棋。诸君剩有遨游兴，胜地携尊好对谁。"}
{"id":"873931","title":"念奴娇 寿尚倅三月初一","dynasty":"宋","author":"刘仙伦","text":"一番春事，到芗林、更两日重三节。百品名花饶笑处，喜遇诞弥佳月。巢叶灵龟，舞琴野鹤，总是千年物。来为公寿，纶巾长映华发。平生圣处功夫，道□深味，胸次真冰雪。高蹈丘园还谢了，枚叟蒲轮朝谒。时上篮舆，相随孙子，庆满床簪笏。南丰道价，敬持一瓣香爇。"}
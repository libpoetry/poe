{"id":"137049","title":"看花回·晓色初透东窗","dynasty":"宋代","author":"欧阳修","text":"晓色初透东窗，醉魂方觉。恋恋绣衾半拥，动万感脉脉，春思无托。追想少年，何处青楼贪欢乐。当媚景，恨月愁花，算伊全妄凤帏约。空泪滴、真珠暗落。又被谁、连宵留著。不晓高天甚意，既付与风流，却恁情薄。细把身心自解，只与猛拼却。又及至、见来了，怎生教人恶。"}
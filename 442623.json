{"id":"442623","title":"咏李白","dynasty":"当代","author":"陈振家","text":"我爱李太白，才调冠群伦。神游六合外，诗动九霄云。气如大鹏摇广翼，超腾纵肆洒胸臆。下笔不依世间言，思出鬼神驰八极。手把芙蓉蹑太清，欲揽明月诉心声。醉眼常对山花笑，狂歌娱酒藐公卿。知章誉作谪仙种，君王面前膺殊宠。清平三调醉中成，赢得当时天恩重。雄剑挂壁苦不吟，空费男儿方寸心。丈夫有志难伸展，散作千古不平音。行路难，愿无改，拯物之情终不怠。会待长风破浪时，不忘云帆济沧海。世态尘情事每违，人生易老白驹飞。仲连已死贾生没，留与人间万丈辉。公虽不见公犹在，谁代不诵公诗来？公之长歌我尤爱，时时吟咏心花开。傲岸气质引我为之舞，凌云之志常醒我襟怀。读公之诗志奋发，读公之诗愁可摧。须逢明月皎皎夜，举酒诵诗与公精神共徘徊！"}
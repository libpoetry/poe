{"id":"816819","title":"金落索四首","dynasty":"清","author":"蒋士铨","text":"文章薄宰官，团练新衔换。别弟陈州，去问黄泥坂。西风料峭寒剑空弹，新息云山取次看。才过谗谡松涛岸，更下泠泠瓜蔓滩。堪长叹，从来行路最艰难。好些时影压愁鞍，诗付双鬟，唱彻斜阳岸。江城百雉周，官廨三楹陋。鸡犬图书，位置皆将就。闲居屋打头访陇邱，风月岐亭供冥搜。春阴沽酒过樊口，秋雨寻诗意密州。笙歌凑，向朱陈村里共嘻游。借行窝天庆句留，定惠淹留到，四照亭边候。匀脂绽海棠，恰称朝云傍。翠袖红肌现，绝世佳人样。叹无人独自芳炫新妆，石上灵芝吐异光。鸡苏味美朝堪饷，密酒瓶卿夜对尝。闲情放，咏洗儿诗就侍姬旁。遣心情竹啸轩凉，菩萨泉香倚，铁柱扶身杖。嗟哉马正卿，来作同声应。新辟东坡，栽偏山茶盛。扁舟载月明笛飞声，羡赤壁襟怀两赋情。花欹三朵仙人鬓，菜煮元修野老羹。人天证，笑偏从贬谪见生平。不多时柏石图成，奏凯歌停喜，戎马淘西定。"}
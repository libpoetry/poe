{"id":"459928","title":"满庭芳　送金拥军临湘实习","dynasty":"当代","author":"卢青山","text":"闻道君鞭，巴陵染水，又指梅雨长安。青旗斜处，但饮莫关钱。醉倒无须问地，高松畔、竹径风栏。当垆女、青苔野草，识我旧时颜。悠閒。披细雨，清波划断，引鹤呼烟。有奇气横空，试托谁传？此去余唯一嘱，逍遥地、仔细寻看：白云外，尘影疏处，遗落旧诗笺。"}
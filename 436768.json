{"id":"436768","title":"望月婆罗门引 癸卯元宵与诸君各赋词以为乐寂寞山村无可道者因述其昔年京华所见以望月婆罗门引歌之酒酣击节将有堕开元之泪者","dynasty":"金末元初","author":"段克己","text":"暮云收尽，柳梢华月转银盘。东风轻扇春寒。玉辇通宵游幸，綵仗驾双鸾。闻鸣弦脆管，鼎沸鳌山。漏声未残。人半醉、尚追欢。是处镫围绣毂，花簇离鞍。繁华梦断，醉几度、春风双鬓斑。回首处、不见长安。凤城春好，玉箫金管恣游盘。梅妆犹怯轻寒。一曲清平妙舞，掌上看回鸾。渐霓裳欲遍，翠敛春山。良宵易残。歌别鹤、惜馀欢。眼底浮华自满，尘浣吟鞍。瘴半私酒，若真是、京东夫子斑。身幸健、敢复求安。"}
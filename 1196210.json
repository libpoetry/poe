{"id":"1196210","title":"又捧新诗见褒陋止睹五章之绮丽如九奏之凄清其末章末句云谁比天人福皆从积善招天人之比固不敢当积善之徵其来有自味嘉言之若是省薄德以何胜仰谢良知谨次来韵以老去心何用为首希垂采览 其三","dynasty":"唐末宋初","author":"李昉","text":"老去心何用，虚窗夏景凉。麦光铺作簟，雪粉煮为浆。竹径时教扫，蔬畦不使荒。子孙何所遗，经史在南堂。"}
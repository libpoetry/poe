{"id":"280616","title":"齐天乐·苕南道中","dynasty":"清代","author":"李符","text":"野塘水漫菰城路，晓来载诗移舰。柳恽汀荒，邱迟宅坏，急雨呜蓑千点。绿芜如染。映翠藻参差，鸦鹕能占。沽酒何村，花明独树小桥店。昔游如昨日耳，记深深院宇，绮罗春艳。妆阁悬蛛，舞衫化蝶，满目繁华都减。湿云乍敛。露浮玉遥峰，相看无厌。渔唱沧浪，荻根灯又闪。"}
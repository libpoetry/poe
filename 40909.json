{"id":"40909","title":"谢法曹惠连赠别","dynasty":"南北朝","author":"江淹","text":"昨发赤亭渚。今宿浦阳汭。方作云峯异。岂伊千里别。芳尘未歇席。零泪犹在袂。停舻望极浦。弭棹阻风雪。风雪既经时。夜永起怀旧上述。汛滥畏沃若。人事亦销铄。子衿怨勿往。谷风诮轻薄。共秉延州信。无惭仲路诺。灵芝望三秀。孤筠情所托。所托已殷勤。祗足搅怀人。今行嶀嵊外。行销上述至海滨。觌子杳未僝。欵睇在何辰。杂佩虽可赠。疏华谓无陈。无陈心悁劳。旅人岂游遨。幸及风雪霁。青春满江皋。解缆候前侣。还望方郁陶。烟景若离远。未响寄琼瑶。"}
{"id":"765828","title":"金缕曲 述怀","dynasty":"清","author":"熊琏","text":"整日愁无恨。恁年来、贫病相兼，双眉不展。长恨瑩瑩无可告，也似孤舟别馆。经多少、风萧雨暗。燕子依人非得已，枉呢喃、衔尽残花片。辛勤处，何人见。栖栖争甚恩和怨。猛寻思、石上三生，馀香未散。百首新诗谁击节，付与自吟自叹。定有个、千秋青眼。窗外嗷嗷声过也，望天涯、遥诉西风雁。霜月里，同凄婉。"}
{"id":"467456","title":"泰州","dynasty":"当代","author":"姚佳","text":"碧水绕城柔，苍然向泰州。海淮江渺渺，吴楚越悠悠。不尽古今月，更生天地秋。几回鸣雁里，醉卧会宾楼。一梦蝶愁深，百年将醉吟。去招青鸟使，来对白云心。身世天知我，山川后视今。虚空仙佛侣，幸赖度金针。吾心只此天，吾意倩谁传。吾道无一字，吾歌诗百篇。百篇人莫爱，千里月相怜。今夕杯中酒，再来寻个便。"}
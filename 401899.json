{"id":"401899","title":"赠浩子二首","dynasty":"民国末当代初","author":"聂绀弩","text":"几千几百万斤土，两手双肩挖并挑。天下何人无伟力，人间一膂莫虚骄。昂头自骋溜缰马，迎面忽来独木桥。江泰姣妻谁不羡，而今只乘女儿幺。昔人访戴曾千里，今我家居戴自来。南口风沙苹果树，北京鱼肉牡丹牌。棉衣棉裤三天跑，小女小儿一见才。最后晚餐须烂醉，明朝赤膊石头抬。"}
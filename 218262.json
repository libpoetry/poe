{"id":"218262","title":"贺新郎·镂刻黄金屋","dynasty":"宋代","author":"陈亮","text":"镂刻黄金屋。向炎天、蔷薇水洒，净瓶儿浴。湿透生绡裙微褪，谁把琉璃藉玉。更管甚、微凉生熟。磊浪星儿无著处，唤青奴、记度新翻曲。娇不尽，州竹。一泓曲水鳞鳞蹙。粉生红、香脐皓腕，藕双莲独。拂掠乌云新妆晚，无奈纤腰似束。白笃耨、霞觞浮绿。三岛十州心在否，是天花、只怕凡心触。才乱坠，便簌簌。"}
{"id":"204166","title":"言志·畴昔学为文","dynasty":"宋代","author":"释智圆","text":"畴昔学为文，拟尽周孔道。心劳道未至，壮岁成衰花，畴昔学为诗，模范风雅词。立言多疯喻，反为时人嗤。为诗复为文，嗟嗟不复古，训世无织益，何为自劳苦。权门既不游，青山宁合负。一来林下居，四载不出户。退省为佛徒，讲经自裨补。憧憧来学辈，往往入深坞。智者乃吾宗，龙猛乃吾祖。寒窗夜摛毫，虚堂画挥尘。翼此二圣心，欲令万物睹。羸羸长抱疾，行年四十五。草堂三四间，牢落连云洞。经时无客人。冲门绝迎送。榻有无弦琴，向风时一弄。窗列楞严典，要言长讽诵。真妄一无得，超然谁与共。凡圣病眼花，死生春夜梦。病差梦已醒，万彙徒营营。"}
{"id":"315066","title":"金缕曲·尘梦仍来否","dynasty":"现代","author":"龙榆生","text":"尘梦仍来否。爱当春、红棉灿发，料应如旧。几辈推排催鬓白，孰问王前卢后。但夜起、恒依南斗。屈指廿年真露电，溯深期、我亦沈吟久。花自坼，意良疚。新声未比朱弦好。听讴歌、移山倒海，怎容心老。旋转乾坤今日事，莫羡词场周柳。要争取、专深红透。万古扫空先忘我，信淋漓、大笔原天授。教六合，并低首。"}
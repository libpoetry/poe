{"id":"466394","title":"鹧鸪天　除日桃林雪中登高作二首","dynasty":"当代","author":"卢青山","text":"满目风残雪半残，犹将点点打诗笺。几鸣孤鸟飞仍敛，一派寒潮去复还。心百折，事千端。今年故故似常年。明年此日身还在，怅和谁去倚危栏。岁已凋残意未残，一空飞雪舞诗笺。含风古木低收梦，失路行人恼未还。身世恨，太无端。不妨是处过华年。有情便上焉能可，人间处处是高栏。"}
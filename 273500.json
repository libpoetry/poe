{"id":"273500","title":"金缕曲·新政府成，废双十节","dynasty":"现代","author":"汪东","text":"俯瞰层云罅。傍江干、鱼龙阵列，万头排鲊。炫转镫光交织处，绝似霓奔虹射。休更忆、武昌城下。民国于今无遗老，祗烽烟、遍地经行怕。刚盼到，星旗挂。陌头寒雨连朝洒。尽风吹、萧萧黄叶，做成秋画。击鼓鸣钲疑社赛，闹市也骑秧马。听处处、秧歌齐打。一任空厨炊无米，舞交衢、尽是狂欢者。欢亦可，向人藉。"}
{"id":"461954","title":"石湖仙·丁亥春末雨中曲院风荷 依四声兼用秦鸿韵","dynasty":"当代","author":"添雪斋","text":"寒陂烟冷。正天迥云沈，鳞水波涬。凉沁湿春瞳，有霏霏、琉璃粉迸。晶丝千坠，恍破碎、寂青螺影。冥靖。渐散之、野径幽景。幺荷乍依罄宇，魅成朱、绯胭净净。冻玉怀珠，软碧流风如哽。一种苍华，一枝微煚。敛于心境。谁可炳？归来照见吾醒。"}
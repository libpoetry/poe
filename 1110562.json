{"id":"1110562","title":"小园春事二首","dynasty":"宋","author":"孙觌","text":"屋头唤雨泥滑滑，万瓦纷披土囊发。西园春事一时休，繁红浸乱烟脂雪。绿萝高张翠羽盖，苍巘中断青玉玦。不见枝上一点红，千顷桑麻光似泼。小园花柳争春发，风雨颠狂二三月。断梗梢空转若迷，细红糁径繁如缬。叵堪绕屋溜潺潺，可厌触途泥活活。不妨暂柅故人车，大似陈公井中辖。"}
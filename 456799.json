{"id":"456799","title":"贺新郎　效驼庵体。书讫大病","dynasty":"当代","author":"程滨","text":"密密垂罗帐。裹衾裯、虚生浪死，人讪人谤。千古昏然都如梦，梦破此身何向。渐离却、尘寰之上。几点盈盈灯乍亮，弱身躯、依旧遭尘网。当此际，更迷惘。年来恋枕缘沈恙。欲起时、琢心镂肾，半歪半躺。长笑推门人间去，谁见星星愁样。梦中事、全然不想。翻被旁人争羡艳，又谁知、苦泪心中淌。回枕上，听心响。"}
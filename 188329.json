{"id":"188329","title":"念奴娇·旧家宋玉","dynasty":"宋代","author":"葛长庚","text":"旧家宋玉，是何人、偏到秋来凄惨。细雨疏风天气冷，离别令人销黯。樯燕飞归，岸花吹送，自是生怀感。挑灯酌酒，平生明目张胆。二十年在江湖，枫亭柳驿，往事都曾览。胸次可吞云梦九，也没尘埃一糁。木落山高，云寒雁断，水瘦溪痕减。不知把菊，又在何处轩槛。"}
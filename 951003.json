{"id":"951003","title":"至鄂期年以饟事不给于诗己亥夏五月廿有八日始解维雪锦夜宿兴唐寺繁星满天四鼓遂行日初上已抵浒黄洲几百里矣午后南风薄岸舟屹不能移延缘葭苇间至莫不得去始作纪事十解呈旧幕诸公 其六","dynasty":"宋","author":"岳珂","text":"一瓶一锡一团蒲，到得今年一物无。桑下勿兴三宿念，古人不食武昌鱼。"}
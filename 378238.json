{"id":"378238","title":"摸鱼儿·荡湖烟","dynasty":"清代","author":"蒋敦复","text":"荡湖烟、红窗六柱，满湖都是花气。芳魂一缕随风引，值得此中销未。情早系。爱生小、吴娘秪抱鸳鸯睡。珠帘近底。有眉语些些，鞋尖叠叠，幽怨凤箫寄。山塘路，十载青衫蕉萃。画船听雨曾记。寻前便解相思苦，不待管弦终矣。临别意。怕黛点、飞霜夜夜吹鹃泪。蘋波又起。似重见春人，回身碧玉。依约好年纪。"}
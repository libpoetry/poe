{"id":"173726","title":"微子·肇公孙之璇源兮玄鸟降而生商","dynasty":"宋代","author":"鲜于侁","text":"肇公孙之璇源兮玄鸟降而生商，并禹稷之圣贤兮实惟桓拨之王。历妫姒之世数兮道貌岸然日跻于武汤，始伐罪於仇饷兮人怨咨而徯来。顾宽仁之宜民兮天俾式于九围，谅除残而代虐兮犹云德之有惭。赖燕翼於孙谋兮治克举於三宗，老成不怨於不以兮隐处不伤於厄穷。世四十有六而下衰兮天命之将隳，寔遭家之不嗣兮顾丽色之惟微。念社稷之颠倾兮七高压我所凭依，帝眷在於有周兮抱祭器而焉归。虽白马之见庙兮聊血食於商丘，伟夫子一言兮诚有取於三仁。"}
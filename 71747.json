{"id":"71747","title":"无俗念·群山四渎","dynasty":"元代","author":"丘处机","text":"群山四渎，暮天晴、挥斥阴魔潜伏。太一岩前风道快，千尺波翻蟾足。怒雪惊涛，冲堤拍岸，雷辊云＊逐。青鸥白鹭，月明江上飞速。高下万叠千群，相呼相召，会合清江曲。宝月神珠时逗引，辊出都忘钤束。踊跃飘飘，玲珑灿灿，价忽连城玉。含弘光大，上天入地翻覆。"}
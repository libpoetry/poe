{"id":"309327","title":"渡江云·番风知剩几","dynasty":"现代","author":"赵尊岳","text":"番风知剩几，无凭芳约，孤负一年春。画帘休卷尽，满目韶华，可奈倦吟身。明霞十里，料香泥碾遍雕轮。阑槛曲，无多红雨，犹自点苔茵。斜门。东风依旧，纵有啼莺，说玄都认。恰总被无情风雨，换了晨昏。有花便是天台路，倚玉骢昨梦成尘。花知否，堪他特地消魂。"}
{"id":"59880","title":"禅灯·法体光明无障碍","dynasty":"明代","author":"杨循吉","text":"法体光明无障碍，譬如灯火破群昏。一灯能作百千灯，百千灯自一灯化。自百千灯照一室，其光无坏亦无杂。如是乃至一灯照，一室所见光亦然。百千灯多一灯少，而其光体实不异。是故我今持此灯，愿献宝林尊者前。长令获此大光明，与彼迷生作前道。"}
{"id":"462838","title":"丙申冬至，冲霾聚饮。与生云、霜于、白藏、采芦约押至字","dynasty":"当代","author":"幻庐","text":"古人披图擅游戏，九九销寒点首字。小窗幽对一角庭，积重氛埃淩晚翠。拈由可竟半日闲，相见亦知如梦寐。开门拭目浑沌中，胡然为天胡然地。金碧工笔彩画檐，松煤浪泼大写意。皇城欲摧黑云压，厚泽广被京津冀。束手天问色霁难，灵方徒徵改容易。虚应故典倾羊羔，销金帐煖分座位。枸杞延年酒若醒，亭午夜分曦月醉。陌上纵闻花似锦，一枝聊慰恁谁寄。吐纳存息毋少歇，何薮逋亡容暂避。细数阴极转阳生，聒耳虓虓卜风至。"}
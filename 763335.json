{"id":"763335","title":"南浦 鲍子韶邀集莲社庵即送家观庄入粤","dynasty":"清","author":"吴绮","text":"参军鲍照，爱携蛮榼趁秋光。来值芙蓉城主、逸兴满潇湘。走马大堤沙软，到鸡园、竹下拥胡床。把两江烟水，尽收金斝，点染付奚囊。叵耐荻花枫叶，正飕飕、凄绝似浔阳。肠断河梁分手，更卧病清漳。自是旅游无好况，人留人别总堪伤。赖庾公还把，一天风月好平章。"}
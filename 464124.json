{"id":"464124","title":"念奴娇 题采石矶图","dynasty":"当代","author":"陈凡","text":"矶头閒步，谁教我、朝夕梦魂思忆。醉罢君皇前脱履，岂止诗中无敌。斗酒千篇，狂歌万里，世虑成何物。鸿毛富贵，千秋爱此英杰。借问滚滚江波，苍苍山色，几许风流歇。俯仰乾坤常太息，多少斗星明灭。欲上层楼，凭栏共饮，不管金乌没。雄谈未倦，一舟同去追月。"}
{"id":"417767","title":"沁园春 引大入秦工程礼赞","dynasty":"近现代","author":"朱帆","text":"引大通河，灌秦王川，千里倒流。望庄浪河上，长渠高架；盘道岭下，隧洞深幽。水磨沟前，倒虹吸管，鬼斧神工孰与侔。登临处，尽人间奇迹，容我凝眸。金秋、正酿丰收。看沃野茫茫禾黍稠。向高原纵马，曾攀险径；平沙漫步，屡见芳洲。笑我今宵，花丛沈醉，错认兰州是广州。须他日，捧诗囊酒斝，来此重游。"}
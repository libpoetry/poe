{"id":"1143895","title":"十一月二十日南至二首","dynasty":"宋末元初","author":"方回","text":"风吹六十二年春，又见阳和一夜新。兴废亲更三国事，死生暗易万城人。种花纵好谁同赏，置酒良难自惯贫。今独身为本宗长，思兄临节倍悲辛。至节今年始得归，祀先牲酒亦无几。儿孙长大衣装少，婢仆顽慵廪饩微。交阯虞翻犹不死，荆州王粲竟何依。玉筒已想黄钟动，只有心灰自懒飞。"}
{"id":"245674","title":"思禹·揽九州兮余忧","dynasty":"宋代","author":"高似孙","text":"揽九州兮余忧，民将鱼兮谁瘳。水受令兮安流，菱芃芃兮方秋。老帝力兮茫茫，射神鱼兮飞舟。朝帝君兮不下，莽故疆兮生埃。踏苍龙兮倏东，棲楼游兮故宫。擢桂栋兮兰房，惠帱兮荃床。翳残书兮罅{左缶右齿}，杳空山兮神扬。神扬兮何极，有人来兮为之太息。"}
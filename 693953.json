{"id":"693953","title":"端午前一日同马子龙寓家珶赤兄拳曜轩吴尔景载酒过访邓行玉梁苑郎适至赋得二首","dynasty":"明","author":"陈邦彦","text":"彩丝云已近，鼍鼓寂无喧。世讲能过酒，怀人兼在门。雨销烦暑瘴，灯乱去留魂。谁遣淳于醉，离情未许论。烛光频见跋，笑语尚馀喧。小作平原约，如高靖郭门。山城悬宿梦，泽畔慰吟魂。莫以归与叹，前期更可论。"}
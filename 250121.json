{"id":"250121","title":"水龙吟·过丰城剑池时值玉树地震有感连年灾患","dynasty":"现代","author":"吴金水","text":"斗牛云外空垂，是谁携得龙光去。凭栏只叹，宝函开后，神兵非主。可奈当初，天心沉醉，机缘轻与。剩幽幽一碧，寒池瘦水，寂寥意，无由诉。回首茫茫万里，怅尧疆、百年风雨。金田劫火，渤溟狂浪，不堪重数。况复而今，山崩水竭，昆灰如聚。问龙泉正气，何时重出，止苍天怒。"}
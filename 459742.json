{"id":"459742","title":"予往临湘，倚车窗假寐，遂梦与薛辈驱车欲观海，车中议论激烈，为赋诗云：踪迹未随槎入汉，心胸先替海生潮。然左回右折，终未至海而醒。梦中句盖昔年往天津观海车中断句，久已忘失者，遂为补足。或舟车，或步行，将有所往，而卒不能达，此予所屡梦者。不特梦也，醒中亦岂异是","dynasty":"当代","author":"卢青山","text":"相逢尚逞少年豪，快斥惊车疾劲镖。踪迹未随槎入汉，心胸先替海生潮。嗟车与梦一时醒，使海如人千里遥。斯世所求例如此，求将及处遂烟消。"}
{"id":"780027","title":"木兰花慢 徐方虎假归","dynasty":"清","author":"曹贞吉","text":"官河悬夕照，帆十丈、影垂垂。正白露横空，寒螀声急，芦叶争飞。追随。东门千骑，羡相如拥传有光辉。驿路水明沙碧，江乡蟹美鲈肥。东篱。无恙柘桑围。罨画越来溪。早鱼鸟关心，烟霞寄傲，才子初归。燃藜。龙门太史，拟江山贺监是耶非。莫恋紫莼红蓼，来司玉册金泥。"}
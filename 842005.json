{"id":"842005","title":"故邑侯刘谦山先生循吏也，计其在江阴时于今已二十年，向者暨阳舆诵吾无与焉。今以世变返云南，因送之以诗。四首 其一","dynasty":"清末民国初","author":"曹家达","text":"循声不减顺阳刘，民吏思君尚未休。已作渊明还栗里，肯从坡老乞常州。丹枫江冷摇寒思，碧玉峰高起暮愁。二十年来重回首，更无知己勖前修。"}
{"id":"518910","title":"挽吴孟谦","dynasty":"明","author":"邹智","text":"忆昨边事棘，君遇我畏垒。君裳甚萧疏，君坐独㟪?。坐久竟无言，言辄无破䃣。我时心异君，蓄缩不敢揣。继与长官俱，长官亦推美。谓从君到来，庶几悉君委。公庭静于寺，诗思清于水。寻闻漕运归，病笃不复頠。长官对我言，泪落如泉?。念君清流才，下与诸掾遗。辛苦三十年，化作殊方鬼。我病渴未消，送君不临氿。寂寞短乎章，聊以当君诔。"}
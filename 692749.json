{"id":"692749","title":"八月十三日夜梦亡室安人惊泣而窹因思去年丁丑是日在京师安人未明兴告予曰今日趋朝不可如常日之宴盖其日警跸值新狩还也今遇是日感其贤淑又小子周二岁之晬重感赋绝句二首","dynasty":"明","author":"杨慎","text":"五更残梦正迷离，窗纸光明烛焰迟。却忆去年当此日，催人晨起早朝时。稚子今朝是两周，新衣戏舞拜前头。伤心孺慕声声切，母在重泉听得不。"}
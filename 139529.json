{"id":"139529","title":"木兰花慢·记北人骑屋","dynasty":"宋代","author":"魏了翁","text":"记北人骑屋，看龙首、许仲元。自拥节来归，持荷直上，谁与争先。好官到头做彻，些儿欠缺便徒然。我爱庆元龙首，当春不逐时妍。人生天地两仪间。且住百来年。数初度庚寅，未来甲子，尽自宽闲。太平竟须公等，终不成、造物谩生贤。拓取面前路径，著身常要平宽。"}
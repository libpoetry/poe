{"id":"763299","title":"月下笛 游圆证归夜饮青塘桥看月次燕孙","dynasty":"清","author":"吴绮","text":"谢氏诸昆，梁园胜侣，莺时俱集。花舆锦辔，踏遍春山晴碧。问湖边、烟雨楼台，乱峰犹认南朝迹。正寻芳未倦，绿杨桥畔宝蟾初觌。鹊炉拥道，看清光如水，水光还射。坐列氍歈，共把瑶觥欢吸。笑庾公、楼上横床，爱子野风前弄笛。待归来、还怕杏园客散花叹息。"}
{"id":"432617","title":"寿石吟十三首录七，用一九八一年《咏雨花石》韵 其二","dynasty":"近现代","author":"单人耘","text":"轩中有寿石，浑是太古色。磨磷铁衣湿，突兀秋涛白。轩中有寿石，臆对穷其委。五色供女娲，黯黪沉弱水。轩中有寿石，缄默若无想。其思飘云外，又铸危涧上。轩中有寿石，千秋堪俎豆。尊严若老君，岂止瘦漏透。轩中有寿石，蹲处小坛台。劫历沧海澜，何惮翳细苔。"}
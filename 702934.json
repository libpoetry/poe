{"id":"702934","title":"寄题韩祠二首","dynasty":"明","author":"谢元汴","text":"驱鳄文章泷吏诗，闻风廉立亦吾师。千年封事争传诵，一札留衣尚费疑。未必非同文畅意，安能不作区泓思。阳山字子潮山姓，五岭声名草木知。苍然古木龙螭姿，一水流寒照发眉。潮学于今称大雅，南州自此不侏㒧。华山恸哭真佳士，秦岭悲歌亦可儿。吊古许多词赋客，筮魂能解九京颐。"}
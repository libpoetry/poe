{"id":"122704","title":"逐宁府始见平川喜成短歌","dynasty":"宋代","author":"范成大","text":"峡之西，逐之东，更无平地二千里，惟有高山三万重。不知谁人凿混沌，独此融结何其工我本江吴弄水月，忽来踏偏西南峰。不知尘界在何许？但怪星辰浮半空。直疑飞入蝶梦境，此岂应有人行踪？今朝平远见城郭，去是东川军府雄。原田坦若看掌上，沙路净如行镜中。芋区粟垄润含雨，楮林竹径凉生风。将士懽呼马蹄快，康庄直与锦里通。关年崎岖得夷路，一笑未暇怜飘蓬。"}
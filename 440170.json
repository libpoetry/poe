{"id":"440170","title":"曲游春 丁亥仲冬之望西湖微雨用草窗韵","dynasty":"当代","author":"问云","text":"夜渡层楼外，望影流霜镜，灯焰如织。伴席金尊，念斟残芳岁，漫抛尘隙。漠漠寒波隔。惜客里、骤闻长笛。正岸前、坠叶多情，来逐踏莎行色。绮陌。篱门扶碧。映风雨亭台，丹篆碑勒。庐底翘思，记黄莺闹舸，絮飞烟幂。娥女羞蚕食。恨不照、今宵幽寂。更恍然、暗咽宫商，岂能赋得。"}
{"id":"313883","title":"贺新郎·堤柳今憔悴","dynasty":"现代","author":"萧劳","text":"堤柳今憔悴。傍台城、千年未涸，一湖烟水。喔喔鸡鸣听似旧，望里尘埃古寺。算都是齐梁遗事。江草江花无终极，数兴亡、易换人间世。东晋灭，宋陈继。波涛尚带新亭泪。接晨钟、宫妆未就，景阳楼圮。感逝伤怀肠暗断，声在桓伊笛里。五马渡莓苔仍恣。谣应化龙龙去后，认依然、王气秦淮涘。成败迹，永相履。"}
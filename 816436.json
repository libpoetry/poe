{"id":"816436","title":"调笑令四首","dynasty":"清","author":"龚自珍","text":"花下。花下。金碧朝阳亭榭。独游无味春时。恨煞佳人起迟。迟起。迟起。孤负江山清绮。花月。花月。一片溶溶春阔。佳人情味瞢腾。翻爱罗帏拥灯。灯歇。灯歇。我向花阴独立。烹茗。烹茗。闲数东南流品。美人俊辩风生。皮里阳秋太明。皮里。皮里。流品如侬第几。年纪。年纪。不比十三十四。乳名郑重曾探。眉样蹉跎未谙。眉样。眉样。难道峰青江上。"}
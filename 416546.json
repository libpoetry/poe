{"id":"416546","title":"水调歌头  其二 春日游龙山","dynasty":"近现代","author":"刘凤梧","text":"春风玉勒骋，踏碎九皋烟。杨枝柳枝生绿，点缀集贤关。日映龙山半面，花发杜鹃千朵，向我十分妍。遥忆山之麓，尤必有幽兰。卸雕鞍，著蜡屐，蹑龙肩。看他八皖春色，明媚笑龙眠。我欲呼龙飞起，只怕天阍难叩，银汉怅漫漫。云气缓日落，乘兴采兰还。"}
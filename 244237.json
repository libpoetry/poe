{"id":"244237","title":"念奴娇·枝头蓓蕾","dynasty":"宋代","author":"史浩","text":"枝头蓓蕾，褪红绡微露，江南春色。多谢东风吹半朵，来入骚人瑶席。粉脸轻红，芳心羞吐，别有真消息。妆台帘卷，寿阳著意留得。好是雪满群山，玉纤频拈，泛清波文鷁。深院相逢人尽道，标格都从天锡。梦蝶徒劳，霜禽休妒，争奈伊怜惜。高楼谁倚，寄言休为横笛。"}
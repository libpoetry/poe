{"id":"368895","title":"玲珑四犯·和瞿禅","dynasty":"清代","author":"杨玉衔","text":"不分閒愁，便闻雁当筵，飘泪盈斝。胶漆初情，未许教人寻罅。谣诼见妒无端，枉扫尽、远山眉画。又争妍、翻新花样，重剪入时裙衩。藏娇空有閒庭院，浪蜂蝶、莹莹朝夜。蔷薇变幻春消息，闻道徒惊诧。不惜买赋费金，难复保、长门声价。望稿砧、山上高寒，何处问天杯把。"}
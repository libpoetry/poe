{"id":"467964","title":"读书案寄语有感六首","dynasty":"当代","author":"程滨","text":"鼠尾钉头草复欹，也无文采也无奇。古今多少平常语，同病之中自可悲。铅华抹尽现真形，长语谰言骇视听。不畏天公钳恨口，史鱼良笔正堪型。无与士耽尝共怜，白衣苍狗世情迁。痴心女子今何在，触处男儿骂薄儇。大欲存焉日日深，如饥似渴滥呻吟。秽言留与来人看，自慰之馀可诲淫。有缘迢递必相耽，薄命绸缪终是婪。多少红灯听密誓，空为知者作资谈。乳臭未干不自知，言空四海写狂诗。英雄自古藏锋锐，谁似国朝黄口儿。"}
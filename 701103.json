{"id":"701103","title":"送上舍孙氏叔侄还镇江","dynasty":"明","author":"符锡","text":"国计忧劳俯圣躬，南冠重许拜恩同。名家兰玉枝枝秀，涨海鲲鲸处处通。燕水盍簪怀胜迹，泰山回首揖高风。蜚英继武皆馀事，肯向江湖叹转蓬。霜落寒城听晓钟，客帆无计又江东。风花不作飘零态，春色还看点缀同。御史直声光汉册，贤良曲学愧辕公。若将途径分泾渭，末路何人令始终。"}
{"id":"701752","title":"怀西庄四首","dynasty":"明","author":"黄衷","text":"小径逶迤渐不迷，粗营仍是古城西。晴潮漫窦□□岛，暖絮扶春上燕栖。白酒河桥花日社，黄螺沙市蛋家儿。慵疏未乏闲风致，只欠情章向御题。一带环池演漾光，分明天影晃筠堂。荷风自战□□暑，槐露平添紫砚香。偶办蝇须疑遁尾，即看龟甲□含章。馀生且愧隆中老，解种成都八百桑。漠漠林姿澹不浓，日斜才见水南峰。机声札札比邻夕，粳穗油油佃舍冬。潦尽融□行郭索，天高沆瀣浴芙蓉。商歌不发蓬扉掩，尘世谁知去住踪。□□木落寂无喧，陶鼎烟微野气昏。几个鱼凫还作侣，数家鸡犬自成村。松披玉粒霜前饭，梅放琼英月下门。闲据胡床读周易，乾坤何处不私恩。"}
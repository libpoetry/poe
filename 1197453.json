{"id":"1197453","title":"苦寒行","dynasty":"魏晋","author":"曹睿","text":"悠悠发洛都，茾我征东行。征行弥二旬，屯吹龙陂城。顾观故垒处，皇祖之所营。屋室若平昔，栋宇无邪倾。奈何我皇祖，潜德隐圣形。虽没而不朽，书贵垂伐名。光光我皇祖，轩耀同其荣。遗化布四海，八表以肃清。虽有吴蜀寇，春秋足耀兵。徒悲我皇祖，不永享百龄。赋诗以写怀，伏轼泪沾缨。"}
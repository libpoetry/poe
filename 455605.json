{"id":"455605","title":"水调歌头 丁未重九，聚饮于广州南岸草肆，诸友先有《采桑子》之作，勉以长调应之","dynasty":"当代","author":"刘斯奋","text":"君按采桑子，吾翻水调歌。登高休说，重九临水亦无何。未必华嵩还望，不见烟波南岸，风笛小亭过。座上沽屠客，胸次正嵯峨。已无酒，姑啖饼，议山河。夕阳容易，暗染鸦翅入庭柯。一笑明朝归去，各认前途风雨，回首指青螺。珍重男儿诺，莫拭泪痕多。"}
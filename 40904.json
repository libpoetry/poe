{"id":"40904","title":"孙廷尉绰杂述","dynasty":"南北朝","author":"江淹","text":"太素既已分。吹万着形兆。寂动茍有源。因谓殇子夭。道丧涉千载。津梁谁能了。思乘扶接受翰。卓然凌风矫。静观尺棰义。理足未尝少。冏冏秋月明。凭轩咏尧老。浪迹无蚩妍。然后君子道。领略归一致。南山有绮皓。交臂久变化。传火乃薪草。亹亹玄思清。胸中去机巧。物我俱忘怀。可以狎鸥鸟。"}
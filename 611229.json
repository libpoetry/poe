{"id":"611229","title":"余濒行金陵诸词客分赋都下名胜兼傅之丹青壮我行色舟中无事披册展读忽然技痒赋寄酬之共得二十八景诗如其数 其四 冶城","dynasty":"明","author":"邓云霄","text":"城荒古木郁孤峰，返照浮烟紫翠重。匠去垆边无宿火，剑飞天外已成龙。二都声价留空匣，六代河山罢战锋。寄语群星时聚会，斗间休遣白云封。"}
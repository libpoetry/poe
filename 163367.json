{"id":"163367","title":"雁湖·水平湖兮溶溶","dynasty":"宋代","author":"程公许","text":"水平湖兮溶溶，雁鸣秋兮雝雝，气相求兮声相应，渺万里兮葭葺丛。晴云淡兮天宇清，行不乱兮字纵横。伊美人兮心和平，韵埙篪兮锦乡文。湖光澹兮酒温卮，鉴湖影兮烛须眉纵百坡兮何聚散，如此水兮湼不缁。彼弋人兮奚慕，何南北兮定处。嫋嫋兮秋风，潇潇兮夜雨。飞鸣兮向阳，何心兮稻粱。望层空兮接羽，友鸿鹄高翔。"}
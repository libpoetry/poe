{"id":"240648","title":"念奴娇·堂堂七尺","dynasty":"宋代","author":"王之望","text":"堂堂七尺，懔一时人物，孤映三蜀。闲雅风流豪醉後，犹有临邛遗俗。十载虞庠，一官楚塞，雅操凌寒玉。江山千里，惠然来慰幽独。落笔妙语如神，两章入手，不觉珠盈掬。从此西归荣耀处，宁假华旌高纛。乐府新声，郢都馀唱，应纪阳春曲。老夫一醉，故人高义堪服。"}
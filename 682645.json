{"id":"682645","title":"元日用韵","dynasty":"明","author":"区元晋","text":"柴扉晨启锦霞明，箫鼓千门报曙声。四气寒暄相代禅，一丸天地递虚盈。心无形役居长静，伴有渔樵兴自生。珍重东邻西社酒，年年沉醉为春更。拂笺山日入窗明，又赋阳和第一声。世际淳熙归会极，人从儆戒颂持盈。太平有象超千古，雨露无私覆万生。何处唐虞今击壤，蒿莱腔调本无更。"}
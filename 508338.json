{"id":"508338","title":"和陶诗 怨诗楚调示庞主簿邓治中","dynasty":"明","author":"李贤（原德","text":"夙昔慕前脩，行藏合自然。天地为逆旅，此身无百年。法度在方册，中道不宜偏。奈何益蹇滞，辛苦事田园。虽值年岁丰，四壁空在廛。适抱蒙庄戚，凄凉成独眠。自非大圣资，中情宁不迁。兴寄孤琴里，涕落寒灯前。茅屋晨未启，寂寂无炊烟。陋巷屡空者，徒为尼父贤。"}
{"id":"432810","title":"古史宫词","dynasty":"近现代","author":"金天羽","text":"轩辕文治日中天，云锦丝纶制衮年。帝降华蚕人饲育，碧桑栽满掖庭前。瑶光穿破月玲珑，汤沐分符若水东。正是杜鹃红胜地，锦绷安稳诞英雄。佚女生成作帝妃，高禖祠下叩仙机。宫花烂漫春如醉，紫殿无人一燕飞。大邦天妹姓名香，钟鼓河山乐正长。奏到房中安世曲，岐山呜凤叶归昌。"}
{"id":"185836","title":"赠翟良甫洛人南游","dynasty":"宋代","author":"陆文圭","text":"温洛天地中，父老升平年。清游盘石坐，醒酒落花眠。胜地已陈迹，故事空遗编。铜驼泣秋雨，祸机始杜鹃。耆英日凋谢，嵩高无人烟。怀古笑我迂，慕学嗟子贤。购书或千金，卧榻馀一氈。低头肯揖吏，闭口不言钱。情已寄丘壑，足犹履山川。驾言远寻师，胡为近拾旃。煌煌邵程业，百世谁能傅。"}
{"id":"400426","title":"满庭芳 访所谓“曹雪芹故居”","dynasty":"民国末当代初","author":"钟敬文","text":"灯彩初停，菊英将展，西山秀色撩人。旧新词侣，逸兴动飞轮。不抚娑罗古柏，关情处黄叶孤村。摛文藻，江山故宅，俯仰一凝神。萧森蓬径里，围毡啜粥，鹓富亲贫。想酒酣挥翰，愤结声吞。呕尽十年心血，终留得照世鸿文。看今日，肩摩毂击，争式旧衡门。"}
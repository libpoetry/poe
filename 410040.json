{"id":"410040","title":"赠王梦严","dynasty":"近现代","author":"吴庚","text":"已矣哉噫嘻，王朗乎王朗。我有与子驰骤搏击之文章。万里鹏来天云黑，一声虎啸山风狂。与子登高岗，我能抟云上、趁凤翔，吞吐呼吸日月之光芒。碧汉之碧黄河黄，为我上下一浇彻骨凉。皎皎石中玉，铮铮铁中钢。矫矫龙有翼，骙骙马无缰。是我与子驰骤搏击之文章。已矣哉噫嘻，王朗乎王朗。"}
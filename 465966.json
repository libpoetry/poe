{"id":"465966","title":"柳絮四首，选二","dynasty":"当代","author":"添雪斋","text":"生是人间淡色花，倚风随梦去无涯。素妆浅粉轻痴蝶，雅饰香尘嫁乱鸦。不织锦宫新绣绮，自成毫府羽罗纱。汉南旧地三千里，何处青青是我家？江流山黛晓风残，一水萍踪与泪弹。三月红桥重映雪，六陵紫陌续添寒。我分春色尘和土，君说诗心苦更酸。言罢无情愁欲了，今生如梦了还难。"}
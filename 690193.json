{"id":"690193","title":"朝见日漫题二首","dynasty":"明","author":"张羽（凤举","text":"京华去住漫难期，旅食重看岁暮时。雪后报朝趋阙远，城中借马出门迟。宫楼曙动庭燎合，禁苑春回御柳知。暂任裴?遥注望，旧分千室藉恩私。春明旧迹惜暌离，暂谒官墀梦亦疑。野客衣冠惭胜会，邻家仆马识朝期。千牛露刃浑挥霍，五凤晨光欲动移。忽讶西行山水县，东曹列侍漫成思。"}
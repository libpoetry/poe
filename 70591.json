{"id":"70591","title":"水龙吟·手可挥翰","dynasty":"元代","author":"许有壬","text":"手可挥翰，足可步园，腹可容酒，齿可啮肉，耳可听歌，体禀素弱，今六十有七，而得所谓六可者，私自喜幸，戏成此曲。子之所慎疾也，乃深几年三到三台，往年不似今年好。故人云集，远山屏列，蔚蓝清晓。赵舞燕歌，一时奇绝，百壶倾倒。对山川如昔，风烟不减，但人比、当时老。放眼秋容无际，碧澄澄、雁天霜早。曹瞒事业，悠悠斜日，茫茫衰草。为问漳流，古来豪杰，浪淘多少。有建安遗瓦，张吾笔阵，把奸雄扫。"}
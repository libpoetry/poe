{"id":"316163","title":"甘州·又一番桑海酒楼宽","dynasty":"现代","author":"谢觐虞","text":"又一番桑海酒楼宽，风吹聚春星。对绿波樽影，斜阳柳色，戍角催沉。言买貂裘远去，谁是少年心。一样坐中侣，换了旗亭。避地不堪重记，付念家山里，几许春声。纵燕归能说，残劫尚惊人。也漫问龙蟠虎踞，黯江南王气久无灵。离云冷，掩银灯处，怕各沾巾。"}
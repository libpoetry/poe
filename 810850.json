{"id":"810850","title":"西江月 怀黄山东园","dynasty":"清","author":"王士禛","text":"梦想天都黄海，吾庐亦枕黄山。半天高柳水潺潺。门跨飞梁绝涧。林下棋逢橘叟，矶头钓共鱼蛮。烟销月出鹤飞还。人在画溪东岸。汉武史称大略，陇西家世名流。次公已作岸头侯。飞将数奇不偶。昔日人奴笞骂，长安甲第云浮。龙鳞鹤尾铁兜鍪。笑谓钳徒有口。少慕鲁连高节，居然仿傥权奇。邯郸指顾解秦围。一笑千金脱屣。千古清风兰雪，一竿烟水荒陂，我来髣髴见云旗。独立长留天地。一片西江云月，千年常照梧宫。越来溪畔酒城东。往事凄凉如梦。转盼五湖代长，当年三策偏工。怒潮白马哭英雄。穿胁犹持文种。"}
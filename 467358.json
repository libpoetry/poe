{"id":"467358","title":"庚寅惊蛰示小女二首","dynasty":"当代","author":"林英男","text":"过江谁念旧清门，汝是翰林玄侄孙。济世情怀皆士子，衔须烈节五昆崙。漫漫求索风云路，灿灿光辉日月魂。一卷青毡早斑驳，血痕浸罢复啼痕。雷过惊蛰又春分，寸寸溺灰宁再焚？泗水已然沈九鼎，节旄不偃对群羒。亭亭嵇鹤穷薪火，滴滴檐霤穿石勋。自有蟠根贯磐髓，何堪后死丧斯文。"}
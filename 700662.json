{"id":"700662","title":"惜分钗 即事","dynasty":"明","author":"高濂","text":"桃花路。杨柳渡。一见魂惊几回顾。眼青青。脸盈盈。口边欲笑，齿上吞声。轻。轻。人去也。情难舍。无限芳心春引惹。枕儿单。被儿寒。愁难摆脱，病害今番。看。看。高台上。长天望。海月初升风澹荡。坐中仙。酒如泉。瑶阶人醉，歌舞芳筵。年。年。香雾集。清辉湿。玉镜云扶下西壁。翠云翘。紫鸾箫。天涯声断，鱼雁书遥。寥。寥。"}
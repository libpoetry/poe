{"id":"459500","title":"十月二十二暮行，欲往肖，无车，坐车亭作","dynasty":"当代","author":"卢青山","text":"农人烧草灰，素烟结云状。落日下山去，暗霞留山上。饱食无馀事，出门信游荡。日日所行经，欣然悉如曩。野菊契心人，相见无揖让。偶尔停足履，侧听流泉响。故人不云远，登车遂可访。久待车不至，独坐亦无恙。道中驱驰人，怪我如泥象。渐渐夜色至，天中数星亮。"}
{"id":"252695","title":"望海潮·李黄大工杜口回忆","dynasty":"现代","author":"林修竹","text":"豫鲁战酣，李黄河决，山东内患外忧。两岸匪凭，三游盗踞，人民生命蚁蝼。到处起戈矛。况库贫如洗，财尽难搜。工伤铜瓦，何人冒险保金瓯。一心力挽狂流。任万难环境，不杜不休。八县丁漕，代工代料，筹来独展奇谋。河上英名留。看官民一体，工作同仇。平成底绩，滔天洪水截沙邱。"}
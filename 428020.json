{"id":"428020","title":"水调歌头·建国十五周年庆典日作","dynasty":"近现代","author":"龙榆生","text":"忘我试瞻瞩，昂首一扬眉。吾生六十三岁，强半受凌欺。萍寄洋场十里，忍看群遭鞭捶，炫眼是花旗。谁为信高洁，乌黑一般飞。星火纵，东风猛，运全移。辉辉丽日高照，无远不来仪。八表同深鼓舞，今日更谁敢侮，景物竞芳菲。莫作等閒看，永固万年基。"}
{"id":"309258","title":"被花恼·甲申六月泛舟玄武湖","dynasty":"现代","author":"赵尊岳","text":"粼粼嫩绿映鹅黄，芳思几萦残照。苇岸花舟放轻䑲。凫鹥狎暖，云衣怯晚，划破湖阴草。光景换，物华新，剧怜青鬓凌波老。回首莽天涯，蝶浪沉山黛烟渺。鸣镳初勒，铙鼓频惊，霸业千秋杳。负汝南心绪斗红裳，伫娥月梢头镜心皎。忍细数旧事南朝，宫漏悄。"}
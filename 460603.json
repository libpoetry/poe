{"id":"460603","title":"主日礼拜，柳牧师證道题目为“当酒用尽时”，因衍成篇","dynasty":"当代","author":"伯昏子","text":"当酒用尽时，帝乃动善工。汩汩澄水注，群仆惟信从。传盏巡四座，琼浆惊宾鸿。吹簧复鼓瑟，陶然饮千钟。百年礼终成，新人沾晖容。吾辈本水沫，亦泛此缸中。倘不化新酿，安与真宰逢。造物无尽惠，酌之竟无穷。惟凭信领受，喜筵永不空。人法不完全，时或有困终。当酒用尽时，帝必动善工。"}
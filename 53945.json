{"id":"53945","title":"感怀诗·山村松树里","dynasty":"明代","author":"袁中道","text":"山村松树里，欲建三层楼。上层以静息，焚香学薰修。中层贮书籍，松风鸣飕飕。右手净名，左手持庄周。下层贮妓乐，置酒召冶游。四角散名香，中央发清讴。闻歌心已醉，欲去辖先投。房中有小妓，其名唤莫愁。七盘能妙舞，百啭弄珠喉。平时不见客，骄贵坐上头。今日乐莫乐，请出弹箜篌。"}
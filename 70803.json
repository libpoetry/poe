{"id":"70803","title":"洞天春·剖判初分","dynasty":"元代","author":"侯善渊","text":"剖判初分，一变潜龙，混开二仪。见日精月髓，凝铅结汞，阴阳返复，虎跃龙飞。否泰相交，屯蒙复卦，易象还亢出坎离。纯精粹，焕童蒙奕羽，璺化微。大哉至道真奇。又谁肯将心复旧闾。镇地鳌、托出苍穹巨，际嵋山横秀，孤月澄辉。海净天空，飞尘不到，爽气神清绝妙机。通真路，换凡躯绰约，顺风而归。"}
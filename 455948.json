{"id":"455948","title":"游白马关次韵老杜《古柏行》","dynasty":"当代","author":"刘雄","text":"庞公祠前双古柏，虬枝夭矫似金石。传是翼德手亲植，千八百年已千尺。双柏长护英雄灵，功业未就人所惜。尚想当时落凤坡，李代桃僵殒马白。金牛道旁绵竹东，殿宇庄严如梵宫。我来正值暮春候，落花寂寂户庭空。鹿头山色郁苍苍，危堞凭高还受风。三分自是皇天意，不使蜀汉毕其功。故夺侯命坏梁栋，一死如颓泰山重。绕墓三匝意凄凉，生刍一束谁堪送。生前高名匹卧龙，身后抔土埋雏凤。人生显晦亦何常，生材如此未尽用！"}
{"id":"461932","title":"孟夏末京路旁白蔷薇尽落得暗香疏影二词 其一 暗香","dynasty":"当代","author":"添雪斋","text":"这般覆雪。正冷而灿灿，馨芜薰蝶。隐约旧年，眼底缤纷夕阳烈。檐角疏风又过，垂香侧、红旗卫卒。不可说、尔汝辞春，生死此时节。如血。夜噎噎。是一纸史悲，一纸灰灭。梦杳十八，繁点天星灼心骨。飞谢菁华已远，黑纱下、芳魂初歇。共缟袂、尘与土、淡然隔月。"}
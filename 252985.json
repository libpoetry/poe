{"id":"252985","title":"百字令·直言无忌","dynasty":"现代","author":"金问泗","text":"直言无忌，笑老来、还有狂名身负。作客他乡，却为了、讲学论文留住。共处危巢，偏多私见，惹动心头怒。台澎在望，整装闻且飞去。如箭病起无端，良医诊罢，为割疡生处。也喜归程犹未发，万事岂真关数。善刀而藏，形神俱王，閟锋铓毋露。是非休管，此言君倘心许。"}
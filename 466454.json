{"id":"466454","title":"减兰　清明作四首","dynasty":"当代","author":"卢青山","text":"清明雨色，万里苍山淹玉碧。万里花姿，竟是断肠生死时。一樽薄酒，魂汝归来相对侑。魂想归来，我在他乡竟不回。徘徊微雨，薄酒长鞭山上墓。细听沉吟，此是人家在断魂。此生何事，不向故园生与死？独在他乡，独看人悲更断肠。些微生死，遂令人间悲若此。我欲清超，左手杯盅右手箫。不归十载，我便不归坟自在。酒果何为，酒尽空杯泪满杯。怆然吊子，客里招魂无有地。有泪能挥，挥向坟前万里归。他年吊我，墓上谁来烧纸火？不必伤悲，酹我三盅遂可回。"}
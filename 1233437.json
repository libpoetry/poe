{"id":"1233437","title":"送宁上人归吴中","dynasty":"元","author":"黄溍","text":"我如云问鹤，久厌雕笼养。子如海上鸥，初不婴世网。胡为逐吾辈，饮啄劳俛仰。得无坐书痴，遂尔生技痒。欲于一毫端，而现诸万象。重云连夏秋，雨点大如掌。三州成巨浸，百水犹怒长。仓忙揖我去，风蒲映飞桨。有形天地问，浮萍依浩荡。向也本非来，今焉亦非往。临岐将何赠，诗境方渺莽。幸子颇聪明，莫作离别想。"}
{"id":"530667","title":"永遇乐　妾薄命","dynasty":"明","author":"韩邦奇","text":"莺舌轻调，燕泥新缀，蝶梦先醒。篱落谁家，夭桃临水，横放一枝红影。此时无奈，青楼音信，却似瓶沉玉井。叹青春、容易抛掷，早过二分光景。珠帘半捲，银屏独倚，还把云妆重整。检点韶华，娇柳夭桃，谁占东君穷。此君还似，杨花无定，点点和烟芳径。但无言、凭栏悄悄，此心自省。"}
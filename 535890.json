{"id":"535890","title":"雨雪之什六章","dynasty":"明","author":"王世贞","text":"雨雪滂滂，我马??。不有劳者，谁其得宁。受赋于旻，亦莫敢明。夫既宁止，曰又淫止。雨雪霏霏，我马蓰蓰。不有宁者，厥劳焉施。受赋于旻，亦莫敢辞。夫既劳止，曰又谣止。厥谣惟诼，匪齿以角。岂不尔好，裾接则涅。人亦有言，投之有庳。毋投有庳，彼人奚罪。毋谓尔蜮，毋谓尔回泬。纵生憧憧，独我之孽。毋谓余璠，毋谓余靡愆。曷不悄悄，言思其端。"}
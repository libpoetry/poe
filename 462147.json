{"id":"462147","title":"癸巳年幻庐为余治此君轩及姓名图章珍视三年未曾有句前日小聚又惠红叶及霜于斋二印百感莫名长歌以记","dynasty":"当代","author":"李映斌","text":"奇物当穷搜，玉出昆冈古难酬。知交何轻许，万人如海幸一遇。幻公风骨久昂藏，兴会高谈透书香。心摹手追唯古拙，摐摐金石自擅场。相契相游历十年，中有豫旅最可言。仄径寒林晓云湿，勒石雅惠此君轩。春山秋雨三载馀，茫茫世事总不如。唯恐此君成落寞，恢恢游刃添霜于。君子怀抱意冰清，良人出手势緃横。笔阵閒驰成丘壑，淬厉刀锋见崚嶒。尚此金石友，青眼相投久。任是吾书不忍观，但钤朱泥亦足珍敝帚。"}
{"id":"417341","title":"陌上花 一九八三年春暮，京行方南归，独对小庭花树，虚室寒灰，思故人生死之隔，怆然感赋","dynasty":"近现代","author":"吕小薇","text":"孤鸿燕北归来，归也又惊春晚。迎柬谁裁，陌上空歌缓缓。篆香一炷试招魂，奈化轻烟飞散。待吟笺焚与，万千心事，不成都幻。换韶光、绕砌花篱草，舞碧飞红参半。如此黄昏，争得更匀寒暖。最伤懵懂床前别，还道十年相挽。到如今，剩对雕盒寒灰，伴予凄惋。"}
{"id":"436258","title":"杨生深甫以医鸣河汾遁庵先生以下皆赠以诗生吾党士也观其意似不以浅近自期者故予之所述不特称道而已也","dynasty":"金末元初","author":"段成己","text":"杨生头角非凡子，少以医名动州里。胸怀了了中可人，容貌恂恂外如鄙。前徽未艾足凭藉，论议滔滔有源委。人身造化一天地，敢谓精微尽于此。中情??不自安，愿就先知问其旨。遁庵先生天下士，挈携陬维为指似。古人桃源不难到，但恐中心复中止。千金再拜一言重，采掇方书究终始。姓名会看满人閒，滚滚西驰若汾水。"}
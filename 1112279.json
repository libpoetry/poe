{"id":"1112279","title":"北楼三首","dynasty":"宋","author":"宋庠","text":"地迥楼堪倚，天长日更劳。何须云渺渺，况自叶骚骚。脱兔横冈远，冥鸿避弋高。四愁休遍咏，俱是一沾袍。孤堞神坰畔，平原岁琯阴。惊麇时易薮，倦鸟即投林。日舍翻车恨，天旄伏枥心。蓬池八十首，半是为登临。危槛倚孤城，风襟俗虑醒。天高鸿类?，云散日如萍。叠巘斜衔岫，回川曲抱汀。骚愁千古地，椒醑吊遗灵。"}
{"id":"594031","title":"春日同刘仲修李袭美李惟寅邀詹东图康子秀余君房刘伯玄袁景从梅客生胡文甫祁羡仲胡茂承汤义少魏懋权李季宣董元仲集日涉园分得飞字","dynasty":"明","author":"欧大任","text":"辟疆园里报芳菲，海内词人此会稀。白雪从来推寡和，青云犹自羡雄飞。林花夜照尊前色，宫锦春披月下衣。何限留宾投辖兴，可能无意恋荆扉。"}
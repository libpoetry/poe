{"id":"704522","title":"鹡鸰图并序，为大巷伍克和题三首","dynasty":"明","author":"黎贞","text":"相彼鹡鸰，载飞载鸣。念我兄弟，有恻斯情。斯情维何，赋形同气。因性合情，莫远具迩。鹡鸰载飞，摇摇其尾。有子和乐，媚我兄弟。兄弟孔良，颙颙昂昂。无有急难，茀禄尔常。鹡鸰载鸣，啾啾其响。兄弟具在，莫我遐想。我酒既馨，我殽既旨。斑衣彩裳，悦我父母。"}
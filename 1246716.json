{"id":"1246716","title":"解语花　 咏柳","dynasty":"元末明初","author":"刘基","text":"依依旎旎，袅袅娟娟，生态真无比。细腰宫里，和烟重、组绘满园桃李。佳人睡起，画未了、横云妩媚。轻步还怜掌中身，不自炜纨绮。长想渭城雨后，恨繁丝难绾，陌上征骑。阳关歌罢，香尘远、枉把翠柔折寄。鸦啼向晚，罗幕掩、数行清泪。一任他、化作浮萍，漂荡随流水。"}
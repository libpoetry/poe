{"id":"248078","title":"解连环·咏蝶","dynasty":"现代","author":"江南雨","text":"倦游无力。叹栖花未稳，晚风何急。纵羽化、犹负初心，甚良约俊盟，粉墙香陌。待月归来，便误了、小园春色。怕殷勤燕子，芳信又传，故人消息。依稀露桥怨笛。怅蓬山万里，天际孤客。奈柳絮、空惹相思，更如许閒愁，往事休忆。薄雨轻寒，但惜取、玲珑双翼。渐宵深，梦魂到处，一池正碧。"}
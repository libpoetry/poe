{"id":"467915","title":"临江仙 和南徐树","dynasty":"当代","author":"傅义","text":"何处游踪犹入梦，栖霞岭与长江。狂来掠句似强梁，兢兢枫片瘦，凛凛苇鞭长。一路红光多得意，也曾顾及衰杨。怜他委实饱经霜。波涛催迈往，霞绮示文章。深处重城难逸出，偶寻野趣西畴。小山高处有亭楼。方欲舒望眼，却恐惹闲愁。万事无如三盏酒，管他几度春秋。行穿仄径慢悠悠。披榛探巨壑，或许有虚舟。徒步长安今不易，迷离遍是天桥。是何沙底有金淘？无心探富矿，有趣觅诗潮。幸遇临江仙子在，淩寒倚竹相招。随肩徐步傍江皋。只贪吟兴好，不悉朔风高。"}
{"id":"789975","title":"蔡节母诗","dynasty":"清","author":"何栻","text":"冰之清，不如母之心；雪之洁，不如母之节。四十年如一日。维舅与姑，不以为妇，而以为子。不从死夫，失乔得梓。呱呱者腹中，不知蛇与熊。泪斑斑欲红。震一索得之，以母兼师，寸檗尺枝。两巢一鷇，一笋两竹。断竹续竹，移花接木，棠棣之萼。上有青天，下有黄泉。知母之贤吁，嗟乎四十年。"}
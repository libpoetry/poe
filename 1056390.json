{"id":"1056390","title":"双井敝庐之东得胜地一区长林巨麓危峰四环泉甘土肥可以结茅庵居是在寅山之颏命曰寅庵喜成四诗远寄鲁直可同魏都士人共和之 其四","dynasty":"宋","author":"黄大临","text":"招得邻丁作饮徒，山家肴蔬盖胥疏。就根煨笋连黄箨，和蒂栽瓜带绿须。羹熟泽中亲射雁，脍成溪上自罾鱼。远怀羊仲荒三径，能似林间今日无。"}
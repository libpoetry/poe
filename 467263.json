{"id":"467263","title":"奉和曾圣任先生咏物诗三首 虎","dynasty":"当代","author":"陈振家","text":"占据山林作大王，茹毛饮血免商量。口无才藻唯咆吼，身借锦纹充典章。屁股从来摸不得，爪牙何往恣曾妨。李逵一怒焉饶纵，利斧如风教尔尝。仁兽月精均有称，浑身洁白自分明。四肢逃祸幸矜健，三窟消灾苦筑营。不角不牙甘示弱，无贪无怨厌纷争。可怜肉共鹧鸪美，终究难辞鼎釜烹。尖头鼠眼窄胸襟，蠖屈螭盘藏匿深。柔舌分枝长妄伪，钩牙贮毒足阴森。小虫格啖难逃免，大象思吞欲走寻。天下人人皆侧目，唯余蝎子作知音。"}
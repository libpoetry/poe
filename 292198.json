{"id":"292198","title":"大江东去·寿坡词","dynasty":"现代","author":"张慎仪","text":"眉山秀拔，想公灵应与，山同不朽。山外梅花梅外雪，正是春催三九。重辩瑶情，斜传瑰句，引起台莱祝。习成风尚，只今犹在人口。翁毕觞咏而还，我来糜介，亦步人尘后。玉版笋肥鸡粥美，更以水仙为侑。心爇瓣香，图悬笠屐，肸能通否。待春强半，还为同叔称寿。"}
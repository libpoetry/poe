{"id":"269801","title":"花犯·次周清真韵","dynasty":"现代","author":"吴湖帆","text":"妒纤腰轻盈佩解，匆匆换情味。旧欢难缀。嗟梦断谁温，歌罢多丽。浣纱去后墙东倚。相思曾共喜。念绮夕烛摇兰焰，香翻红浪被。重逢对伊又无凭，回眸但浅注，离痕憔悴。天际远，人何处，絮飘风坠。愁吹响、翠峰散雨，沈恨在、行云朝暮里。更细想、一帘花影，年华流逝水。"}
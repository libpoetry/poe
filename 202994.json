{"id":"202994","title":"诗一首·万叠青山拔空起","dynasty":"宋代","author":"蔡襄","text":"万叠青山拔空起，一道长江清澈底。隔岸苍茫不见人，人家多在晴云里。匡庐五老蓬莱山，沧洲白鹭烟波间。随风客棹任来去，落日樵歌自往还。绝涧孤亭倚烟树，仿佛天台石桥路。欲访群仙跨鹤游。宁乘五马专城去。雨过棠阴满路蹊，春深草色连庭砌。穷帘蔀屋有惸独，待尔重临慰客饥。"}
{"id":"536720","title":"彰义门别舍弟作","dynasty":"明","author":"王世贞","text":"谴绻西郭门，仓惶见车辕。岂无连珠泪，哽咽不能弹。车人唱登程，掩耳畏游环。鸿雁孤飞鸣，噭噭悲以酸。岁暮有临岐，乃在兄弟间。况我罗家难，严亲滞深犴。百恤在二人，行留竟何言。留者差一身，行者百念攒。白日布高天，不照幽谷寒。高天会有卑，幽谷会有迁。豺虎卧中逵，狐狸为司藩。勖哉閟其口，毋乃令人传。"}
{"id":"704709","title":"西郊看刈禾二首","dynasty":"明","author":"薛瑄","text":"为农每爱宽平地，已向中州住七年。莫道功名当早岁，且看禾黍熟秋天。萧萧满地收霜穗，整整成摞积晚烟。浊酒一壶劳僮仆，素餐深恐愧前贤。西原秋气早生凉，禾黍离离被陇黄。穫处风烟轻捲席，积来雁鹜整分行。大田已见多遗穗，客廪应知足剩粮。莫叹书生亲稼穑，躬耕有客卧南阳。"}
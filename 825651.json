{"id":"825651","title":"答周梅泉陈子言见赠问疾之作","dynasty":"清末近现代初","author":"郑孝胥","text":"郁郁十寒暑，筋力殊未衰。与时相消长，任天非盈亏。欲闻治世术，隐然某在斯。群儿覆公餗，老夫宁尔欺。初无速沽意，坐视世运移。内热何自来，为疽蚀吾肌。沈默方自愧，刀圭从竞施。鼠肝与冲臂，亦听造物为。周陈胡爱我，解愠遗新诗。一欢忘所苦，春日来前墀。"}
{"id":"771250","title":"绮寮怨","dynasty":"清","author":"陈匪石","text":"缥缈仙山何处，海光回望遥。听广乐、醉引流霞，清虚府、绛袂曾招。呼龙耕烟种玉，玻璃脆、镜日频劝敲。怕烂柯、对弈无人，空中语、覆鹿重梦蕉。漫信跨鸾上霄。红朝翠暮，云翘惯怨回飙。贝阙珠巢。拟同赋，水仙谣。天孙聘钱偿否，洗泪眼，爱河潮。楼头弄箫。前宵尚解佩，临汉皋。"}
{"id":"556094","title":"送莆田方生自宜兴归应试","dynasty":"明","author":"唐顺之","text":"闻君诵诗满三百，十年茖魄常自惜。书生只是数多奇，俗子空嘲玄尚白。那能环堵事穷愁，乘兴飘然赋远游。荆溪山水清且美，屡月贪欢犹未休。荆溪茂宰君妻弟，思君不谓君能至。山坳水曲日追随，相对浑忘乡土异。君不见荆人刖足售良玉，好丑由来随世俗。期君此亵十扬眉，一战能亡三败辱。"}
{"id":"466323","title":"远游诗四首","dynasty":"当代","author":"卢青山","text":"驾言将远发，忡忡临高台。东山似欲出，忽尔横风摧。群树暧远景，浮云荫九垓。讵有目的地，矢志肆尘埃。处此亦云处，不发亦何为。叹息不能已，萧萧秋风来。朝饮江河水，暮及穷发北。日月固无异，气候变凉热。磳磴九折道，能令膏骨绝。诡魈啾啾哭，奇兽嗜喋血。百计不能防，危躯何惕惕。讵不欲回缰，回缰何所得。荡荡如天道，相视在眼外。若可跨及之，夫何阻层霭。中有百罟罾，偶失差千载。以此粟芥心，安测世大海。足趼如铁石，面涸焦青菜。仰首申一恸，止泊将何在。处麝久忘香，看世渐如常。千人能饮濯，吾曷厌泉狂。傥有穿井具，无水非其帮。山云何袅袅，相视亦洋洋；痴怀观有得，物限讵能降。自欺固甚易，一泪何沱滂。"}
{"id":"834272","title":"卖花声 其一 紫帆梦中得湖心一片白云生句，寤而足成此调。白云者，玉田生词集名，西湖又生钓游之所，此七字中大有因缘在，依原韵和之","dynasty":"清末民国初","author":"易顺鼎","text":"飞出一帆轻。远阁如汀。西湖到了玉田生。来吊三生飘泊处，水瘦花冥。名字满春泠。句写鸥曾。白云无恙古今情。小影绿波还认得，也似前清。"}
{"id":"1127526","title":"和上官彦衡斋祠","dynasty":"宋","author":"彭汝砺","text":"廊陛纷纷响佩环，半天星月晓班班。误瞻宫阙星辰上，疑听金丝阙里间。万国祭祠严谷旦，百年文物盛贤关。奉常固不烦为最，太史徒知咏仰山。五更欲踏月明还，去意迟留马亦班。栋宇参差天左界，綖旒隐约殿中间。简编雅有多闻富，杖履清无一事关。俗状情知烦爱惜，更容栖息道家山。"}
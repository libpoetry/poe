{"id":"458992","title":"八月六夜月蚀诗","dynasty":"当代","author":"卢青山","text":"夜热天地如蒸笼，下火上腾不得出。我自中班子时归，始离空调尤怵惕。卸衣持盆来就水，有或告我今月蚀。大惊仰首急相寻，树隙有光意少息。循转得空窥全豹，半环金镯弓窄仄。整圆隐隐如可辨，弱眉楚楚堪怜惜。浓墨湮晕推暗影，森然冷诡相迫逼。若鬼毛发竖獠牙，月整馀势强抗敌。我视栗栗胆訇碎，捏拳耸肩欲助力。旁人笑我何失态，我亦自惭情易激。翻恨不及睹伊始，天狗已作末弩迹。人可袖观物莫能，天象有变皆异逆。乾坤无风气沉凝，昊幕惶惶渗黑漆。千山千树竦身躯，若惊若怖失魂魄。万籁钳口不得见，蟪蛄偶语如魈哑。吾人看久意渐平，拂水皆谈此奇历。旧年日蚀亦见之，兆人墨镜纷指啧。果然感应天人否，古则锣鼓驱灾急。不知地球日月间，日光投影在月壁。忽如冰瀑泻脊胛，透心沁骨寒恻恻。大风来吹山树动，层潮翻海象踏踢。仰首苍穹浩无边，满月怒光聚万日。"}
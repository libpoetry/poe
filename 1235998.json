{"id":"1235998","title":"莫春感怀","dynasty":"元","author":"张仲深","text":"草树林园日夜新，清和庭院静无尘。一帘晴景迟迟昼，满眼风烟澹澹春。多病渐于诗律废，看花莫惜杖藜频。望中物色浑无赖，漂泊泥涂任此身。半天星月碧云流，满眼东风独倚楼。灯火西邻人语夜，江城二月客维舟。春深草色愁如海，寒澹花枝麦未秋。多谢风光共料理，黑头勋业镜中羞。"}
{"id":"693900","title":"广武卫道中茶庵","dynasty":"明","author":"陈仁锡","text":"树密山隈立马看，卧牛冈岭近前滩。乍闻似落前峰涧，久听方知近佛龛。未许尘容驻奔马，可教幽客写经函。病僧间傍溪边立，黄叶萧萧一草庵。城头便有山林色，野树蒙茸老岁年。低屋短垣门欲扃，花香酒熟鸟如弦。依依仙窟桃源里，小小溪深灵隐间。山水之滨容我老，半肩行李载轻烟。"}
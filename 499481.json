{"id":"499481","title":"故上海令黄子律哀诗（并序）","dynasty":"明","author":"邓雅","text":"葛溪有臞儒，冰雪瑩怀抱。世事澹无营，经史日稽考。謇余素相知，同年复同道。谊重比金兰，才高擅词藻。前年赴公车，异县得国宝。廉勤恒自守，始终竟莫保。赐归荷皇恩，抱病因热恼。望乡无百里，沦没殡江岛。呜呼哲人萎，寂寞青山老。痛哭悲风来，愁云翳穹昊。"}
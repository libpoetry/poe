{"id":"308695","title":"壶中天·春阴天好","dynasty":"现代","author":"陈祖绶","text":"春阴天好，爱檐前、新绿多含膏雨。无限生机犹酝酿，付与东流作主。浅碧非烟，深青欲暝，啼起提壶侣。龙图参透，圈儿多少人补。看取妙手栽花，折枝赚笑，时或如农圃。恁是呆奴浑不解，也学为群芳谱。麦陇呼鸠，秧畦吠蛤。可惜非吾土。天然富贵，吾师谁者田父。"}
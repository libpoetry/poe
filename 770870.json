{"id":"770870","title":"一萼红二首 其二","dynasty":"清","author":"王时翔","text":"忆前盟。为共怜薄命，不是世问春。健士青衫，幽姿红袖，天意教作愁人。一番见、论心缱绻，两番见、生别泪盈巾。我亦男儿，卿尤奇女，未信终分。漫道风波可畏，倘风波不隔，不显情真。月莫重圆，花休再放，判却两地伤神。又还笑、清谈有分，何曾向、梦里觅行云。但得同心天涯，总是相亲。"}
{"id":"1182888","title":"游长安诸寺联句 翊善坊保寿寺 先天帧赞联句","dynasty":"唐","author":"段成式","text":"观音化身，厥形孔怪。胣脑淫厉，众魔膜拜。指梦鸿纷，榜列区界。其事明张，何不可解。阎阿德川，大士先天。众象参罗，福源田田。百亿花发，百千灯然。胶如络绎，浩汗连绵。燄摩界戚，洛迦苦霁。正念皈依，众青如?。戾滓可汰，痴膜可蜕。稽首如空，睟容若睇。阐提墨师，睹而面之。寸念不生，未遇乎而。"}
{"id":"280677","title":"消息·闻伯兄避暑山中","dynasty":"清代","author":"李符","text":"青雀舟分，黄鹂坊别，帆湿春雨。闻坊僧扉，便携诗锦，笑指烟云路。卷县西南，万千翠壑，知被何山留住。寄苔笺、双鱼纵有，去时怕无寻处。竹村射鸭，杏楼招燕，往事逝波漂絮。隔幔秋灯，邻墙夜笛，引得乡心苦。十年前约，蓬茨并结，小雁飘零如故。荷长镵、相从采药，可能待否。"}
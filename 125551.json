{"id":"125551","title":"沁园春·自有东阳","dynasty":"宋代","author":"祝穆","text":"自有东阳，锦水城山，几千百年。记往时仅说，拥麾刻郡，而今创见，持橐甘泉。地脉方兴，天荒欲破，还为盐梅生钜贤。清和候，正风薰日永，作地行仙。题舆小驻樵川。常只恐祖生先著鞭。算谁从井落，重新疆理，谁从襄岘，一洗腥胆。幕府归来，未应袖手，行有诏书来九天。勋名就，使吾乡夸诧，盛事流传。"}
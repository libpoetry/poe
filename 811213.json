{"id":"811213","title":"春暮游揭阳作","dynasty":"清","author":"丘逢甲","text":"三月春江放棹行，水田漠漠万车声。空山废堠秦人戍，落日平芜汉代城。印铸彻侯封粤令，帆回海道阻闽兵。古怀赢纵东风目，散尽閒愁看野耕。玉滘潮生打桨忙，绿阴夹道水松凉。北来岭势连山越，南徼民风故陆梁。乔木村居名将冷，落花坟上美人香。江城如画吴中景，愁入昏昏海气黄。"}
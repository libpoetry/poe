{"id":"163788","title":"沁园春·五十五年","dynasty":"宋代","author":"游九言","text":"五十五年，满簪华发，俨然遂良。又何曾戚戚，荜门圭窦，何曾汲汲，玉带金章。困後高眠，饥来饱□，老矣狂夫老更狂。空回首，叹世间名利，傀儡开场。幸临晚节安康。又两日、三秋催萧霜。叹生朝亦是，贺宾踵至，龙锺矍铄，何足称觞。喜对诸贤，笑谈世事，相会亲朋醉玉觞。谁如我，素乐天知命，不事侯王。"}
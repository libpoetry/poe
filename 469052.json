{"id":"469052","title":"青山读书图","dynasty":"明","author":"唐寅","text":"湖州得娟俱充袜，我把轻缣试高揭。东涂西抹出天涯，管领烟霞主风月。人家联络住青山，良朋好友时往还。读书比比不出户，柴门流水声潺湲。危椒绝磴走行旅，岚气湿衣云作侣。山腰隐隐见招提，落日长途渺何许。林坳树底跨浮漂，一泉玉泻秋琳琅。荷衣凉透忍不得，寒郊瘦岛谁争强。遥天两两沙鸥起，中有昊船过越水。轻帆带影掠双凫，顷刻钱塘三百里。平生吾亦信吾痴，抽身欲往良不疑。酒家急就浅磈磊，取醉还酬个里诗。"}
{"id":"801267","title":"归山后家园萧飒甘旨缺供，太夫人见怜每食减啬，乙卯十月为二子璈璥析箸，怆然几筵永志馀痛","dynasty":"清","author":"谢道承","text":"切肉作羹，母呼进菜。侍侧劝餐，母匕不再。獭能报本乌返哺，夕膳晨羞阙供具。母曰汝贫，毋以我故。加豆盈觞，匪行我素。俄焉空庭感风树，为丰为啬总不御。吁嗟乎！儿无母哺哺于儿，抚兹怀棬双泪垂。"}
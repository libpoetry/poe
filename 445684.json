{"id":"445684","title":"初秋酉阳之什 其一 桃源行","dynasty":"当代","author":"陈忠平","text":"陶公梦境武陵源。汨汨细响漱石根。侵磴薜萝盘云上，争日冠盖遏天昏。红尘翠嶂悬咫尺，闻说当年别有村。百馀亩田十几户，桑树桃溪散鸡豚。桃溪依旧桑田改。幽天辟接新世界。采硝藤梯绝难寻，太古藏简知何在。洞崖敧危触冥思，安得轻身如山魅。可能逢著秦时人，坐拥烟霞说谲怪。"}
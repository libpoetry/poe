{"id":"1237501","title":"历溪书事五首 弊帚","dynasty":"元","author":"揭祐民","text":"剥落一弊帚，自持扫休庵。老随筋力至，此外了非堪。宝蓍藏椟中，不用亦持敬。愿作长生龟，相守尽性命。吾韦佩已久，韦弊将若何。纵有未革性，谢韦功已多。我有一寸绠，能汲万古泉。无人同此意，閒看水中天。旧拙不可悔，新巧吾无能。闭户深养拙，拙久智自增。"}
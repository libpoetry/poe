{"id":"446573","title":"念奴娇    左公柳","dynasty":"当代","author":"蔡淑萍","text":"雄关古道，百年柳、老干苍苍如铁。引得春风三万里，道是左公亲植。记得当年，抬棺出塞，要补天西北。玉鞭遥指，万丝千缕争碧。一箭能定天山，久安长治，恃战功焉得？劫后平凉新稻熟，桑映酒泉澄澈。逝者如斯，江山日异，后世沾恩泽。斜阳归燕，似将功过评说。"}
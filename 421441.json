{"id":"421441","title":"双声子 其二","dynasty":"近现代","author":"薛建吾","text":"浦滨萧国，白门燕市，堪怜南北奔劳。频年羁旅，萧斋岑寂，素娥屡伴无聊。金兰协好，倾别绪，曾共良宵。欢难再，境全改，茫茫幽恨难消。看长空，星静云幕卷，桂轮拥出重霄。金波扬彩，银蟾横影，多情未把人抛。奈孤帏独守，消瘦了，旧日丰标。开窗邀取，婵娟可愁，碧落风高。"}
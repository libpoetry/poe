{"id":"268615","title":"百字令·无才经世","dynasty":"现代","author":"吴重憙","text":"无才经世，甘蒿莱埋没，漫嗟髀肉。森木鸣蝉方竞响，蛰羽自潜幽独。岁月蜉蝣，浮华蚁蠓，难待黄粱熟。人情勘透，无须遥集悲哭。向时万紫千红，玉仙洪福。锦簇花团局。几度秋风秋雨后，剩此霜松雪竹。蟪蛄朝菌，荣枯一瞬，惹得愁千斛。勿来饶舌，蒲团一睡应足。"}
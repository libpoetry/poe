{"id":"1060433","title":"陪诸公步城北分韵得亦字","dynasty":"宋","author":"洪朋","text":"去月霜雪交，咫尺涩如棘。今朝云雾散，春气恍如昔。九衢慰眼新，百草随意出。俯仰亮有观，兹辰底空掷。陶谢何许遨，发兴在郭北。净界集两楹，层阁倚百尺。风日已可人，江山亦德色。四睇感终古，五字办即席。想见盘礴地，鲜飙生两亦。良游不相待，发函三叹息。"}
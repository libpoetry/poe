{"id":"891563","title":"缘识 其六十","dynasty":"宋","author":"赵炅","text":"全无体段弟一弱，十指乖张时更错。五音不辨信手弹，薄会人前言自乐。弦不调，手不洗，更兼指下无道理。吟为失度故不知，把手空摇说宫徵。合弹慢处却弹急，愚蒙堪笑情兀兀。修持严洁甚难哉，冈知潇洒心中出。容易抚之何草草，颠来倒去直至老。又耻人教却生嗔，虚度时光犹言好。不聪人岂解，指法故然无。拙见闲声律，终朝自娱。尘埃琴不饰，日月岁萧疏。慢共知音说，能弹好破除。"}
{"id":"171859","title":"大·正绿阴浓","dynasty":"宋代","author":"赵以夫","text":"正绿阴浓，莺声懒，庭院轻寒烟薄。天然花富贵，逞夭红殷紫，叠葩重萼。醉艳酣春，妍姿浥露，翠羽轻明如削。檀心鸦黄嫩，似离情愁绪，万丝交错。更银烛相辉，玉瓶微浸，宛然京洛。朝来风雨恶。拍﹀︽、低张青油幕。便好倩、佳人插帽，贵客传笺，趁良辰、赏心行乐。四美难并也，须拼醉、莫辞杯勺。被花恼、情无著。长笛何处，一笑江头高阁。极暮水云漠漠。"}
{"id":"832300","title":"东风第一枝 壬戌岁不尽十日立癸亥春，忆史梅溪、高宾王有词。爰和梅溪，并约六禾各赋","dynasty":"清末民国初","author":"陈洵","text":"绿酒新醅，黄柑旧俎，看春不到尘土。镜涯关了闭门，黛色暗愁琐户。榆关柳塞，料不是、东风行处。误玉人、羌笛旗亭，唱入少年金缕。青未上、凤鞋丽句。红乍惹、燕钗茸绪。已怜挑荠多阴，更堪采兰倦侣。花风廿四，第一记、今番无雨。算钿箫、犹恋红梅，待等带伊寻去。"}
{"id":"460172","title":"贺新郎 其一","dynasty":"当代","author":"卢青山","text":"天妒英才也。诵先生、高楼独上，我当丱挂。覆雨翻云魑魅手，十载楚囚长夜。问谁记、汉家司马？一旦霓虹扶雨立，荡江山浩渺河清乍。看鞭影，逐日打。而今鬓应丝丝罢？便年前、桃林小谒，雪霜吼诧。龙首龙鳞悲隐约，倏尔归成閒话。又蛇影、瘴缭雾惹。弟子三千真不忝，料围炉酒炙肆歌骂。我亦是，垂首者。"}
{"id":"405201","title":"读陶二首","dynasty":"近现代末当代初","author":"刘逸生","text":"我居未湫隘，门临大车道。车声日夕喧，俗尘不可扫。十载忽已过，人与声尘老。偶忆陶彭泽，庐前同扰噪。心远地自偏，采菊盈怀抱。有子贤自佳，不贤安足忧。陶公亦蒙蒙，胸底生戈矛。愚者蕴奇智，所用非常俦。古人重福将，安坐致公侯。绝圣与弃智，至道闻聃周。"}
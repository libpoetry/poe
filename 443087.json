{"id":"443087","title":"梅子黄时雨 丙戌自寿鄞州旅次作","dynasty":"当代","author":"秦鸿","text":"閒了冰山，笑风软日高，谁肯来倚？算钓罢灵鳌，海深如纸。梅子黄时无雨过，拥楼黯碧连天沸。人如蚁。一寸眼波，云在窗底。能几、流光堪系？愧青春梦杳，天籁犹闭。恨万顷沧溟，纵横鲸脍。老冉冉兮其至矣，是区区者不余畀。天如水。月痕悄生如匕。"}
{"id":"1235360","title":"题徐方外捕盗应梦图","dynasty":"元","author":"卢琦","text":"徐老平生志不群，力能擒贼胜千军。一官落拓司征日，数纸纵横纪梦文。湖海至今传异事，朝廷终不负奇勋。西风南浦还相见，击节狂歌月到门。钓龙台下解舟去，大庾岭头驰马过。驿路云生椰子树，江城月满鳄鱼波。青山是处题诗遍，绿野从今买犊多。客里送秋仍送客，潇潇秋雨奈愁何。"}
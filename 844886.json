{"id":"844886","title":"和性道人见寄二首","dynasty":"清末民国初","author":"曹家达","text":"一掬牢愁付短章，酒酣芒角出空肠。下筹故老悲沧海，揽辔劳人睨旧乡。正尔代庖嫌越俎，偶然因热得持梁。宾鸿西傍君山过，祝向君家院宇翔。寒风萧瑟雁南翔，会向江田觅稻粱。大海浮槎初傍渚，高楼明月正思乡。诗因寄远劳追忆，酒为浇愁勉入肠。感佩故人悬望意，蒹葭洄溯已三章。"}
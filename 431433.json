{"id":"431433","title":"春日与王陈诸君再游梅园次韵即景四绝句","dynasty":"近现代","author":"王益初","text":"万里云罗入望收，声声鸿雁几沈浮。梅边一笛春如许，何日重游古渡头。南枝才落北枝开，行见群鸥横阵来。蜂蝶不知春意闹，千红万紫绕园栽。景物江南处处红，湖边桃李笑春风。仙踪绿野人何在，好似迷离入定中。梦影楼台一样新，春风吹绿草成茵。愧无彩笔题红句，付寄江淮散淡人。"}
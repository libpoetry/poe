{"id":"1222965","title":"昌上人游京师欲言禅林弊事甫入国门若使之去者昌余里人幼岁留吴东郡遗老及颖秀自异者多处其地以予所识闻若承天了天平恩穹窿林开元茂皆可依止遂各一诗以问讯虎丘永从游尤久闻其谢世末为一章以悼六首 其四","dynasty":"元","author":"袁桷","text":"玉几峰头第一枝，老禅吃吃我深知。曾将铁杵敲冰骨，似怪铅刀割蜜脾。法外无心犹涉解，句中有眼即成疑。袈裟不展蒲团稳，此是开元妙总持。"}
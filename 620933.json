{"id":"620933","title":"无人","dynasty":"明","author":"黎遂球","text":"甲光倒照阵云黑，人影飘沙日无色。□骑连营一十万，拍手跱鞍笑攫食。汉家飞将恨欃枪，燹火烧天杀气凉。酒后吹笳发长啸，一夜□儿齐望乡。军中少年旗下舞，手拨琵琶环目语。狡□如云度汉关，抽刀脔作燕支土。骄兵深入□无人，海乾填雪阴山青。北风吹弦箭如雨，缚得猛虎同羊烹。□□人天运□，□□□□□□。贤王痛哭辨军声，太白经天还入月。"}
{"id":"467656","title":"夜六首","dynasty":"当代","author":"崔荣江","text":"一溪明月正寒微，客念家山趁夜归。半掩柴扉犹烛火，人于砧上捣尘衣。归舟夜泊枕潮眠，月上高桅细可怜。近水砧声惊鹜影，带风飞过打渔船。寺临绝顶有嶒崚，霜月更寒教夜凝。钟鼓僧眠归阒寂，佛前不灭是莲灯。帘卷泠风落玉尘，中宵孤烛滴愁人。欲残红蜡灯花小，往事憧憧看不真。今年秋里伫离尘，不怕泠风怕别人。剩是空闺看烛泪，独孤更觉夜寒真。"}
{"id":"1105195","title":"东枢后轩列植花草随时竞秀种类寔繁滋蔓因依未易图也然昔之造化者为不少矣故录其名数榜于北垣意欲后之人勿剪勿伐且无忘于封植也因观其榜偶作小诗三章曰嘲曰解曰断云 嘲","dynasty":"宋","author":"文彦博","text":"百种闲花草，皆非药笼材。如何桃与李，曾不预栽培。勿谓闲花草，色成各有宜。君看桃与李，未是岁寒姿。天地育万物，物物遂其生。何须强分别，不若两忘情。"}
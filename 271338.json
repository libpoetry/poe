{"id":"271338","title":"寿楼春·吹琼箫商声","dynasty":"现代","author":"吴梅","text":"吹琼箫商声，记丁帘絮语，曾赋红情。可念朱楼阑夜，坐花调笙。思俊侣，多飘零，料近年桑乾潮平。纵画里题香，愁边款酒，无奈对新亭。芳郊外，凉风生，想西陵杜曲，还有流莺。又怕红绡留字，紫云知名。先话别，重寻盟，任客中明朝阴晴。便韦曲相逢，霜天雁鸣，秋满城。"}
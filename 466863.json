{"id":"466863","title":"客中秋思","dynasty":"当代","author":"李映斌","text":"满郊冷色袖边开，郁结随秋渐欲来。青眼难投新际遇，金风不散旧尘埃。千寻意气杯中物，几处江山劫后灰。寂寂深宵枯坐久，如潮幽绪未曾排。合是今生作旅囚，亲朋事业两难酬。浮云长碍登楼眼，残酒还添隔夜愁。襟抱卅年堪自负，流光一瞬倩谁收。幽窗梦罢归来处，瑟瑟新凉酩酊秋。"}
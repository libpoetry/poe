{"id":"692930","title":"次韵天全公东济川上人二首","dynasty":"明","author":"杨璿","text":"兰若迢遥信马行，浓花随处笑风情。英台仙去名犹在，清磬僧闲手自鸣。晓认千峰春有迹，月明万簌夜无声。石床细扣愣伽旨，怪底东方白易生。香断炉烟冷博山，蒲团坐老不知还。万松遮寺青围屋，一水通桥绿转湾。喜雨亭高云作阵，读书庵古藓生斑。诗成欲倩题崖石，笔意谁探柳与颜。"}
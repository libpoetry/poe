{"id":"254528","title":"沁园春·读《龙胆紫集》后赠李锐同志","dynasty":"现代","author":"胡遐之","text":"用药棉签，蘸龙胆紫，写血泪词。奈诗魂剑魄，能穿铁壁；忠心赤胆，徒唤秋思。祸国城狐，跳梁社鼠，举足能教天意随。君休问，那庐山真面，何处晴霓？缅怀先烈崔巍，任百折千磨志未灰。有通禅妙句，了除魔障；等闲白发，又著青丝。大别香兰，君山翠竹，万里喜迎辕驾归。长安道，看凌霄华表，处处堪题。"}
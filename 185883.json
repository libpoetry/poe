{"id":"185883","title":"缘识·春色春兮景媚妍","dynasty":"宋代","author":"赵光义","text":"春色春兮景媚妍，薰风暖润物华鲜。上林花结和香雾，絮压轻轻软似绵。寰中运启大平年，文武须精百艺全。弄影马骄难控勒，龟兹韵雅奏钓天。仙仗仪排亲自注，电转星毬来进御。玄之寂妙得其玄，更重人前举止措。靴衫束带两分行，七宝鞭擎呈内库。一坦平兮殿毬场，国乐调兮甚锵洋。掀天沸渭轰鼍皷，返朴纯诚斅三皇。折旋俯仰怡情悦，乾坤日月尽舒光。"}
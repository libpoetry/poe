{"id":"466667","title":"十年再会梁小萍有赠","dynasty":"当代","author":"何永沂","text":"初作萍飘异地家，一蓑烟雨木棉花。少年识得愁滋味，看浊流狂万顷沙。飘萍身世又天涯，想象机场泪欲麻。境到桃源岂非份，小桥流水有人家。悟透无边不复嗟，手挥铁笔笑红牙。大江东去云崩石，六合苍茫立一娃。甘苦南园共品茶，桃花依旧柳蒙纱。十年一觉瀛洲梦，艺海沉浮又一家。童真野趣若餐霞，秀丽狂雄大反差。墨韵出神趋化境，卷中天地聚精华。"}
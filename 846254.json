{"id":"846254","title":"沁园春","dynasty":"宋","author":"无名氏","text":"萱草阑干，杨花庭院，夜景澄虚。望庚星昴宿，荧荧照室，祥烟瑞霭，郁郁充闾。白鹿入胎，黄龟献梦，果应君家生凤雏。真英物，似昆山片玉，沧海明珠。玳筵丝竹□□。有多少犀钱分座隅。念谢堂冷落，久无神语，淮淝骚扰，谁定边谟。天产英雄，地钟秀气，振起家声今有馀。□□□，看宫袍加鹄，玉带悬鱼。"}
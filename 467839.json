{"id":"467839","title":"鹧鸪天 茶馆内","dynasty":"当代","author":"黄绮","text":"椎髓剥肤尚未厌。相看国事忌言谈。斜阳乔木惊心苦，冷市新坟畏令严。常泛读，且防嫌。纵留舌在亦柔尖。看他雀噪因争谷，枵腹从来伪自谦。一去故园即问津。无人指顾结芳邻。秋风自古摇边月，别恨如斯泣美人。将有待，恐虚论。三年回忆更情亲。曾贻凤饼团圆意，楼角回眸细认君。"}
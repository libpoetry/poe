{"id":"281548","title":"劫灰笃示盂工","dynasty":"现代","author":"林庚白","text":"君从昆明来，疑带劫灰至。五三五四日，飞贼焚渝市。初闻角声厉，俄惊枪炮利。自空掷弹丸，万户遂如沸。望衡裁数武，燃烧遍市肆。我楼被雨弹，屋角洞无翳。邻右楼亦倾，乃类鸟垂翅。扶伤救死中，腥风动触鼻。老弱困提挈，妇孺半惨毙。人焦行李塞，满地见委弃。一路哭声哀，火光烛天地。月与火争光，幻出此何世。西夷远交者，入瓮亦请试。高坡卐字旗，倏忽供烽燧。乌合各为谋，彼哉日德意。吾生自无涯，世变今益恣。贼强况阻兵，宜数挟其器。岂类周大官，云胡尔不备。痛定念疮痍，要更持众志。多君远游人，能说滇中帅。感逝增凄哀，分我忧时泪。冥赓本英杰，死坐群小累。遂合限中寿，萧衍亦难致。五华山下客，抵党负予智。才生为世月，奴蓄必败事。浊绪我有思，历劫君须记。还将杜陵笔，挥洒壮澳帜。"}
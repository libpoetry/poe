{"id":"459193","title":"见耕作","dynasty":"当代","author":"卢青山","text":"酷暑七月中，树木尽枯焦。持犁耕陇亩，陇亩何煎熬。获彼黄金稻，插彼绿色苗。日光浇沸水，田泥腾蒸烧。凉风如夙敌，宛转莫能招。时势日以变，道堕钱为高。能者居大厦，飘飘傍空调；弃此万民情，淩厉临匕刀。中心不敢语，持我素怀遥。清贫非所苦，熙攘非其曹。百年幻空花，尸骸谁不凋。"}
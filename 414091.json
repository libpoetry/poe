{"id":"414091","title":"乙卯仲冬让公来劄略云小恙医嘱半休又游菜市口得廉价宜书纸将以两卷为赠并拟以菜市口寻曹芹圃不遇为题书长句一时兴发先书长句却寄","dynasty":"近现代","author":"张中行","text":"二竖兴灾亘一秋，斜阳策马亦销忧。宣南菜市寻芹圃，寺北商行遇蔡侯。检束双封投陋室，铺陈一卷写沧洲。艺坛人海随缘住，遣日何妨享半休。"}
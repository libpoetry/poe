{"id":"1126338","title":"菩萨蛮 其三","dynasty":"宋","author":"曹勋","text":"花飞零乱随风舞。花梢犹带虚檐雨。帘幕映黄昏。江天日暮云。有人楼上望。生怕褰虚幌。冷落对炉薰。一春常怨春。雨昏连夜催炎暑。暑炎催夜连昏雨。长簟水波凉。凉波水簟长。翠鬟双倚醉。醉倚双鬟翠。香枕印红妆。妆红印枕香。玉珰摇素腰如束。束如腰素摇珰玉。宜更醉春期。期春醉更宜。绣鸳闲永昼。昼永闲鸳绣。归念不曾稀。稀曾不念归。"}
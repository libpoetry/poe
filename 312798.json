{"id":"312798","title":"念奴娇·和绍端先生乙亥新春锦江茶厅雅集韵","dynasty":"现代","author":"刘永平","text":"德星遥聚，正腊灯红处，暗香方坼。鸠杖银丝谈笑里，漱玉双仙并立。江管生花，涛笺飞韵，隙影移珠幂。微酡乍起，举杯照见颜色。旧雨暌违已久，雪鸿寄语，何日能云集。银杏成林春色满，挥麈谈倾秘笈。翰墨情深，同声同气，互赏神来笔。须眉矍铄，合称林下六逸。"}
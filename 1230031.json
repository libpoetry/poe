{"id":"1230031","title":"题赵鸥波高士图","dynasty":"元","author":"冯子振","text":"洛阳雪深冻阑干，高士僵卧饥袁安。忍贫束腹一榻寒，不忍持钵邻里干。令君晓鞭望门看，贤哉此公此操难。谁能为口须片肝，五公四世清节完。吴兴松雪峻笔端，□缣粉白□漫漫。俨若古意幅面摊，好事把玩应长叹！人间饱饭烦邯郸，功名回首□霏残。何如小忍聊盘桓，门前嵩少青巑岏。"}
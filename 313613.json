{"id":"313613","title":"水调歌头·君左集民族英雄故事励士气","dynasty":"现代","author":"卢前","text":"说与诸年少，涕泪早滂沱。吴山立马相待，剑影共婆娑。千古英灵不昧，一点丹心不灭，前进莫延俄。不见梅花岭，侠骨九原多。惟壮士，吊雄鬼，更高歌。指刘侯树，击韩王鼓，收拾旧山河。留取人间正气，不负平生师友，一挽鲁阳戈。行矣诸年少，顽虏奈吾何。"}
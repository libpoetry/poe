{"id":"463991","title":"驾车行","dynasty":"当代","author":"杨雪窗","text":"嘀嘀嘀，呜呜呜。不闻鸣笛声，但见稚童呼。阿甥三四龄，檐外驾小车。小车如掌大，惊尘过九衢。草芥为贾市，野塘作海隅。一骋跃高丘，石砾遏长途。再骋渡洪川，水坳若江湖。咫尺即千里，南北任驰驱。势惊蝼蚁溃，历块超的卢。孰云京国迥，间道只须臾。胜境安足恋，绝路不踟蹰。物微通至乐，日晏兴有馀。匹似承蜩者，凝神化一株。行客唤不应，天地在吾庐。之子悠游处，岂逊濠梁鱼。"}
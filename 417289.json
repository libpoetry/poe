{"id":"417289","title":"念奴娇  癸未送春","dynasty":"近现代","author":"程千帆","text":"殊乡春老，正客怀，凄惋零乱无据。遥忆江南，前度日，惟有远山如雾。湖上空舲，淮东旧月，忍把归期数。梦魂难到，更惊昨夜风雨。休念枕障熏炉，少年心曲不，共朱颜驻。斫地埋忧，谁会得，肠断高丘无女。燕蹴残英，鱼吹落絮省，识东君苦。韶华逝也，锦城斟尽芳醑。"}
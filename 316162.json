{"id":"316162","title":"南浦·丙寅仲夏临发永嘉，赋示诸生","dynasty":"现代","author":"谢觐虞","text":"一雨落桐花，掩斜晖、心事顿成秋院。易急采菱歌，青嶂晚、云涌暝潮初转。啼鹃犹唤，江山未觉风流远。回首池塘青遍处，一夜离情都满。何时社燕还逢，说赚人词赋，长卿应倦。鸥讯堕鱼天，梦痕在、旧谱蘋洲东畔。鼓鼙不管，鹿车安顿眉颦暖。只恐明朝桃李艳，又惹看花肠断。"}
{"id":"701605","title":"壬戌春日阅邸报有感二首","dynasty":"明","author":"黄居中","text":"征兵索赋罢何时，西蜀东韩事可危。戈戟舌端谋国少，军麾纸上出关迟。天威未取鲸鲵僇，庙算犹同燕雀嬉。战守茫茫纷聚讼，狐臣纬恤泪空垂。征发传呼獬豸威，台臣拥传有光辉。书生讲武皆投笔，游客从戎尽着绯。使括登坛名半假，效韩驱市计全非。逍遥河上如风影，愁绝成都未解围。"}
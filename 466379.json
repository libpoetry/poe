{"id":"466379","title":"蝶恋花　吊针床上记梦二首","dynasty":"当代","author":"卢青山","text":"短榻横陈寒被缕，小梦温馨，行遍云溪路。北郭南山声虎虎，东风正鼓花潮怒。一瞬神回惊日暮，听取长冬，索索吹窗雨。万里家山归不去，中年独抱残躯住。破瓦残梁粗蔽雨，便是吾家，寄得身心处。稚子犹能扶病父，人间何好能如许。长夜托翁前额住，咯血床头，红溅床前土。莫道当时观此苦，而今人在山中墓。"}
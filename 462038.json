{"id":"462038","title":"琦罗香","dynasty":"当代","author":"添雪斋","text":"折柳长亭，飞花古渡，春满斜阳天外。六曲溪山，昏絮暮云苍霭。东风便、分付前行，但催得、香车难载。却谁言、莫问归程，不堪此地旧颜改。原知天意托赖。添尽相思如许，聚愁如海。伴梦楼空，剪烛夜窗空待。更怎对、月影凄清，只化作、七分无奈。渐经年、忘了伤心，敛眉重画黛。"}
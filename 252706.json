{"id":"252706","title":"庆春泽·秋夜有感","dynasty":"现代","author":"林修竹","text":"月色如银，天凉似水，凭栏万里清秋。莫负良宵，放怀独豁双眸。游丝不系年光住，兴来还须酒浇愁。最难侔。吟赏庾楼，赋作坡舟。伤心千古漫回首，嗟离离大地，莽莽神州。到处狼烟，不知何日是休。多情惟有今宵月，清辉犹向故人流。莫怅惆。垂钓烟波，天地闲鸥。"}
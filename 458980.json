{"id":"458980","title":"七月六下夜月下孤饮作","dynasty":"当代","author":"卢青山","text":"月光入户欲邀吾，惊吾睡眼抚吾须。我不能饮不能辞，杯盘列列小风池。我出月色转炽烈，云中转出金橘洁。淡宕依回若有语，又羞语切拖云隔。一盏清瑩非饮酒，如饮月色冰心透。我问月亦解饮否，此夜风清如醇酎。我饮月色汝饮风，翩来起舞万山松。泠泠露滴疏蛙鼓，流萤簌簌飞衣缕。我渐欲醉倚深梧，月四寻我循西隅。嘲吾帽侧足斜倾，故荡我影入波痕。波中有月黄珠泻，上下谁真复谁假？我不能辨心茫然，鼾声渐起凉石罅。开眼月去去已久，一星如月当东挂。"}
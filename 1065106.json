{"id":"1065106","title":"摩陀歌赠乾上人","dynasty":"宋","author":"释德洪","text":"处处三门向南开，青山绿水自围裹。钟鱼鸣时摊钵盂，精粗随分吃些个。一生受用只如此，何用忙忙脚踏火。口闲莫说事，留取吞饭颗。眼明穿得针，要自时补破。粥后眠一觉，不著溲涨亦不起。斋后行数步，不是肚膨也打过。我不求世人，世人不求我。时时牵衣领，臃肿包头涡。一味怯风吹耳朵，世上许多人。蘖蘖犹如蚁旋磨，团团并头争什么。一筹输与摩陀板头盘脚坐，人言南岳好。奇峰七十朵，庐山更是好。瀑布垂天云，净色不受涴。殿阁参差如画出，万人围绕看登坐。汝若学道便成佛，汝若不学地狱祸。眼看鼻孔也寻常，六月日头甚热火。一筹输与摩陀看屋卧，唤渠挽不来，送渠推不可。摩陀摩陀，无如之何。问著不答，好哑大哥。"}
{"id":"827359","title":"寒食日至校，见花飞满处，古诗所谓『春城无处不飞花』，即咏五律八韵","dynasty":"清末近现代初","author":"薛昂若","text":"寒日东风发，春城处处花。轻飞双凤外，散入五侯家。摇曳融晴絮，颠狂绚彩霞。女墙拦不住，潘县并堪誇。飘泊通何限，迷茫尽欲遮。绿杨红杏满，金殿玉楼加。汩汩来还去，霏霏整亦斜。韩公吟秀句，韶景丽天涯。"}
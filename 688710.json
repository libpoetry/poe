{"id":"688710","title":"诞第二孙再用韵","dynasty":"明","author":"严嵩","text":"又传熊梦符新兆，更藉犀钱续旧欢。身事总知堪付子，老年因叹未休官。棠留锦水祥源远，桃熟丹丘福果完。为谢少陵歌抱送，新诗都下尽传看。甘露长春皆上赐，朝回开阁更留欢。欲知汤饼筵中客，尽是蓬莱阙下官。凤沼敢云雏再浴，蓝田因喜壁双完。一年两度弧悬日，佳气充闾次第看。"}
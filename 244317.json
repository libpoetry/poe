{"id":"244317","title":"看花回·注目。正江湖浩荡","dynasty":"宋代","author":"赵彦端","text":"注目。正江湖浩荡，烟云离属。美人衣兰佩玉。澹秋水凝神，阳春翻曲。烹鲜坐啸，清净五千言自足。横剑气、南斗光中，浩然一醉引双鹿。回雁到、归书未续。梦草处、旧芳重绿。谁忆潇湘岁晚，为唤起长风，吹飞黄鹄。功名异时，圮上家传谢荣辱。待封留，拜公堂下，授我长生箓。"}
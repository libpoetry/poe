{"id":"21971","title":"玄都观栽桃十韵","dynasty":"唐代","author":"章孝标","text":"驱使鬼神功，攒栽万树红。熏香丹凤阙，妆点紫琼宫。宝帐重庶日，妖金遍累空。色然烧药火，影舞步虚风。粉扑青牛过，枝惊白鹤冲。拜星春锦上，服食晚霞中。棋局阴长合，箫声秘不通。艳阳迷俗客，幽邃失壶公。根柢终磐石，桑麻自转蓬。求师饱灵药，他日访辽东。"}
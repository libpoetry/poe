{"id":"530682","title":"汉宫春　过骊山山下有华清池温水数泓","dynasty":"明","author":"韩邦奇","text":"绣岭温泓，自艳妃浴后，池水难澄。至今千年粉臭，百里脂腥。想当时，带得洗儿汤，倾入华清。秦下客、往回过此，风来掩鼻趋行。辱没山灵。并天炉腾。碧地灶烧红，不如浐河飘雪，灞水逆冰。却教人、到与马嵬泥，一样看成。君听取、渔阳鼙鼓，方知哲妇倾城。"}
{"id":"835209","title":"双红豆 题孙子潇先生把酒祝东风，种出双红豆图","dynasty":"清末民国初","author":"冒广生","text":"一卷牛腰，百年鹃泪，翻来揭去如新。江东孙楚，蕉萃当时，青衫多少销魂。酹酒花神，愿东风著力，种出情根。寄语并头人，莫等闲忘却前身。叹水逝光阴。轮回风火，天涯我亦。沾巾。床头明月在，算难瞒旧日温存。梦醒琴尊，只襟上啼痕酒痕。惹相思挨他今夕黄昏。"}
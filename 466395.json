{"id":"466395","title":"行香子二首","dynasty":"当代","author":"卢青山","text":"月下沙滨，曳步微尘。更枝南、隐约眠莺。岚空渌洑，石沐鹅惊。看山烟润，野烟阔，暮烟沉。而今去也，万岭千屏。便虚怀、无限心情。萧然付与，酒里黄昏。梦流烟水，藏烟鸟，弄烟人。叶底箫声，箫里青萍，青萍流尽眼中痕。谁寻旧迹？万里孤翎。看晴云好，雨云好，独云零。浮槎一叶，又到仙邻。罗衣紫佩小兰亭。依然咫尺，恨隔天津。遣留心苦，去心苦，梦心惊。"}
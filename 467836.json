{"id":"467836","title":"生查子 病兵","dynasty":"当代","author":"黄绮","text":"我泪犹未乾，能润汝枯眼。枯眼聚蚊蝇，宁使昆虫怨。市口异沙场，伤重无人见。保国国濒亡，九死难忘战。煮秕兼缀缝，直欲穿薪爇。稚子夜啼饥，忍与泥衣啮。既不结盗徒，汝圃我毋涉。大计真富民，纸票黄金折。养豕近周年，不忍因肥杀。白米未曾尝，幼子头稀发。母乳口中香，名补逃兵缺。欲赎更无期，十万钱如血。"}
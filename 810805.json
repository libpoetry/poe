{"id":"810805","title":"浪淘沙 次李后主韵","dynasty":"清","author":"王士禄","text":"愁似水潺潺。百意阑珊。几棂风做晚来寒。倩酒浇愁愁不顾，醉也无欢。岸帻倚疏栏。愧负青山。试歌行路古来难。何似随僧闲洗钵，溪畔松间。绣幕晚来重。怪底香浓。丁香如梦月胧胧。红烛殢人耽笑语，过了疏钟。倦眼玩酥胸。脂肉芙蓉。娇羞银蒜罥青虫。往事临风休更忆，吹乱心蓬。"}
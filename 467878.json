{"id":"467878","title":"忆昔寄南徐树","dynasty":"当代","author":"傅义","text":"偶从邸报见瑶编，便欲吟坛结胜缘。学步邯郸蒙不弃，横空鸿雁赖频传。更凭网络风行便，径使云山电击穿。往复推敲共甘苦，高天厚地乐周旋。去年今日喜相逢，联袂披云赏醉枫。建业名山禅诵里，南明遗恨鸟声中。江流足下翻腾白，霞映腮前烂漫红。最是难忘挥手际，伶俜霜月一归鸿。"}
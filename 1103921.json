{"id":"1103921","title":"修禊后三日与仲退坐小斋煖雨初歇忽闻异香于是花事已罢春在尘土意其为草木畅茂有自然之香而卒莫诘其所从来明日仲退以心清闻妙香为韵作五诗奉次一噱 其三","dynasty":"宋","author":"徐瑞","text":"异时参上乘，成种芸自薰。茫茫世界中，变幻如浮云。岂知无尽法，真修不在闻。我犹未免俗，志一谁能分。"}
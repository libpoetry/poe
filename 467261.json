{"id":"467261","title":"戊寅三秋与拱成、淙祥、培忠诸君游凤凰山赋得二首","dynasty":"当代","author":"陈振家","text":"紫落凤凰来九垓，横空屹峙势崔嵬。身经七簸八颠苦，车在千岩百壑回。山石敢疑沧海出，天池应是绛河来。同登绝顶吟怀畅，万里风光逐眼开。乌岽粘天蹬道斜，重峦叠嶂有人家。欲游旧郡最高处，来赏岩茶老干花。飞鸟稀疏因岭峻，野丛矮小为风奢。千山攒动驰崖下，耸翠流苍看不遮。"}
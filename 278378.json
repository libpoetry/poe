{"id":"278378","title":"摸鱼儿·浪花庵主得明纸，友人为仿石涛","dynasty":"现代","author":"沈轶刘","text":"是何年，奉天宫印，添成湖夏新本。摩桫二尺桑皮笋，零落前朝残粉。春未准。望隔水孤帆，才遣南风引。蓬莱到稳。剩去后山河，高青大紫，云物与谁认。东流近。长念金瓯破损。重洋依旧龙蜃。明笺法古追明胤。此意惟君能讯。秋乍紧。又十载花光，黄纸销鱼晕。峰痕半褪。待叫起松蚪，临江泻酒，独作殷雷喷。"}
{"id":"863092","title":"陈长卿侍郎以玉友末利见饷并示长言已酬再示一篇再此次韵","dynasty":"宋","author":"王洋","text":"少常仙伯词翰光，天鹅绶带连天香。崆峒之人瞻北斗，假面不敢呈西凉。浮名于我亦何有，不爱热官能炙手。诗参祖律品度高，饮遇故人情分久。梦中不踏肥马尘，觉来惊看琼树新。只愁三叠诗更好，有如恩爱成烦恼。"}
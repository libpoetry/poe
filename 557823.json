{"id":"557823","title":"御史朱良玉母陈孺人以节显为作黄鹄篇","dynasty":"明","author":"张弼","text":"黄鹄黄鹄，双飞双宿。中道失其雄，孤雌悲逐逐。悲逐逐，呜呜呜，奋绝欲与雄俱徂。不念毁巢室，念此黄口雏。黄口之雏，伊谁之哺。忍死哺雏，庶弗殆厥祖。我雏毣毣，我心孔鞠。我雏扬扬，我心斯降。高山有鸟，九苞其章。怜我寒饥痛我孀。谓我雏兮，于烨其光。饲我以玉之粒，醴之酹，不我身□杀，也谓世之祥。呜呜我雄，曷弗我将。海兮桑，山兮砺，矢与雄兮俱。顾语雏，顾语雏。凤之德，勿尔孤。"}
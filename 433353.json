{"id":"433353","title":"癸酉除夕用子瞻除夕野宿常州城外诗韵赠张继","dynasty":"近现代","author":"黄侃","text":"坐送流年祇足悲，神州万事向衰微。龙盘山色浑如梦，鹤语乡心末得归。卷里总嫌新解少，眼中惟恨故人稀。愿君毋悔平生学，白首松筠好共依。历尽星回岁却徂，空惭老马识长途。雄关处处无严钥，陋户年年挂旧符。气暖定应舒柳眼，冰坚曾不损梅须。何当并马龙沙外，纵猎春原病骨苏。"}
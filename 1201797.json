{"id":"1201797","title":"满庭芳 化胡了仙兄弟四首 其一","dynasty":"元","author":"马钰","text":"三尸调引，六贼迷惑。自然斗乱魂魄。镇日争财竞气，恋酒贪色。举意先存己便，纵心机、更不厘勒。呆老子，你身躯有限，骋甚标格。寿数休言百岁，从今古人生，七十难得。计日都来，二万五千二百。那堪夜消其半，更堤防、一著不测。如省悟，从山侗，不为凡客。"}
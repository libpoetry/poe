{"id":"466543","title":"忆萝月 锦炎游澉浦归，述鹰窠山晨景，为谱两阕。","dynasty":"当代","author":"许白凤","text":"拨开云雾。直上灵峰去。鸡唱五更天欲曙。收拾沧溟奇句。地轮急转双丸。不知多少圈圈。万里涛头一线，东升喜见暾盘。朝阳暖趁。翻过青葱岭。会得看山名不问。兴与瞿禅相近。黄沙坞里人家。农林渔牧生涯。绿涨红围天地，漫开桃李新花。"}
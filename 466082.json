{"id":"466082","title":"兀坐三首","dynasty":"当代","author":"卢青山","text":"披衣兀坐正中宵，偶觉风过拂牖遥。百丈驱毫唯记梦，一生有事在无聊。图南久匪云边翼，寄北谁裁烛下绡。春色明朝犹复至，短衫当不厌长遨。来路微茫同去路，浮生步步不成踪。吞舟巨海行先惧，筑室深山住亦空。自问何乡公所好，不成异日雪中鸿？窗间蓬至真堪喜，留住今宵共一盅。谁能作计辩青红，满地咻咻正未终。楚璞纵开定非玉，叶公所好始称龙。幽箫入手吹成梦，锈剑由人舞不虹。月堕星消门始启，独来仰首对鸿濛。"}
{"id":"702754","title":"题画四首 其四","dynasty":"明","author":"董纪","text":"流水响时石碍，好山缺处云遮。咫尺溪桥过去，茂林脩竹谁家。江蛟上岸作树立，月下风前号鬼神。山泽几年无隐逸，衣冠夜出是何人。或时风雨或时晴，任我渔舟到处行。朝去暮来头自白，水光山色有何情。偶然行到水穷处，隔岸无船人不渡。白云出岫已多时，夕阳犹在西岩树。"}
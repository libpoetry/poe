{"id":"403458","title":"齐天乐 春晚","dynasty":"近现代末当代初","author":"刘蘅","text":"养烟庭院深深柳。栏干耐人凭久。未到黄昏，多般怅惘，总觉情怀非旧。莺儿倦否。甚啼近帘栊，暗愁先逗。碧藓延阶，晚蕤扶绿卧幽甃。池塘水光半亩。峭风吹四面，鱼动波皱。逝景难追，飞花莫扫，扫却从知还有。清明过后。剩几许春寒，沈腰都瘦。懒展云笺，小诗敲未就。"}
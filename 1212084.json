{"id":"1212084","title":"和林春野见寄韵 其一","dynasty":"元","author":"许有壬","text":"山中真可乐，经旬无客来。群材足楩楠，小臣甘草莱。君看倦飞鸟，投林不徐徊。咄尔迷途人，伥伥自纡回。海鸥久已狎，鸬鹚复何猜。秋风看木落，春风看花开。既种子猷竹，亦有逋仙梅。先生可休矣，大夫亦贤哉。高步云汉阔，蹒跚距能陪。尚可学采药，谈笑到天台。"}
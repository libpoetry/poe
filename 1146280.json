{"id":"1146280","title":"奉和禁苑饯别应令","dynasty":"隋末唐初","author":"褚亮","text":"大藩初锡瑞，出牧迩皇京。暂以绿车重，言承朱传荣。舒桃临远骑，垂柳映京营。惠化宣千里，威风动百城。禁籞芳嘉节，神襟饯送情。金笳催别景，玉琯切离声。野花开更落，山鸟哢还惊。微臣夙多幸，薄宦奉储明。钓台惭作赋，伊水滥闻笙。怀德良知久，酬恩识命轻。"}
{"id":"559827","title":"失题 其二","dynasty":"明","author":"曹义","text":"半生多慨□，万里快遨游。报国丹心壮，思亲白发调。盛名吴下士，高调郢中讴。空阔搏雕鹗，沙乾骋骏骝。声诗唐律度，楷法晋风流。几过杨雄宅，频登压粲楼。归篷投建邺，载月渡沧洲。俊采逢人羡，衰颜对镜羞。怜均朝北阙，愧我老西畴。汉水晴逾碧，秦山晚更幽。关河从此隔，风月共谁酬。落日长亭路，连城古帝州。有怀徒缱绻，无计为淹留。后夜分遥念，音书肯寄不。"}
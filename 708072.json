{"id":"708072","title":"摸鱼儿 咏窝丝饧，次陈其年韵。","dynasty":"明末清初","author":"梁清标","text":"囗囗囗、升平节物，坊肆繁华重理。大官珍珠流传久，饼饵当年曾嗜。春宵市。空想像、梦华昔日残编底。今犹存此。看雪片冰丝，攒成螺髻，贵与蔗浆齿。天疱馔，宫监厨娘能记。玉盘争叹佳制。诗中载得题酥处，旧说眉山苏子。谁当似。似虞粣、侯鲭不数枫亭荔。筵间琐事。入乐府新题，词人绣口，偏觉摹来细。"}
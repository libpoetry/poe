{"id":"462103","title":"琵琶仙五首 其二","dynasty":"当代","author":"添雪斋","text":"谁卷西风，带长夜、但见芦花零落。因念霜月流光，江干小舟泊。虽乱叶、难题一字，却多了、雁云重托。野菊桥头，青衣淡薄，堪奈秋恶。已无意、将失閒心，为多少、今宵忆关洛。同是自迎悲处，换荒洲如壑。何必问、烟波几许，怎叫人、独语离索？不过吹咽寒声，梦中缠著。"}
{"id":"466243","title":"七月二十八日培训班完。晚饭后坐二小而雨至，时待夜汇报展也。随作与肖看 其三","dynasty":"当代","author":"卢青山","text":"薄暮初来窗遂黑，两人相对眼能青。室中静若洪荒纪，满纸诗声作雨鸣。玉兰雨里静如姝，片羽清光闪暮除。却到夜深人去尽，为谁寂寞洗芳肤。暮色沉如天上雨，山光冷若梦中烟。小栏一立心都老，何处儿童始学言。"}
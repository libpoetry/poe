{"id":"698661","title":"郊行五首","dynasty":"明","author":"夏良胜","text":"荒村短笛□□□，□□□□□□□。□□□□□□□，□□□□□□□。淡淡晴光倒浸川，去年风景似今年。何人疋马郊行急，茅屋家家待举烟。恼人春思欲葱芊，野寺愁看碧玉椽。社散不知谁是醉，几回搔首晚风前。处处柴门小小坡，暗香风里马蹄过。閒人检点春消息，细数雨飞花几多。才见游人著葛巾，一场好景一番新。卖花声过街头急，忙杀洛阳桥上春。"}
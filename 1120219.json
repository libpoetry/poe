{"id":"1120219","title":"卜算子","dynasty":"宋","author":"陈瓘","text":"只解劝人归，都不留人住。南北东西总是家，劝我归何处。去住总由天，天意人难阻。若得归时我自归，何必闲言语。黄了旧皮肤，最是风流处。多少纷纷陌上人，不听春鹃语。触目是家山，到了须拈取。云散长空月满天，好个还乡路。梦里不知眠，觉后眠何在。试问眠身与梦身，那个能祗对。醉后有人醒，醒了无人醉。要识三千与大千，不在微尘外。"}
{"id":"466888","title":"新编系列剧《天龙八部》 第四卷八首","dynasty":"当代","author":"杨启宇","text":"语不丢人死不休，名山事业属名流。千元千字还千古，只把秕糠塞枕头。宛转悠扬百媚生，腰肢摇曳足传神。穿云裂石嘎然止，始识无声胜有声。才高八斗气如龙，貌赛潘安富石崇。钻石白金王老五，涉江今日采芙蓉。木鱼铜钵早零星，穷极思抠佛面金。击磬撞钟都省却，参禅只诵贝多经。吞刀吐火扮飞仙，只博村氓扑满钱。输与弥天搬运手，金山移到卧床前。跨鹤骖鸾赴澳门，呼卢喝雉见精神。万金一掷浑闲事，自有官钞壮赌魂。万民匍伏望霓旌，赤地干无寸草生。坛上懒龙酣嗑睡，香烟享尽不行云。等因奉此照条文，报纸清茶一欠伸。日盖公章三两颗，不辞长作上班人。"}
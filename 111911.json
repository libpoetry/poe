{"id":"111911","title":"中秋对月用昌黎先生赠张功曹韵","dynasty":"宋代","author":"宋肇","text":"水精为鉴金为波，挂空影写山与河。清光此夜十分好，有酒有客宜高歌。去年今日行役苦，若宿溪边宿逢雨。传闻蜀道如天高，崖县壁绝哀猿号。波横剑戟不易上，陆有虎豹何由逃。江山旧恃白帝险，风俗犹带乌蛮操。驱驰两月到西塞，梦寐万里还东皋。嗅梅踏雪巴子里，路入鬼门欣不死，飞飞倦鸟惟思还。玉笋岂是鹿官班，余生但原閒及酒，虚名宁雇触与蛮。良宵佳客十有五，云放月八樽罍间。颓然老子兴不浅，韩诗坡句聊追攀。君不见天宝裳羽衣歌。人间乐舞难同科，遗音犹在悲凉多。有酒且歌遑恤他，不饮如此良夜何。"}
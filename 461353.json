{"id":"461353","title":"复活之Pietà","dynasty":"当代","author":"添雪斋","text":"春分后二日，圆月示复活。疾雷击天裂，紫电利如割。天星三千亿，坠为雨中沫。光暗各半壁，赤焰忽一抹。芸芸祈者间，圣歌渐瑟瑟。游离百合枝，幽香亦慄慄。慈母膝上人，残躯遍血色。死黑与生灵，交融成花饰。心与大地沉，薄雾苍白极。谁展亚麻布，轻覆于天国。谁祝祭千年，垂视众神域。深暮作巨橐，遍敛光之翼。"}
{"id":"185299","title":"别李宰·句曲一山县","dynasty":"宋代","author":"陆文圭","text":"句曲一山县，东西俱百里。三茅地有灵，出宰多才美。前有赵与谢，今有程与李。李为山东望，声价高莫比。清明一古镜，冷浸玉泉裹。敏哉制锦手，洗谷鸣琴耳。仁心非诉誉，直道不容毁。慈姁牧细民，谦撝揖多士。学馆盛文风，讲席究经旨。有客东北来，空斋兀书几。弹铗笑冯欢，下榻惭孺子。乐虽足一瓢，饱不望四簋。既为邑之氓，是亦吾所耻。饥饿欲赒之，餽{左食右尽}斯受已。将归重回首，决去负知已。冉冉楚山云，悠悠断江水。"}
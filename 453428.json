{"id":"453428","title":"凄凉犯 甲午闰重阳与诸子访杭州西溪","dynasty":"当代","author":"熊盛元","text":"鹤栖鹭集兰舟舣，波光绿漾词魄。古祠树老，长汀雾散，更谁吹笛。千秋恨积。任襟底、纵横泪湿。倚枫林、红笺似血，堕履怅难觅。犹记当年梦，枕卉閒眠，举觞狂吸。众仙唤我，访灵溪、峭崖如壁。细数空花，几曾料、都随过翼。最堪怜、菊影淡雅，伴醉客。"}
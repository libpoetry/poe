{"id":"70988","title":"木阑花慢·访溪翁隐处","dynasty":"元代","author":"邵亨贞","text":"访溪翁隐处，浑不减、辋川西。指花下吟袖，松间昼壁，名笔交题。经行向来坊陌，蔼茂林、修竹与云齐。丹＊遗基彷佛，墨池流水凄迷。青藜。乘兴蹋春泥。仙路入桃蹊。叹前辈风流，故家文物，往梦难提。那能九原重起，向三生石上纵挥犀。回首不胜魂断，夕阳芳草萋萋。"}
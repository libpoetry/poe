{"id":"420256","title":"暗香 芷江看梅有忆","dynasty":"近现代","author":"王陆一","text":"高红寒萼。散旧游俊赏，疏疏人月。水国春芜，渐远高城渐离别。曾是嶙峋照眼，岁岁数、东南踪迹。向木渎、邓尉孤山，词语响空碧。轻惜。乍辞国。倚一掌哀鸣，去时宫阙。与君须说，绵邈余情耿飞越。岂得长捐佩处，随意长春湘蒲荻。忍缟袂，开万顷，玉华明彻。"}
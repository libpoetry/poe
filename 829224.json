{"id":"829224","title":"荔枝香近","dynasty":"清末近现代初","author":"汪东","text":"絮影纷飞无数，来又去。最惜十日，轻阴衣冷沾花雾。春残独倚帘栊，渐有潇潇雨。空妒。软语雕梁燕双乳。欢意减剩，别梦寻遥浦。梦醒思量，啼湿袖罗慵举。谁识情深，宛转留春诉鹦鹉。漫剪同心蜡苣。暮春閒庭草积，露痕泫。蝶粉初褪，莺舌空圆，东风万点。花飞未放，珠帘轻卷。帘外比、隔天涯更远。最怜半生旧好，如梦散。竟夕凄凉尽，不似陪欢宴。怕经别地，袅袅垂杨自胜剪。旅愁谁共消遣。"}
{"id":"1203472","title":"绿头鸭","dynasty":"元","author":"王哲","text":"叹平生，景光奔走万遄。得名牵。休空劳攘，不须频苦孜煎。这荣耀、趁时显现，似风烛终勿牢坚。走玉常催，飞金每促，更兼愁恼紧缠绵。睹浮世、推来暂处，四序换流年。齐捐舍、争如善根，结取良缘。慧刀开、劈回猛烈，智锋举、刺转英贤。自家声、能调雅趣，旧奇韵、堪应斯弦。认取元初，搜寻本有，幽微密妙总投玄。得归一、长春景致，还也任如然。无来去、蓬莱岛中，做个神仙。"}
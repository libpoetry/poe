{"id":"579339","title":"成化甲辰中秋后宝安袁藏用林子翼林时嘉童子时远时表从缉熙来访白沙缉熙新授浙江平湖县博将之官是夕辞去赋此识别","dynasty":"明","author":"陈献章","text":"天高日朗送君还，紫水黄云又闭关。但是笑谈如此辈，不妨来往共人间。岂无贵介同倾酒，每忆心知恨隔山。官在太湖家万里，老夫何地索开颜。"}
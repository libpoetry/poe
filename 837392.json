{"id":"837392","title":"寿翁母李太夫人八秩晋一","dynasty":"清末民国初","author":"郑国藩","text":"笙诗谱南郂，萱闱隆孝养。宝婺焕中天，正照琼筵上。宾主盛觥筹，入眼衣光绚。寿母寿而康，八旬人尚健。祝哽珠玉多，云笺飞片片。膝下有佳儿，申江广酬唱。曾种河阳花，佐理皆英彦。忽逢陵谷迁，习坎资保障。驱车走南北，骏誉驰将遍。世事空中花，有为等露电。弹指去来今，谁是人我相。一语阿弥陀，同祝寿无量。"}
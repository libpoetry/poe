{"id":"1242340","title":"南浦 次韵答南金见寄","dynasty":"元末明初","author":"邵亨贞","text":"烟水隔殊乡，又匆匆误了，踏青时候。一别几多时，河桥外，官柳青条犹瘦。君来为问，渡江桃叶曾来否。生怕木兰双艇子，只道故人依旧。孤村寒食骎寻，料归期渐近，花开休骤。油壁耐东风，先拌取、同醉乱红千亩。凭阑望久，几番魂断烟中岫。从此相逢休草草，暮对夕阳搔首。"}
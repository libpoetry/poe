{"id":"372367","title":"齐天乐·啊翁地位谈何易","dynasty":"清代","author":"端木埰","text":"啊翁地位谈何易，居然一朝修证。并不痴聋，真能覆育，几日劬劳交迸。娱将暮景。看佳妇佳儿，玉兰辉映。好继清芬，添香红袖伴高咏。书城相对万卷，比金籯燕翼，风味须胜。绿竹生孙，含饴待弄，从此老人名称，华堂昼静。更养洁南陔，啊婆无病。为祝来今，满家都顺境。"}
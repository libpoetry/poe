{"id":"404863","title":"鹧鸪天·蒋谷孙属题篝香勘碑图，谷孙尝得唐薛少保书隋信行禅师碑孤本，一时名辈为写图张之，以吴湖帆所作最得情旨","dynasty":"近现代末当代初","author":"袁荣法","text":"宝楮英光旷代无。茸窗俊味胜琼酥。篝灯细印开皇事，爇炷添薰亚保书。尘劫换，妙缘孤。剩披华鬘媚江湖。墨香零落衣香冷，绝负吴郎第二图。"}
{"id":"565604","title":"相逢何匆匆行一首","dynasty":"明","author":"黄省曾","text":"相逢何匆匆，相别何草草。鸳鸯何??，分飞懊愁恼。酌酒叙别言，言别不能住。两情方绸缪，何当舍我去。牵衣向君言，君心何太忍。晨鸡且勿鸣，斯须共裯枕。北斗光阑干，车马已在门。送子一二步，庶展千万心。玉泪不敢挥，含悽向郎语。中途慎加餐，慎勿洮神虑。今日送君去，明日愿君来。愿来君不来，贱妾当何依。维天不有雁，维川不有鱼。慰妾长相忆，望子尺素书。"}
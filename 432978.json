{"id":"432978","title":"鹧鸪天二首","dynasty":"近现代","author":"胡士瑩","text":"镜里朱颜一晌非，泪痕新旧间罗衣。残红尽逐东流水，万一多情肯向西。从别后，忆将离，小屏虚幌恨依依。东风错种相思柳，镇日青青不展眉。未必归期未有期，无言桃李自成蹊。只愁流潦妨车毂，愿化香尘逐马蹄。惊节序，送芳菲，瘦红庭院绿阴肥。春来总是愁时候，一任杨花作雪飞。"}
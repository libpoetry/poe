{"id":"1121653","title":"次韵袁起岩提刑游金焦二山二首","dynasty":"宋","author":"范成大","text":"二山巉绝照南州，俯看千樯总芥舟。日脚镕金浮巨浸，波声翻雪撼高丘。钟闻两岸诗无敌，口吸西江话已酬。别有英雄怀古意，他年击楫誓中流。忆曾归自雪边州，帆落中?小系舟。食蛤坐来期汗漫，驾鸿飞去揖浮丘。卧游久矣无登览，辱赠跫然有唱酬。寂寞东皋舒啸后，为君濡笔赋临流。"}
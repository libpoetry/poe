{"id":"452578","title":"望海潮 三衢怀古","dynasty":"当代","author":"钱之江","text":"路穷天出，涛生崖断，何人开辟初蒙。襟扼浙闽，屏藩吴楚，重关远控蛮賨。岩壑暮云封。看浮尘洗净，山海真容。独上谯楼极目，雨后气犹雄。蟠江夜走螭龙。阅南来舟楫，东鲁歌钟。布袜青鞋，餐霞饮露，三生又蹑樵踪。往事付冥鸿。向人间俛仰，白首飞蓬。惟有中天古月，冷照碧芙蓉。"}
{"id":"831239","title":"木兰花慢 题徐仲可纯飞馆填词图，送浙江","dynasty":"清末民国初","author":"程颂万","text":"占填词福分，山宜瘦，水宜肥。祗阁笔楼心，晓妨鸾咒，夜畏狸知。相思。梅梢褪雪，怕画阑、烟砌已都移。怅望红箫拍短，涌将白练裙题。乌衣。嚼曲似卿，稀纯想，乍容飞。要圣不劳心，仙为搔背，佛只低眉。催归。十三番舶，向龙堂、唤个鲤鱼骑。盼杀西冷画桨，小眉人瘦兰矶。"}
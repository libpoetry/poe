{"id":"466173","title":"肖电中云子归何时，莲花久已开矣","dynasty":"当代","author":"卢青山","text":"落落青衫与世妨，扁舟谁更共徜徉。红尘炙日淹天下，尚有平湖一点凉。微风时短复时长，渺渺湖波是故乡。我去我来何所别，荷花只自守孤芳。杏黄衫子小蹁跹，短艇悠悠住复前。手上荷花花上露，使人惆怅忆韶年。满船蓬朵好归家，向午炎炎日不斜。行过桥阴风一段，摇摇吹动鬓边花。"}
{"id":"501740","title":"牛君士良使还日南昼行左江之漘偶于清滩得一小石顶迹五寸许其色深绿娟秀润丽宛若峰峦之耸立熙阳王君见而爱之牛君不靳因持赠焉王君赋诗以谢君复答之并次其韵用助二君清话二首 其二","dynasty":"明","author":"林弼","text":"江干奇石润如玉，卓立天然一碧峰。幽窦直疑清涧落，秀峦先见翠云重。女蜗自炼功犹浅，米老相看兴颇浓。再拜不妨呼小丈，日长几案得从容。"}
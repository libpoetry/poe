{"id":"460104","title":"念奴娇　寄薛为宏二首 其二","dynasty":"当代","author":"卢青山","text":"如天大道，向风霾雨僽，大河谁挽？了了秋寒斫铁具，换了种麻心胆。邵瓜熟后，江鱼肥处，一曲广陵散。讥蝇噪雀，曲终还怕人看。留取桂魄芝怀，赤松同往，何事悲盐阪？夜睡老龙惊浪起，飒飒兀寒摧馆。两地萧然，料移筝柱，赌尽今宵狂狷。我难相慰，愿君强自加饭。"}
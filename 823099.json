{"id":"823099","title":"百字令 其六 寄壶庵师","dynasty":"清末近现代初","author":"赵熙","text":"草荒吟社，注一汪秋雨，乱蛙鸣泊。旧梦青羊沽酒路，尚有蜻蛉堪托。陇水肝肠，秋风鳞甲，党传全媮乐。水仙弹罢，九州愁变夷落。大好良夜秋光，寿星如月，绕膝从翁酌。花下双骑红尾凤，七宝香团珠幕。蠹粉花虫，鹍弦芦雁，事业占松壑。城南聱叟，好诗偏出麟角。"}
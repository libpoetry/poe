{"id":"400460","title":"沁园春 为《西湖揽胜》作","dynasty":"民国末当代初","author":"茅盾","text":"西子湖边，保俶塔尖，暮霭迷濛。看雷峰夕照，斜晖去尽，三潭印月，夜色方浓。出海朝霞，苏堤春晓，叠嶂层波染渐红。群芳圃，又紫藤引蝶，玫瑰招蜂。人间万事匆匆，邪与正往来如转蓬。喜青山有幸，长埋忠骨，白铁无辜，仍铸奸凶。一代女雄，成仁就义，谈笑从容气贯虹。千秋业，党英明领导，赢得大同。"}
{"id":"675032","title":"刘元瑞赠剑作短歌奉酬","dynasty":"明","author":"杭淮","text":"故人遗我以宝剑，出冶芒寒上衡斗。炯如秋水涵晶光，挥霍临轩鬼号走。感君意气吴季子，慷慨及此同心友。加以㻫琫垂锦?，错落应看百朋后。珍重何须出尚方，恐惧惟干佞臣首。结束相随万里身，磨砺肯使纤尘垢。变化蛟龙倏有神，恍惚风雷生我肘。吁嗟壮志白发生，为君高歌一倾酒。"}
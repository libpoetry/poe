{"id":"122054","title":"交難·美一人兮巖之扃","dynasty":"宋代","author":"范成大","text":"美一人兮巖之扃，珮璧月兮間珠星。歲既单兮不圭幣，路巉絶兮遠莫致。稼石田兮长飢，誰與此兮蓺之。藉予玉兮雙瑴，先予絺兮五兩。不萬一兮當此，託长風兮寄想。长風兮無旁，吾媒乏兮凤凰。謂蘋若兮蒿艾，凤告予兮以不祥。恐青女兮行秋，奄銷歇兮"}
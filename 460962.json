{"id":"460962","title":"念奴娇  咏梨花","dynasty":"当代","author":"伯昏子","text":"浩然琼圃，似仙人、留得云踪素履。零落香尘春寂寂，锦瑟漫随风起。怒干飞霜，曲池盈雪，泛泛将焉止。桥边堪恨，旧时清梦如水。但忆孤月长淮，离舟欲去，独洒新亭泪。波上生涯容易老，辜负佳人兴味。灯舞婵娟，枕翻幽眇，癯影空摇碎。寒衣重换，却寻何处沉醉。"}
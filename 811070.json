{"id":"811070","title":"到家口占喜效随园体四首","dynasty":"清","author":"王泰偕","text":"到得家园乐事多，痴儿娇女笑呵呵。慌张一事争相问，可带洞庭白枇杷。老妻闻说笑颜舒，道是娇痴气未除。幸得阿爷归尚早，不然瓶粟已无馀。检点零装与破书，无多行李只区区。可堪腹内隆隆响，为问厨中饭有无。同胞阿婶对门居，弟妹追呼问訉予。昨夜灯花如斗大，果然今日赋归与。"}
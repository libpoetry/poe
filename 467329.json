{"id":"467329","title":"中秋三首（拗体）","dynasty":"当代","author":"陈振家","text":"我来琼海月亦来，今宵奉汝水一杯。唯表洁净精诚意，休嫌淡薄自尘埃。果然月向杯中饮，推杯连月咽下怀。胸中为有明月在，照得千愁百忧开。八月中秋复一年，举头今夜又观天。依然桂树婆娑影，高挂琼楼玉宇前。斫既难倒休恨斧，奔之已定莫悔丸。时代不同何执故？小两口应大团圆。年年无饼对中秋，甚好月光也抬头。云气不动金秋静，寒山竦立宇廓幽。嘎然一声动心魄，回首看时自笑羞。今晚嚼余咸鱼碎，老鼠舐尽连盘丢！"}
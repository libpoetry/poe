{"id":"795522","title":"齐天乐 游仙","dynasty":"清","author":"吴皎临","text":"凤凰台上吹箫侣，同伴月明凤舞。十二楼台，三千世界，眼见微尘如许。高寒逼处。浸肃肃肌肤，不胜凉露。桂影摇寒，清辉濯苦更风御。泠泠环佩齐楚，望瑶京缥缈，步虚声下。露湿云鬟，光莹玉臂，遍惹天香衣素。拟身何处。逐神仙侣伴，琼宫玉宇。便欲骖鸾，两两踏云归去。"}
{"id":"274701","title":"由文德关过相见坡至华岩洞小憩","dynasty":"清代","author":"李友棠","text":"紞如街鼓犹频敲，荒鸡山郭鸣嘐嘐。俶装西出临远郊，烟岚冷雾沾征䘯。线路渐逼鼪鼯巢，幽壑俯见杉篁梢。晨星磊落高旻抛，日出下界闻喧努。峰回径仄诚嵬庨，谁遣五丁开䂭磝。石崖中断风䬘䬘，当关一夫如虎虓。仰攻坐废千冲轈，何须百二夸函崤。遐观又怯冈峦"}
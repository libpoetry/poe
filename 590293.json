{"id":"590293","title":"王柳塘池亭排律","dynasty":"明","author":"张天赋","text":"胜地誇东廓，高风应少微。方塘引活水，夹岸植芳枝。晓日浮金翚，轻烟画黛眉。水拖蓝荡漾，雨润绿淋漓。影倒池涵碧，萍浮絮变奇。沙回南浦白，腰笑楚宫肥。月到稍头处，风来水面时。渊潜尘迥隔，光漏玉轻筛。翠带千条舞，天光一鉴开。翩翩飞蛱蝶，对对浴凫鹥。泼泼鱼抛尺，交交鸟弄机。风光如太液，景象似隋堤。元亮清脩士，王恭美丽姿。水心亭突兀，帘外燕差池。膝下青云蒲，庭前白日迟。夜歌空洞寂，昼酌绿阴移。瑞气三千丈，梅花五百期。莺迁看出谷，鱼化喜敡鳝。九裂衣前染，高生事可知。五云膺禄养，高枕乐无涯。"}
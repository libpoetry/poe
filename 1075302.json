{"id":"1075302","title":"余既作前诗已而复晴客有诵余旧诗者其略云开门更待西南月无客来分上下床闻之恍然如梦中语漫不省记为何诗也乃和前篇以足之","dynasty":"宋","author":"周紫芝","text":"贫共闲身味转长，雨随农事不相妨。莫嫌旅枕喧朝梦，要与书檠作夜凉。黄犊催耕思莽苍，短蓑垂钓念沧浪。开门更待西南月，无客来分上下床。"}
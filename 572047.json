{"id":"572047","title":"步小修韵怀景升","dynasty":"明","author":"袁宏道","text":"江涛日夜锁梅冶，长髯仙人在其下。歌楼夜雨蜡灯红，袖压金厄点筹马。箧中时有青铜泪，宾客无欢神色醉。欲将心腹苦干人，前门投刺后门避。世人眼塞开元钱，郡能读得贞观字。百万抛来李白穷，十千唾手袁羊戏。沟水至清河至浊，汉宫不重东方朔。火池老尽垂天翼，斥鴳公然乘羊角。"}
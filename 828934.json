{"id":"828934","title":"应天长 调寄应天长奉题公渚道兄碧虑馆词，即希正拍，则沄","dynasty":"清末近现代初","author":"郭则沄","text":"镫寒黍梦，筝乱絮痕，华年半侵哀乐。倚遍旧栏斜日，声声恼清角。东风懒，莺讯错。暗泪染、背花弦索。凤枝断，粉涴香黏，自分飘泊。愁鬓送残山，阵雁来时，荒翠更非昨。问讯故国山色，何人主红萼。蘼芜恨，拚刬却。又怨写、燕泥帘幕。瘦吟苦，对诉新寒，除是归鹤。"}
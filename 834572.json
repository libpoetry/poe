{"id":"834572","title":"杨州慢 画琼花题此，和郑觉斋赵以夫韵","dynasty":"清末民国初","author":"姚华","text":"月碎阶明，雪翻阑堕，春风玉宇琼楼。似仙人来赏，记唐蕊珠毬。动万眼前诗后赋，无双道得，长说名流。恨窥江胡马南来，铲尽沧洲。杜郎记好对黄冠墨动香浮。甚问雁无书，人间犹在，不似前游。画里如今，空想郎瑛，去岁月悠悠。但依稀雨香，葩攒故乡愁。"}
{"id":"471087","title":"对酒怀里中诸同好四首 其一","dynasty":"明","author":"唐时升","text":"济之沈沦者，家有常稔田。不能治生产，朝夕长燕闲。甘泉贮屋后，美荫交堂前。茶香至日夕，围棋自穷年。客来辄呼酒，五木锵锵然。所贵志意惬，何必致肥鲜。东风卷海水，震荡娄江?。玉粒入洪涛，所忧粥与饘。亦知性好客，何以得酒钱。咫尺行游地，欲往还迍邅。"}
{"id":"1109389","title":"冬日呈郭明远二首","dynasty":"宋","author":"刘弇","text":"骚雅亡来几百年，不图今日见君篇。遒豪压倒元才子，清丽追回李谪仙。风月吟穷三寸舌，江山归欠一囊钱。此时长啸出门去，但觉绕梁遗韵传。底事遑遑不见容，秋来又见走西东。四时花月搜吟内，万里江山险阻中。归去但应存舌在，愁来莫更笑途穷。从今贾马休谈咏，恐起霜天刮面风。"}
{"id":"840658","title":"题影本宋刊鱼元机集卷首钤其玉印为冯志青作","dynasty":"清末民国初","author":"夏孙桐","text":"朗朗临安刊，绝胜明钞断肠草。累累昆山玉，远侪汉玺緁伃娋。并出似合延津剑，异哉尤物世间少。世有有情郎，宝兹无价宝。袁郎得书龚得印，君诗足与称三好。靡芜碧血黯千载，尊前展卷春镫皎。续貂著粪强责诺，笑我枯毫不知老。"}
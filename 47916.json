{"id":"47916","title":"短歌行·樽酒前陈","dynasty":"明代","author":"唐寅","text":"樽酒前陈，欲举不能。感念畴昔，气结心冤。日月悠悠，我生告遒。民言无欺，秉烛夜游。昏期在房，蟋蟀登当。伐丝比簧，庶水忧伤。忧来如丝，纷不可治。纶山布谷，欲出无岐。炯炯若穴，萤萤莫绝。无言不疾，鼠思泣血。霜落颿飘，鸦栖无巢。毛羽单薄，雌伏雄号。缘子素缨，洒扫中庭。踯踯躅躅，仰见华星。来日苦少，去日苦多。民生安乐，焉知其它。"}
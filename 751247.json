{"id":"751247","title":"邝湛若天风吹夜泉砚歌","dynasty":"清","author":"谭宗浚","text":"书君悬针垂露之，奇篆写君离鸾别鹤之悲吟。忠魂缥缈去已久，但有贞珉一片知君心。当年此石诚非偶，滃郁春云落君手。用之愈久德愈全，合伴书窗为益友。鸦咋岭，鬼门关，孑然书剑来猺蛮。山魈狰狞伏洞里，巨蟒睒睗悬林间。砚乎辛苦定同历，幸不弃置埋榛菅。不然军中时草檄，掷笔悬空飞霹雳。丹心耿耿长不磨，愿与东南支半壁。颓城一角阴云愁，日影惨淡悲清秋。奇才岂仅屈宋并，毅魄直同张许游。片石犹存岂君意，悔不烽尘遭破碎。砚池点点浮青痕，尚似忧时贾生泪。桥亭字，墨妙碑，此砚与之应并垂。忽忆旧时好琴癖，画有同嗜安能一一搜剔全无遗。我来摩挲看款识，闲对遗踪思往事。洗处曾来虞苑游，捧时定合青琴侍。君今骑鹤归太虚。砚亦转徙经燕吴，愿祈六丁下摄取，永镇朱明洞府神仙都。"}
{"id":"702243","title":"我所思三章","dynasty":"明","author":"湛若水","text":"我所思兮在河西。一人独往何人迷。天寒古道行人稀。我若言之天亦悲。江流东去西日微。愿回中天照我私。朝宗日夜无停时。我所思兮在龙场，何年龙卧今遗芳。潜者勿用用者伤，孔颜当之亦则藏。思君思君白发长，乘彼白云归故乡。我所思兮阳明麓。空山无人又多木。犬惊春云鸡升屋。泉鸣琴兮山鸟歌，山人负暄与鸣犊。嗟此乐兮乐无殃，我不归来君耻独。"}
{"id":"834854","title":"买陂塘","dynasty":"清末民国初","author":"何振岱","text":"掩西风、初寒窗户，黄花相对无语。画屏秋意吟边烛，难写怀人新句。思何许。有白发知交，南北伤遥阻。年来辛苦。似倦马驮刍，饥乌啄粟，老意向谁诉。试凝伫。旧日双峰词侣。如今星散无睹。售文卖卜生涯薄，君我相怜如故。须归去。约斗酒盘蚝，倚醉■■■。湖山佳处。把一卷丹经，商量道业，共撷■■■。"}
{"id":"695320","title":"少保大司寇总制洪两峰先生见示春日游鸡鸣寺旧作追和奉答二首","dynasty":"明","author":"林光","text":"寺爱鸡鸣过柳堤，三春风日弄晴晖。身登佛塔形如花，心出云霄步欲飞。今古英雄留胜迹，寻常治乱起几微。夕阳回首乌衣巷，争迓神仙一醉归。玄武湖边寺可扳，黑龙常见有无间。六朝文物空前代，七级浮屠尚此山。王气东南元有主，大明日月照区寰。先生多少登临兴，富贵浮云视等閒。"}
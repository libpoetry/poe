{"id":"224616","title":"和元遗山·高门连曲沼","dynasty":"宋代","author":"王奕","text":"高门连曲沼，上有泮宫台。芹藻莽不复，菰蒲弄风埃。灵光突其右，荒秽良可哀。两阜爪距地，驱车俨临淮。鸡虫争得失，扰扰胡为载。何如袖春服，行歌与时偕。我来晞白发，归咏同此怀。柴桑志童冠，寤寐须偕来。酌逵洗逸盼，雅趣孰此偕。步雩习风腋，自觉聪明开。"}
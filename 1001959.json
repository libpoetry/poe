{"id":"1001959","title":"吾郡之望罗彦方过听以予有诗癖古风特枉杰作之贶不可虚辱赋一篇谢之","dynasty":"宋","author":"曾丰","text":"声生于气诗之体，于气要穷所从起。事制于义诗之理，于义要穷所从止。一元开辟三才矣，万世纲维十伦尔。我初传此无上宗，君今下我未到工。胸中周召次毕公，笔端雅颂馀国风。不容阴阳作穷通，可与天地为始终。"}
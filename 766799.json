{"id":"766799","title":"白苧 咏秋海棠","dynasty":"清","author":"佟世南","text":"向閒阶斜傍，不假东君，偏饶丰致。微醉潮红，问消魂何事。风寒露冷，垂头忘睡，起揭帘拢香细细。芙蓉苑、相映一枝开，还堪对、薄情惆怅，空忆侬家姊妹。知甚时、萧郎代拭清宵泪。疑是佳人，环佩归也，促膝留欢，月华增媚。莫待秋深，怨朝阳憔悴。一霎摧残，芭蕉和雨碎。悔悔过东篱，难携手、无言恨多，苦被抛弃。搔首因思，解语当年，犹剩名字。岂道春来，看著夭桃似。"}
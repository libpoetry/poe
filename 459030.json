{"id":"459030","title":"读退之《送穷文》作","dynasty":"当代","author":"卢青山","text":"穷人跳踉鬼者五，韩子送之卒与伍。文盖奇于鬼打墙，气盖愤于鬼投江。不意鬼能骂人痴，教人诗书屈其词。吾闻鬼者子不语，道统之流奉此竖？所为何来曰有以，孔子之师实若辈：不见子游十四载，陈蔡之厄面如蟹；颜渊一瓢一箪陋，其体固必似鬼瘦。退之安必垂其头，为鬼所羞实自谋。拍手笑韩今为鬼，与彼五鬼决裂未？我方自幸非其伦，自省赫然鬼在身。"}
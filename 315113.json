{"id":"315113","title":"沁园春·我岂无心","dynasty":"现代","author":"龙榆生","text":"我岂无心，飘堕风尘，潦倒半生。幸河清到眼，寖除积垢，春阳相煦，更痴深情。大意方来，奇文郁起，爱听穿云裂石声。飞腾意，挽嫦娥共舞，环佩铿鸣。卒卒天乐难名。趁火箭、归来恰五更。看东升皎皎，环球变景，南薰馥馥，麦浪摇金。传火情殷，出蓝苓美，衰朽犹应与有荣。嘤求感，愿齿劳略假，一表予诚。"}
{"id":"451493","title":"念奴娇 谒子长陵","dynasty":"当代","author":"杨鸿章","text":"离离禾黍，叹河山依旧，英雄何处。败石残碑埋乱草，曾历几番风雨。清涧揭竿，南梁聚义，血沃三秦土。青天美誉，至今仍诵诸口。向晚日照残陵，鸟啼高树，蝉叫声凄楚。又见鼠奔狡兔走，蝙蝠盘旋飞舞。竖子扬眉，老戎俯首，批斗情悽苦。此情此景，君其泉下知否。"}
{"id":"404412","title":"水调歌头·云海之歌，写于黄山","dynasty":"近现代末当代初","author":"田遨","text":"远看云层动，群岛若浮来。恍疑海上蜃气，倏忽现楼台。中有翩翩仙子，正在游鸾戏凤，光影共徘徊。忽又变混沌，今古尽沉埋。如雪浪，刚扑脚，又侵阶。我亦满腔惊喜，羽化到蓬莱。身浴温馨清冷，手握风雨雷电，怀抱向天开。真觉餐霞后，添了不羁才。"}
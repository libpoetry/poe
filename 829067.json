{"id":"829067","title":"丙辰北来诗第四章（十首选二）","dynasty":"清末近现代初","author":"朱青长","text":"虫沙多难万方灾，零碎河山我独来。朱评家破荒龙技，庄叟词穷笑雁才。换心神毒经旬醉，落魄长歌一里哀。茫茫沧海无人问，自凿金函贮劫灰。帝秦嚆矢六诸侯，转眼寒盟竹帛羞。旌节附胶穷喜怒，角宫反叩乱春秋。画尸雕琢纯欺我，战捷雷鸣小忘牛。赤县樱花香烂漫，可怜无语付沙鸥。"}
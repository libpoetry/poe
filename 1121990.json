{"id":"1121990","title":"句","dynasty":"宋","author":"郑文宝","text":"水暖凫鹥行哺子，溪深桃李卧开花。百草千花路，华风细雨天。过关已跃樗蒲马，误喘犹惊顾兔屏。星沉会节歌钟早，天半上阳烟树微。越绝晓残蝴蝶梦，单于秋引画龙声。杜曲花光浓似酒，灞陵春色老于人。满帆西日催行客，一夜东风落楚梅。失意惯中迁客酒，多年不见侍臣花。旧井霜封仙界橘，双溪晴落海边鸥。人辞碧落春风晚，花老朱陵古渡头。承露气清驹送日，觚棱人静鸟呼风。鬓间相似雪，峰外寂寒烟。登临虽未立。"}
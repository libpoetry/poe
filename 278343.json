{"id":"278343","title":"映山红慢·孙峙秋伐山天成路功就，寄贺","dynasty":"现代","author":"沈轶刘","text":"蜀道啼鹃，问绝栈何年凿孔。空记逐鹿中原，五丁未集，陈仓谁踵。千秋剑阁铭堪诵。万驴声泻巴西梦。休费却奇计，金牛过岭能鬨。驱力士，湮谷开山，夸渐老英才余勇。高掌劈。势分太华，乱走雷车青缝。愚公故事今争颂。看他时与追飞鞚。地崩天动。暗沙起，连珠火涌。"}
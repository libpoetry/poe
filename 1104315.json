{"id":"1104315","title":"句","dynasty":"宋","author":"朱浚","text":"西风落叶长安梦，晚节寒花老圃心。玉帐分兵赋采薇，梅华吹雪上戎衣。将军意气中流楫。丞相功名采石矶。金寒霜气山无虎，剑动星光水有龙。皇帝当年第九春，宫符仍诏刻麒麟。军咨祭酒金台夜，国子先生铁璧人。落花水煖千船聚，芳草春深一鹤归。米车已过尘迷路，渔网才收月满船。海燕故人意，杜鹃游子心。故里千山隔，终年一字无。"}
{"id":"702813","title":"送郭希所符丞之金陵二首","dynasty":"明","author":"董其昌","text":"閒门昼掩静如僧，俗态过从病未能。岂有玄言堪倒屣，漫劳虚左愧先登。千秋不灭孤忠疏，百折弥高隐吏名。我亦慨慷希大雅，忘年恰喜受交曾。偶召将无忆股肱，忽看飞盖又金陵。渺然人物行犹及，题过江山兴复乘。交臂不堪燕市失，离心祗对玉壶澄。即今京国风尘里，若个清标似玺丞。"}
{"id":"761071","title":"卜算子 辛亥岁始春，故人治舟相约观梅于邓尉诸山，雨雪载涂，余以畏寒不出，因忆山中讨春旧游，次韵白石道人梅花八咏以示同志，一丘一壑自谓过之，若所作则伧歌无复雅句也。 其六","dynasty":"清","author":"郑文焯","text":"刻翠竹声寒，埽绿苔文细。四壁花藏一寺山，香国閒中味。对镜两蛾颦，想像西施醉。欲唤鸱夷载拍浮，可解伤春意。"}
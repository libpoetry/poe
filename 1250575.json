{"id":"1250575","title":"宋铙歌鼓吹曲十二首 其一 太祖生洛阳甲马营中神光满室有香郁然经宿不散此圣徵先见者也为启圣徵第一","dynasty":"元末明初","author":"宋濂","text":"启圣徵，兆载先。炎精降，烂以鲜。破重阴，烛层?。合之畅，神必宣。应昌期，驭宰权。天序叶，地轨甄。星游渚，白帝延。气贯月，永殷年。质往牒，无不然。惟皇符，炽且骞。著成烈，在不刊。"}
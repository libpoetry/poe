{"id":"313657","title":"满江红·书中央大学三十周年纪念册，次岳忠武韵","dynasty":"现代","author":"卢前","text":"闲话成贤，数往事、了无休歇。曾饱听、梵钟耶赞，缅怀芳烈。樱口常携玄武桨，琴心每赏梅庵月。德风亭、南接六朝松，幽情切。老都讲，头如雪。新志乘，字难灭。又沙坪寄旅，抱持残缺。鱼鹿峡通江汉水，鸳鸯桥继成吴血②。愿鸡鸣、风雨趁同舟，还京阙。"}
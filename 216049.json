{"id":"216049","title":"玲珑四犯·倾国名妹","dynasty":"宋代","author":"方千里","text":"倾国名妹，似晕雪匀酥，无限娇艳。素质闲姿，天赋淡蛾丰脸。还是睡起慵妆。顾鬓影、翠云零乱。怅平生、把鉴惊换。依约琐窗逢见。绣帏凝想鸳鸯荐。画屏烘、兽烟葱蒨。依红傍粉怜香玉，聊慰风流眼。空叹倦客断肠，奈听彻、残更急点。仗梦魂一到，花月底、休飘散。"}
{"id":"698980","title":"鹧鸪天 闻张子荩捷报呈学使公二首 有序","dynasty":"明","author":"徐渭","text":"试选蛾眉几许长。纤纤侵入鬓云黄。天边夺得初三月，镜里描来第一双。真国色，好天香。安排枕席待君王。越溪多少莲舟女，老却失颜不嫁郎。措大?楚醉一场。猛?典却破衣裳。非关双眼看人做，自胜千金许赠将。因好事，累粗觞。断鸿数点在斜阳。欲呼细问长安事，争带泥金几处忙。"}
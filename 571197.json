{"id":"571197","title":"久驻武缘僦居僻漏邑有千户所屋废基存旋命兵士芟草辇秽伐竹构堂而环之以营数日毕工遂移居之时则文武过奁禽鸟欢鸣嘉树扶疏而出喜而赋此","dynasty":"明","author":"符锡","text":"旧所茅堂虽自低，征夫书剑聊相携。团团日转三龙树，翼翼云屯八武溪。市远不妨谭客过，林高无碍野莺啼。腐儒汗马曾何有，起舞犹堪听晓鸡。"}
{"id":"868322","title":"洪都宗人则明盛年择宗子之秀名之曰绍弟书来欲求语则明上侍重亲承志笃学恤贫乐善绳绳蛰蛰未可涯也因书昔所赋广平同系诗一章载赓以庆之","dynasty":"宋","author":"叶茵","text":"善积端如水涤源，源深自可羡来昆。岁当有室讵为老，意者重闱思弄孙。和乐定知江有渚，硕蕃伫见叶流根。河南心印元同自，秋干虷中细讨论。"}
{"id":"280614","title":"洞仙歌·索高二鲍画半完圃读书图，寄寿外父，兼邀公卓、寻千共和","dynasty":"清代","author":"李符","text":"高三十五，点染园林妥。鸭脚鸡腔海云锁。抱青溪宛转，略杓横堤，通小筑、中有诗翁高卧。黄门遗玉架，签轴纷纭，长向西堂拨书坐。酒泻月波香，杉火销铛，正花影、一帘移过。为寄语、兰陔綵衣人，展图画尊前，倚声须和。"}
{"id":"129900","title":"山中甃坟外弟程魁有诗次韵","dynasty":"宋代","author":"方岳","text":"咄哉人世如飞烟，强欲和计垂千年。宁知鬼见拍手笑，曾不一瞬云埋阡。我於浮休等无二，诗卷留与荒山巅。平生梦想所不到，六国相印二顷田。古今一死百事足，安用老刻青瑶坚。海棠作堵锦步帐，柳花糁径拳毛毡。见成林壑伴茅堂，名付身后杯生前。山中物物各生意，春到岂论茅与荃。人情变熊千成状，所不负予惟老天。白虹贯岩出奇怪，一锸不费青乌迁。是事且蒖勿复道，老子久矣宜蚩妍。"}
{"id":"46071","title":"一萼红·沈在宽","dynasty":"现代","author":"梁羽生","text":"梦深幽，度关山千里，寻觅旧时游。树老荒塘，苔深苇曲，曾寄心事悠悠。只而今，飞鸿渐杳，算华年又过几清秋。东海潮生，霞峰翠拥，尽凭凝眸。回首殊乡作侣，几同消残漏，共读西楼。班固书成，相如赋就，闲招吟鹭盟鸥。问征人，归来何日，向龙山醉与白云浮，正是菊芳兰秀，天涯何苦淹留。"}
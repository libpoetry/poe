{"id":"288369","title":"金缕曲·二次北上，留别里中诸友","dynasty":"现代","author":"浦武","text":"转瞬秋云散。听旗亭、骊歌重起，此心已乱。痛饮翻嫌分手早，别绪今番又换。纵不怕、风波浩漫。仗剑出门回首望，也难挨、寸寸离肠断。千里外，诗魂远。吟笺别后频翻玩。料诸君、茗余酒歇，应思旧伴。萧瑟长途谁送我，秋风秋雨各半。眠不稳、通宵打算。莫道家山归未得，请梦魂、飞向吟窗畔。名和字，试轻唤。"}
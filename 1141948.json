{"id":"1141948","title":"元贞乙未予赋诗有烂游吾欲首斜川之语于是延祐乙夘二十年矣正月三日与犹子永诵渊明诗忆旧事恍然如为今日设将男婚女嫁少文之愿倘遂乎","dynasty":"宋末元初","author":"龚璛","text":"一语匆匆二十年，烂游吾欲首斜川。今朝开岁倏五十，稚子诵诗惊醉眠。元亮归来殊未晚，买臣富贵政堪怜。名山五岳无穷意，浩荡春风白发前。"}
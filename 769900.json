{"id":"769900","title":"归朝欢•秋夜","dynasty":"清","author":"彭孙遹","text":"画阁重帘深不捲。铜史黄昏催缓箭。那堪离别在兰时，梧桐落尽回心院。夜长君不见。漏痕犹比檀痕浅。麝煤残，银筝宝瑟，信手拈来倦。侧侧寒生霜瓦溅。眼底屏山千里远。南来孤雁己先红，一声天际堪肠断。飘零秋万点。风条雨叶如相饯。最无僇，坐愁不寐，绛蜡和花剪。"}
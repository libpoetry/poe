{"id":"1217736","title":"奉和经略使李公景仪古诗一首并呈参政石末公","dynasty":"元","author":"陈镒","text":"栝苍实小郡，居民守寒悭。食鲜乃钓水，茹美聊采山。迩来遭丧乱，奔走不暂闲。萧条桑柘村，门巷生榛菅。仰瞻使星临，宛若天开颜。仁风播清穆，英气摧雄奸。勤劳奉王事，辙迹周尘寰。恩波总沾沛，下逮?与鳏。大参石末公，理乱历险艰。精诚悬赤日，烈烈照两间。斯文赖宗主，慰我衰老瘝。愿言布阳春，共挽生意还。"}
{"id":"624228","title":"千斤行","dynasty":"明","author":"许国佐","text":"十年前已识千斤，云有二娥都如云。银粉铁戈人所问，昔年沈阳随步军。衫短袖窄腰不裙，欲求甚匹难其群。二娥相视泪成文，天子不分文武试。庭中坠下一猿臂，是日大娥拟怜婿。三年一试莫为二，亦有其人不得意。生男生女何不异，翁婿如倾小肆中。杯酒夫妇装以戎，比力平野二惊鸿。玉笋齐曳八力弓，如堵之眼何濛濛。不识何雌又何雄，小娥怜母怜春风。我有一友山之东，云中方之罴与熊。居士为媒又叶梦，五言七言媒非长。不似姑苏阿是郎，又部传奇孙南塘。"}
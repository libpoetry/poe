{"id":"162762","title":"瑞鹤仙·片帆何太急","dynasty":"宋代","author":"辛弃疾","text":"片帆何太急。望一点须臾，去天咫尺。舟人好看客。似三峡风涛，嵯峨剑戟。溪南溪北。正遐想、幽人泉石。看渔憔、指点危楼，却羡舞筵歌席。叹息。山林锺鼎，意倦情迁，本无欣戚。转头陈迹。飞鸟外，晚烟碧。问谁怜旧日，南楼老子，最爱月明吹笛。到而今、扑面黄尘，欲归未得。"}
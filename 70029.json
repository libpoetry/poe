{"id":"70029","title":"归朝欢·天地初分何处寄","dynasty":"元代","author":"王哲","text":"天地初分何处寄。父母无生名甚字。须将这个要分明，推穷此理宁论是。细细传不二。一能仍究从前自。往来频，不知迷迷。甚日得言赐。忽尔真灵前面至。认得元形欢喜示。惺惺觑著甚端严，辉辉返照通容易。见时唯密秘，妙玄微雅中深邃。出圆光，五般颜彩，复本总祥瑞。"}
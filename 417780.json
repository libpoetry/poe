{"id":"417780","title":"沁园春 登北京西山香炉峰","dynasty":"近现代","author":"朱帆","text":"万缕垂杨，十里蝉声，禾黍满畴。向深林石径，轻舒倦足，悬崖亭畔，漫豁吟眸。挺拔青峰，巍峨翠嶂，底事人呼鬼见愁。尘嚣在，便登临啸傲，可得忘忧。悠悠、千载神游。叹历代遗踪枉自留。望中山旧宅，浑无紫气，雪芹故里，不是红楼。远眺长城，近观古寺，鼙鼓梵钟一例休。重阳近，趁云开天朗，纵览幽州。"}
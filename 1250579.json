{"id":"1250579","title":"宋铙歌鼓吹曲十二首 其五 上遣将讨张文表假道荆南其主高继冲惧奉表称臣为耀灵威第五","dynasty":"元末明初","author":"宋濂","text":"耀灵威，奄八夤。如山压卵飙嘘尘。大帅率师手握?。策马饮江江水浑。荡摩日月摇星辰。孰敢奸命馘以徇。蛮荆舆榇称妾臣。剪拜柯条刖其根。一朝坐镇百粤门。南荒帖帖绝妖氛。"}
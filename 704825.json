{"id":"704825","title":"四景为张给事题四首","dynasty":"明","author":"薛瑄","text":"云满青山水满溪，百花如锦草萋萋。少陵诗思知多少，到处娇莺恰恰啼。百尺清潭万仞山，山围水閤下虚寒。道人已自无焦火，况在山光水色间。无边草木不禁霜，只有黄花晚更香。笑采黄花斟美酒，南山咫尺兴难忘。仙家楼观郁嵯峨，雪岭冰溪眼底过。驴背探春春信早，诗情不必灞桥多。"}
{"id":"459364","title":"闻肖已打傢俱","dynasty":"当代","author":"卢青山","text":"斫木穷深山，选技绝世匠。闻子有佳期，已制双鸾帐。见婚亦多矣，我心马耳罔。闻此复如何，訇若钟巨撞。结识十年尽，订交七载党。如二鲸在杯，手足相摩荡；如绳之二股，莫能解为两；如盐之在水，相泯无形状。毋怪吾言拙，悲欢两雄壮。连袂攻吾心，使我神欲丧。善为吾嫂计，父母所生养。更敛往昔怀，孤耿世所谤。务使家室舟，行世平如掌。人生夫何求，意义我久想。延续族类耳，幻想请杀放。保此温馨窝，功岂下将相。生子为吾义，此言慎勿忘。我已入迷途，无力回航向。此生孤寡终，子乐期借享。尚有何欲言，吾言如疠瘴。多且欲弥天，毒且不可挡。留与中夜梦，自呓自欣赏。此诗为贺诗，罪应在百杖。搁笔心茫然，淡祝千顺畅。"}
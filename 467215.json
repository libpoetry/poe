{"id":"467215","title":"归山有咏二首","dynasty":"当代","author":"陈振家","text":"掉头不闻洗心经，化外云丘任放形。盖舍诛茅归堑谷，抽藤斫木走岩庭。一条挂瀑蛟涎白，数点遥岑佛首青。而立才开已投隐，谁人得似我宁馨。游戏尘寰休作真，不须耿耿惜艰辛。本为饮谷栖丘者，岂是惊雷失箸人。敲案摇头因得句，撒盐下粥竟忘贫。许将吟骨葆轻健，愿度樵耕百岁身。"}
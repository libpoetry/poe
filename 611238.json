{"id":"611238","title":"余濒行金陵诸词客分赋都下名胜兼傅之丹青壮我行色舟中无事披册展读忽然技痒赋寄酬之共得二十八景诗如其数 其十三 燕子矶","dynasty":"明","author":"邓云霄","text":"曾上高亭一振衣，江边落木带斜辉。盈盈明月随潮上，片片征帆逆浪归。眼底吴山临岸尽，天边楚树入云稀。休□燕子如奇石，恐学零陵逐雨飞。"}
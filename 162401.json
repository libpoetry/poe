{"id":"162401","title":"木兰花慢·自沈香梦断","dynasty":"宋代","author":"黄升","text":"自沈香梦断，风雨外、失馀春。怅袍锦淋漓，金銮论奏，四海无人。蛾眉古来见妒，奈昭阳、飞燕亦成尘。惟有空梁落月，至今能为传神。神游八表跨长鲸。谁是再来身。爱云月溪头，玉环一曲，笔力千钧。人间不堪著眼，但香名、百世尚如新。乞我九霞蜚佩，梯空共上秋旻。"}
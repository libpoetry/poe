{"id":"71041","title":"摸鱼儿·赋湘云","dynasty":"元代","author":"张翥","text":"问湘南、有云多少，不应长是为雨。平生宋玉缘情老，赢得鬓丝如许。歌又舞。更一曲琵琶，昵昵如私语。闲悲浪苦。怪旧日青衫，空流泪满，不解画眉妩。空凝伫。十二峰前路阻。相逢知在何处。今朝重见春风手，仍听旧弹金缕。君且住。怕望断、蘅＊日暮伤离绪。新声自谱。把江北江南，今愁往恨，尽入断肠句。"}
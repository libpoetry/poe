{"id":"698121","title":"湖中三屿","dynasty":"明","author":"钟振","text":"山城芦苇菀青青，一望长湖岛屿横。水带青蘋飞属玉，雨翻翠柳乱仓庚。海壖临眺方诸宅，月下归来白玉京。苦为丹砂乞勾漏，人间何地不蓬瀛。高步岩廊玉案仙，鄙人何幸奉宾筵。三山小景半泓碧，一叶轻舟五月天。风护荷香凝翠浪，月将琼液下丹田。主人兴发客不去，沉醉都忘水满船。"}
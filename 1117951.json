{"id":"1117951","title":"病起山居日有幽事戏作二首","dynasty":"宋","author":"陆游","text":"灵府超然外物轻，静中谈笑却三彭。晴窗风竹参差影，霜树山禽格磔声。客出异苗咨药品，僧携奇篆乞书评。幽居亦未全无事，更用人间有姓名。鹤骨龟肠欲不禁，扶衰初喜罢呻吟。盆山冰释书窗暖，药灶香浓道院深。笔健乍临新获帖，手生重理旧传琴。闭门局促还堪恨，云海何时豁此心。"}
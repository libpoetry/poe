{"id":"467986","title":"忆江南　秋意六首","dynasty":"当代","author":"程滨","text":"秋窗碧，日色印纱烟。披卷无聊因昨夜，吟诗有恨到何年。拥被合衣眠。秋床上，昼寝未全醒。被涌晴纱尘缕缕，窗摇冷日树层层。一往有深情。秋林静，幽涩自然生。树影无心还入草，苔痕有意碧于情。隐约有人行。秋曛度，渐渐入楼心。凹凸溶成墙默默，弯环烁尽路愔愔。花淡影深深。秋去也，衰草瘗枯虫。死水池心知月冷，浮阴院里锁天浓。止在黑甜中。香篝冷，残麝被中钤。旧梦觉来初淡忘，新词倚就未深缄。门外雨廉纤。"}
{"id":"137450","title":"答梅圣俞大雨见寄","dynasty":"宋代","author":"欧阳修","text":"夕云若颓山，夜雨如洪渠。俄然见青天，焰焰升蟾蜍。◇忽阴气生，四面如吹嘘。狂雷走昏黑，惊电照夔魖。搜寻起龙蛰，下击墓与墟。雷声每轩轰，雨势随疾徐。初若浩莫止，俄收◇无余。但挂千丈虹，紫翠横空虚。顷刻百变态，晦明谁卷舒。岂知下土人，水潦没襟裾。扰扰泥淖中，无异鸭与猪。嗟我来京师，庇身无弊庐。闲坊僦古屋，卑陋杂里闾。邻注涌沟窦，街流溢庭除。出门愁浩渺，闭户恐为瀦。墙壁豁四达，幸家无贮储。虾◇鸣◇下，老妇但郗歔。九门绝来薪，朝爨欲毁车。压溺委性命，焉能顾图书。乃知生尧时，未免忧为鱼。梅子犹念我，寄声忧我居。慰我以新篇，琅琅比琼琚。官闲行能薄，补益愧空◇。岁月行晚矣，江湖盍归欤。吾居传邮尔，此计岂踌躇。"}
{"id":"1104935","title":"送郑无欲改官知合江县二首","dynasty":"宋","author":"孔武仲","text":"晓辟未央宫，千袍拥赭红。分班百寮底，得邑万山中。丽笔元摛锦，新章更绾铜。定应随驿召，不久滞巴东。马踏榆阴出汉关，邦人欣见锦衣还。东川却指旧游处，北阙犹萦旅梦间。神女断云低楚峡，子规啼月惨巴山。知君利刃曾磨试，囹圄应从到日閒。"}
{"id":"817163","title":"送柚岑出游俄国，兼寄傅茂原库部陈卿水部二首","dynasty":"清","author":"缪葆忠","text":"同持使节出都城，万里风云壮此行。天为书生开异境，帝从郎署起群英。岛夷慕化争相附，胡马当秋静不鸣。休道远来探胜迹，筹边楼筑朔方平。介子英英起若耶，元龙湖海气应华。补天先鍊娲皇石，汛月何誇博望槎。行部诸洲宏远略，编成新语整归车。故人僻处湘江上，为赋杨荂当鼓笳。"}
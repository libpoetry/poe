{"id":"467550","title":"诉衷情","dynasty":"当代","author":"赵文漪","text":"啼鹃枝上斗尖新。南陌醉和春。小桃依旧门巷，妍丽不如人。留絮语，醉芳茵。燕莺亲。垂杨无力，任伊消受，淡雨轻云。梅枝娇小柳丝青。芳草曲池晴。画帘长日垂地，花外听流莺。铅粉薄，黛螺轻。倩妆成。十分芳意，一面风华，最系人情。蟾宫金粟吐幽香。孤燕舞斜阳。玉阶惆怅凝望，新雁影初黄。旗壁暗，驿亭长。恨茫茫。春风桃李，秋雨梧桐，着意思量。晓来妆竟倚芙蓉。金缕地衣重。南枝晴日梅小，娇憨向东风。朱槛傍，翠楼中。篆香浓。尊前心事，梦里柔情，到几时穷。嫞抛石黛懒调眉。十谱尽相宜。夜来花落无数，罗幕玉钩垂。风定后，燕归时。日迟迟。一程春梦，五色华笺，不尽幽思。小颦手撚一枝莲。波光照脸鲜。歌梁曾驻尘串，余韵袅疏烟。斟绿蚁，醉芳筵。捧金船。榴花开后，燕子飞时，如此年年。莲花楼外别人人。长夜厌星辰。为谁风里微步，心旋博山云。残粉黛，旧罗巾。黯伤春。银釭斜照，锦幄薰时，别恨常新。"}
{"id":"1112464","title":"踏莎行","dynasty":"宋","author":"张先","text":"衾凤犹温，笼鹦尚睡。宿妆稀淡眉成字。映花避月上行廊，珠裙摺摺轻垂地。翠幕成波，新荷贴水。纷纷烟柳低还起。重墙绕院更重门，春风无路通深意。波湛横眸，霞分腻脸。盈盈笑动笼香靥。有情未结凤楼欢，无憀爱把歌眉敛。密意欲传，娇羞未敢。斜偎象板还偷盰。轻轻试问借人么，佯佯不觑云鬟点。"}
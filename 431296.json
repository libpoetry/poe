{"id":"431296","title":"望江南六首选四","dynasty":"近现代","author":"丰子恺","text":"逃难也，逃到桂江西。独秀峰前谈艺术，七星岩下躲飞机，何日更东归。闻警报，逃到酒楼中。击落敌机三十架，花雕美酒饮千盅，谈话有威风。空袭也，炸弹向谁投？怀里娇儿犹索乳，眼前慈母已无头，血乳相和流。防空也，日夜暗惊魂。明月清风非美景，倾盆大雨是良辰，苦煞战时民。"}
{"id":"271606","title":"金缕曲·春光明媚，肝病缠绵，偶作小词，以志怀感","dynasty":"现代","author":"吕景蕙","text":"绿瘦苍苔院。昼沉沉、狂花飞扑，重帘休捲。花妥蝶慵人意懒，底事离怀萧索。正晓睡，被莺惊逐。药鼎炉烟今已惯，最难禁愁损双蛾绿。思往事，总怅触。病魂不奈东风恶。忍听他、几声归燕，此心似茧。料得深宵烟雨后，花底酒香如昨。可知否，有人愁独。欲向茜窗寻短梦，怕梦魂不到深闺曲。残月里，晓风落。"}
{"id":"247221","title":"水龙吟·壬午除夕明日立春","dynasty":"现代","author":"白敦仁","text":"尽情灯火依人，不眠守到东风懒。断笳哀角，等闲分付，烛花红换。饯腊村杯，嬉春市鼓，沉沉更箭。正膏炉焰薄，茅檐缩手，笑声路，无由见。随分黏鸡画燕。渐无名、春愁易乱。明朝花事，经年离索，并时心眼。何况登临，高楼是处，阵云天远。便挥樽莫问，今夕何夕，定何时旦。"}
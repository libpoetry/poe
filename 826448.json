{"id":"826448","title":"浣溪纱·说剑道士题长相思室诗云：拣点征裘夜不眠。百愁如影堕镫前。谁知海外归来客，重扫绳床一惘然。憔悴心情我自知。月凉谁与话当时。人间无著相思处，泣对银河数鬓丝。隔山樵子为作绳床问月图","dynasty":"清末近现代初","author":"潘飞声","text":"往事如尘梦里过。绳床枯坐瘦维摩。不堪憔悴问星娥。无恨安能抛玉镜，有情终恐隔银河。人天何处得秋多。"}
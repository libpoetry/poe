{"id":"731537","title":"欧阳文忠公云作诗有三上谓马上床上厕上余以为得句易耳秋来易水之役吟诗舆上用以排闷亦三上之遗意也","dynasty":"清","author":"乌尔恭阿","text":"熙朝恩泽及枯禅，仪仗归来见往年。刺刺老僧谈不倦，史家遗事要谁传。良乡宏恩寺住僧三觉，圣祖召见大内，用仪仗送归，相传为明崇祯帝第三子。寺僧每道其事。"}
{"id":"837778","title":"齐天乐·客感","dynasty":"清末民国初","author":"邹韬","text":"青年水逝催残腊，天涯不堪回首。香梦留痕，单情忆远，竟把相思拖透。黄昏时候。奈孤影支寒，写怀未就。百折千回，旅窗冷对一灯瘦。西风不吹恨去，但吹将恨至，强人消受。怨里飞魂，愁边阁泪，两鬓萧然非旧。梅花解否。倘爱惜春华，也须眉皱。粉碎珠啼，违心常八九。"}
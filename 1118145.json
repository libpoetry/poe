{"id":"1118145","title":"初夏二首","dynasty":"宋","author":"陆游","text":"新绿阴中燕子飞，数家烟火自相依。童誇犊健浮溪过，妇闵蚕饥负叶归。地暖小畦花汞长，泥融幽径药苗肥。却居乐事何堪数，一醉旗亭又典衣。江乡初夏暑犹轻，霁日园林有晚莺。聊置尊罍师北海，尽除屏障学东平。绿槐露湿单衣爽，红药风翻病眼明。每感流年成绝叹，白头自笑未忘情。"}
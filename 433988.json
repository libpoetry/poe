{"id":"433988","title":"永遇乐","dynasty":"金末元初","author":"元好问","text":"龙阁先分，凤毛荣继，当世英妙。山岳储灵，长庚应梦，还订佳辰到。黄花浥露，碧瓦凝霜，香馥郡斋清晓。忆当年、青云平步，共喜骤跻华要。阴功厚德，玉函金篆，锡与世间难老。注意方浓，分符屡请，雅志人□少。棠阴□讼，乐府新教，正好醉山频倒。有谁似、莱衣游戏，萱堂寿考。"}
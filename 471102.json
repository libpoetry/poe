{"id":"471102","title":"和饮酒二十首初夏天气微热方不欲饮偶龚仲和邀看园中新绿出所藏名酒意甚乐之次日捉笔和渊明先生饮酒诗数篇与索一樽独酌会雨窗无事遂尽和其韵（录十五首） 其五","dynasty":"明","author":"唐时升","text":"昔在少年场，终夜歌呼喧。相将酩酊去，月落城西偏。风流云散后，酒垆邈河山。君家素爱客，朝往常暮还。良酝倘可分，独酌当晤言。"}
{"id":"641330","title":"雪夜䏈句","dynasty":"明","author":"苏伯衡","text":"清夜群彦集，虚馆一灯闪。白雪积更霏，玄云暝逾掩。幌薄绚琉璃，瓦素侔琬琰。珠跳间投隙，玉立每因文。檐铎金琅珰，璧水银潋滟。庭柏冻不僵，宫槐望逾俨。皋禽夺娟娟，屋乌羞黯黯。觞举席既秩，语永兴方渐。芬郁杂桂椒，圆方荐菱芡。酬酢肆驩嚣，讴吟互褒贬。炉嘘火盎盎，篆袅烟冉再。岸帻极情真，吮毫缘韵险。思涌若有神，文成不加点。癯然皤侵鬓，酣巳红上脸。吻燥喜馈浆，耳热思卧簟。冰齑乃吾嗜，池鳞念谁罨。青黄感木灾，黑白悲丝染。振衣鹤蹁跹，䋈羹鱼喁噞。画蛇肯添足，持鳌不遗压。庶用乐羁幽，焉能任拘捡。掀髯良巳放，拊捭讵云謟。更移烛屡续，坐久祍终敛。小草汉张芝，清谈宋王俭。寒床西卧袁，夕艇拟泛剡。公乎材总迈，余也厕何忝。假寐云小憩，梦噩恐成魇。城柝或罢击，风叶忽闻飐。虹光射斗牛，妖气荡关陕。行藏愧蹉跎，岁月伤荏苒。野起舞听窗，鸡惊呼骇猃。款洽既无荒，留连复何慊。相对总忘疲，东方巳睒睒。"}
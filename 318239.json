{"id":"318239","title":"念奴娇·自题书画集","dynasty":"现代","author":"饶宗颐","text":"万峰如睡，看人世污染，竟成何物。幸有灵犀相照彻，静对图书满壁。石不能言，花非解语，惆怅东栏雪。江山呈秀，待论书海英杰。细说画里阳秋，心源了悟，兴自清秋发。想像荒烟榛莽处，妙笔飞鸿明灭。骑省纵横，文通破墨，冥契通穷发。好山好水，胸中解脱寒月。"}
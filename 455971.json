{"id":"455971","title":"次韵咏馨见寄","dynasty":"当代","author":"刘雄","text":"于世为畸人，周旋宁作我。那堪尘网撄，闲杀木上座。赖子惠瑶章，烦愁偶为破。尚矜半名士，止酒吟楚些。工拙未暇校，吟馀亦自作。过蒙知音赏，窃幸道未左。稍欲从事勤，蛇尾愧懒惰。遮眼复引眠，置书耽高卧。公诗起我兴，技痒还欲和。犹胜杜拾遗，常年困寒饿。新得一枝安，过求得非瘅。小疾亦未妨，政喜了授课。今则从吾好，岂受庾尘涴。何当接谈笑，得聆珠玉唾。"}
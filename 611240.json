{"id":"611240","title":"余濒行金陵诸词客分赋都下名胜兼傅之丹青壮我行色舟中无事披册展读忽然技痒赋寄酬之共得二十八景诗如其数 其十五 新亭","dynasty":"明","author":"邓云霄","text":"晋代衣冠已草莱，新亭遗事总堪哀。羯鼓胡角连云起，龙马銮舆渡水来。挥麈谁云无壮士，围棋真信有奇才。当时怪杀王夷甫，我辈谈锋莫浪开。"}
{"id":"686081","title":"惠州何使君考绩二首","dynasty":"明","author":"卢龙云","text":"侍直从容忆往年，一麾犹荷主恩偏。名留青琐来何暮，阁近朱明地是仙。问俗海邦安抚字，奏成天阙重旬宣。君王念旧应无已，会有徵书自日边。悠悠世事卜行藏，推毂同君荷郑庄。异地一隅甘守黑，东方千骑称怀黄。河流并许沾馀润，里巷宁云汔小康。绩奏治平推第一，汉家公辅待循良。"}
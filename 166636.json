{"id":"166636","title":"与德洪明甫伯与暮春六日同登乌饮於浴鸦池琴","dynasty":"宋代","author":"李弥逊","text":"老怀不知春，但爱远峰碧。乘高恣遐观，未快双目击。稍为松根坐，遂与参井逼。女娲补天馀，坠此百炼石。摩挲苍藓痕，上有雅沿迹。引觞起自斟，盏面不容滴。举头挽飞云，颇觉天半窄。追随二三子，顾我独衰白。向来无雩春，胜践同今昔。偶忘千岁忧，共此一笑适。"}
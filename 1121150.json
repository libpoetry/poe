{"id":"1121150","title":"夷狄之孝十首 东夷大连少连","dynasty":"宋","author":"林同","text":"大连少连者，夫子笔之书。谁谓东夷子，而于丧善居。汉语杂胡语，堪嗤莽太愚。安知若鞮字，已是孝单于。牧马一胡儿，如何却受遗。多因汉宫里，泣拜画阏氏。循循祇自守，何独此羌然。直以父在汉，忍将身犯边。如何降塞下，不复恋羌中。既是能将母，还应知向风。夷方虽尔异，天性本然同。自昔闻曾子，如今在海东。不食至七日，能将礼自居。既然严像设，亦复奠朝晡。父仇已屠脍，射草复何为。岂不念无益，其如罔极悲。瞥尔惊吾父，同然拜令公。遥知恩义重，恰似与真同。三年不归寝，至性切于亲。不信沙陀种，还生如此人。"}
{"id":"140103","title":"题东瓯王友直尚友堂","dynasty":"宋代","author":"魏了翁","text":"土恨生世晚，不为三代民。谁知伊傅至孔孟，亦学古道嗤时人。岂惟三代时，尧舜万古师。犹云若稽古，不知古为谁。气数有诎信，义理无终穷。虽居尧舜地，常有一篑功。嗟哉秦汉后，去圣益以久纵有间代英，仅为时儒首。况於随世就功名，甚者谐俗攫宠荣。此於圣门直蛙蠛，已谓斯世无与朋。多知正多亦有趋异端。若言气合即为善，是中更要分明看。"}
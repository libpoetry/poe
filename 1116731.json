{"id":"1116731","title":"黄州春日杂书四绝","dynasty":"宋","author":"苏轼","text":"楚乡春冷早梅天，柳色波光已斗妍。淮上雁行皆北向，可无消息到侬边。中州腊尽春犹浅，只有梅花最可怜。坐遣牡丹成俗物，丰肌弱骨不成妍。清晓披衣寻杖藜，隔墙已见最繁枝。老人无计酬清丽，夜就寒光读《楚辞》病腹难堪七碗茶，晓窗睡起日西斜。贫无隙地栽桃李，日日门前看卖花。"}
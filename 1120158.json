{"id":"1120158","title":"望江南/忆江南","dynasty":"宋","author":"陈楠","text":"毛发薄，三转运行阳。胎色渐红阴渐缩，推移岁运助阳刚。育火养中央。成物象，五转辨微茫。出入尚迟形上小，晨昏时饮玉壶浆。天籁奏笙簧。丹已返，四转运行阴。逢六闭藏阳户气，三关全透合丁壬。龟游任浮沉。时出入，无碍贯他心。游戏神通常出面，圆光周匝绕千寻。寒暑不相侵。内外变，八转始还元。地带长垂主坎户，周行胎息贯天门。太始道方存。纯一体，赤黑气常喷。丹火发时烧内景，冷泉涌处浴猴孙。神水赤龟吞。"}
{"id":"811086","title":"午门迎驾恭纪","dynasty":"清","author":"王继香","text":"一鞭风月鬯{讠金}怀，镫仗纵横夹道排。贴地霜华尘不起，轻车轧轧上天街。行行绕道出长安，缓步虹桥过石栏。踏遍午门门外月，一房炉火待迎銮。两行星燧问霓旌，鸡唱东方尚未明。万骑趋风千仗肃，耳根但听马蹄声。龙楼凤阙郁崔巍，钟奏重门已洞开。警跸渐稠人渐密，红云高拥翠华回。"}
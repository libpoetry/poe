{"id":"279145","title":"忆瑶姬·蒙段祠古柏，用定公韵","dynasty":"现代","author":"周岸登","text":"巢凤栖鸾，掩铜柯黛妩，坐阅人寰。古祠临碧海，俨上清仙侣，时下云軿。蒙愁段恨，知自何年。鍊玉销素颜。听夜笙吹梦，瑶华远、猿鹤惊寒。定冷露暗滴金盘。似磨笄赵女，节显邦媛。飞升随款段，倩海门孤月，长伴清眠。香霏翠羽，影亸琼肩。苦心宁自全。悄暮雨犹送，云愁坠世间。"}
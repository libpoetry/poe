{"id":"459535","title":"肖大醉卧予处，李亦在。醉间问卢安往。李曰已眠，子亦可眠矣。肖云骗人，我知道正在写诗。盖予每醉不卧，必作诗遣兴，时实未作，而笑曰然。彼问何句。为诵“酒人果如何，酒人陶渊明”十字。肖醉语皆大妙解颐，最能双关迁想，惜醒不能记耳。越二日往问病，即以十字发端","dynasty":"当代","author":"卢青山","text":"酒人果如何，酒人陶渊明。饮酒武陵竭，醉酒昆仑倾。昨日东风劲，浩荡吹春行。扶醉御风去，飘若天中云。一年有馀日，百事争寸灵。醉死埋便可，安有埋忧坟。中宵推被起，我亦出芜庭。扣子苔扉薄，问子酒病深。花意久已备，明旦起可惊。更与怀大盏，永卧万花阴。"}
{"id":"814536","title":"王瑶峰少京兆前辈以其乡人常理斋观察爱吟草及殉节录见示并以素册索诗展读一过情见乎词","dynasty":"清","author":"法式善","text":"无事溺君志，独于诗爱吟。古香吹欲盎，幽恨写何深。万马悲横剑，孤蛩忆抚琴。空庭淡斜月，一字一秋心。天地壮奇遇，丈夫留浩歌。魂归辽海阔，诗比蜀山多。战垒云犹惨，厓碑血不磨。浣花人未死，延尔草堂过。"}
{"id":"1119887","title":"到徐晚村点木?三首","dynasty":"宋","author":"陈著","text":"江云薄薄弄秋晴，小小篮舆款款行。才近□光山自别，稍迂石险路方清。峭崖全是古铜色，好鸟略无京样声。林下住家图稳静，近来此处亦多争。□□□□□□□，出门犹有梦悠扬。五更风里秋初旺，十里湖边雨亦香。才出江头腥满市，却行潮脚淖濡裳。□□□□□□□，□□□□□□□。山民垦种不供炊，专把山林抵岁支。父子风涛关性命，官司分寸取便宜。泽梁无禁是三代，竹木有征何待时。便尽放宽能几许，低头不问只攒眉。"}
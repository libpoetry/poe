{"id":"459531","title":"元月二十二雪访肖，在肖处醉作","dynasty":"当代","author":"卢青山","text":"此躯可老瘫，此心须嫩立。浑沌无七窍，意与造物适。闻子今年心，衰静不可及；譬如枯果坠，俯首遂可拾。中心渐涸窘，躯好亦何益？此真锦绣囊，囊此粪坑石。大雪飞苍冥，迷蒙周八极。硬者坠琼玉，松者飘絮迹。声形互错乱，横竖纵交织。我恨五官贪，耳目争讧急。饮酒来豪怀，拙如春芽屹。斯时苟不行，后日悔可必。科头斗顽风，薄履移冰碛。将问子所欢，倘似前年出？建设空山间，微云点松碧。田界横素丝，静水凝柔帛。捡蚌断茅间，布石过溪沥。触手成绝艺，咳唾不足惜。今年景相似，他年景犹昔。共子少年心，欲永此一夕。"}
{"id":"620256","title":"读囧卿李公暨杨夫人合传","dynasty":"明","author":"黄锦","text":"白日忽西匿，寒风号北林。我读李公传，缅然怀古今。公昔肮脏人，少年负奇气。初令封河滨，以身为封禦。再补雒城驿，冲疲俗久慵。公至振其啙，士民争向风。内召□梧冈，鸣惊鹓鹭行。群鸮胡为尔，委蛇雍序旁。既榷武林关，又采三山石。时艰赋不亏，运驶耗弥涤。天子喜公才，畀□□云□。凶渠肆要挟，公祇饬跗注。昌平邻寝园，石□□□□。□□屹虎踞，敌来莫控弦。肤功日以高，谣啄亦不少。复往备洮岷，开荒市騕袅。无何西宁去，军声益大著。虽□藩辖茶，谗者未息怒。赖上鉴公劳，知公习戎事。临磁壁垒清，摄肃崇墉峙。群丑犯我疆，擐甲走穷山。贾勇一当敌，截级累累还。□馀鸟兽散，闻风成远駾。问公奚整暇，云公有良配。家政咸肃雍，公得远从戎。节钺方在望，兴言念莆中。□□□□云，母亦游阆苑。一雄复一雌，相将超忽恍。□帝念公勋，卿月耀华表。仲子拜宫端，前后同辉皦。每为述先猷，述毕□□泣。愿得琳琅章，金石垂不没。□附仲子籍，视公为谁父。乃母即吾母，坤德能无慕。泚笔合传篇，因风歌薤露。"}
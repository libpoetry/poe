{"id":"976351","title":"沁园春 其三 李将使访道有年，近得旁径。子憩其后圃，且问光透帘帏之秘，不敢隐默，不敢戏传，始以小词，庸谢雅意","dynasty":"宋","author":"夏元鼎","text":"天下江山，无如甘露，多景楼前。有谪仙公子，依山傍水，结茅筑圃，花竹森然。四季风光，一生乐事，真个壶中别有天。亭台巧，一琴一鹤，泥絮心田。不须块坐参禅。也不要区区学挂冠。但对境无心，山林钟鼎，流行坎止，闹里偷闲。向上玄关，南辰北斗，昼夜璇玑炼火还。分明见，本来面目，不是游魂。"}
{"id":"444716","title":"瑞鹤仙·贺机老米寿，依清真四声","dynasty":"当代","author":"谷海鹰","text":"偶芸窗漫读。消夜永、雪韵琴斋掬玉。心香拜耆宿。剪琼章瑰句，移情澄目。盘根秀木。绽老红、霜蔓竞绿。守吟坛露冷，频谱俊声，久响幽谷。劫罅存身似梦，蹈海眠桑，几多荣辱。箫韶喜复。添佳会，饮朝旭。倩霞辉点染，回春华鬓，妆成扶醉寿菊。愿鸣风翠笛，长引洞天瑞曲。"}
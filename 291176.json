{"id":"291176","title":"贺新凉·忽然有慨，遂付弦歌","dynasty":"现代","author":"马叙伦","text":"天道吾知矣。把群生、为他刍狗，不仁而已。偏有灵均还要问，问了无非如此。看事事、烟消云起。任尔龙腾和虎跳，总偏偏、落在圈儿里。谁胜了，空欢喜。明知避也无从避。忍常常、昏昏默默，这般滋味。彼之权威如此者，只为群生如醉。要打破、圈儿羁累。纵者圈儿难打破，便拚了、性命须尝试。虽不胜，明吾志。"}
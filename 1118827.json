{"id":"1118827","title":"临江仙","dynasty":"宋","author":"陈三聘","text":"夜饮只愁更漏促，留连笑罥蔷薇。歌声缭绕彻帘帏。坐中清泪落，梁上暗尘飞。重睹舞腰惊束素，不应更褪罗衣。别来容易见来稀。次公狂已甚，不醉亦忘归。白首故人重会面，论交尔汝忘形。从今心迹喜双清。飞鸿追往事，为蝶笑馀生。琥珀杯浓春正好，此怀端为君倾。旧时猿鹤敢寒盟。鸠居从拙计，鹏翼任高程。"}
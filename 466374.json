{"id":"466374","title":"浣溪沙　茶馆孤坐醉中随作四首","dynasty":"当代","author":"卢青山","text":"四海徒行又一涯，软红尘土到京华，夜阑最惜雪中花。半岁摧残真有限，一生惆怅在无家，明年孤席向谁斜。指顾长天万顷湖，巴陵犹忆旧狂夫，长瓶烂醉过街衢。十八年来须种种，三千劫外梦蘧蘧，可能梦到少年无。孤焰将残有剩光，孤蛾帘外百彷徨，便思投火亦无方。生死自随天反覆，古今谁见此摧伤，举杯又搁意茫茫。可笑长裘拥火窠，儿童雪橇疾如梭，有人天外更骑鹅。似此晶瑩童话境，奈他颓丧老人何，且笼双袖看银河。"}
{"id":"416493","title":"春从天上来   和癸叔再叠祀灶赋立春均","dynasty":"近现代","author":"胡先骕","text":"雨雪严城，渐画角清笳，吹飏春声。眼底梅柳，芳意不胜，光滟鲁酒浮罂。待扶头卯饮，槐封梦、蚁穴通灵。更当筵，杂繁弦急管，牛炙鲭羹。徐行。冶春巷陌，问太乙东皇，可发云程。羯鼓鳌灯，钅义期镜听，歌吹遍满神京。算欢时难再，飘花泪、激荡心旌。宿酲醒，便敲棋永日，休论输赢。"}
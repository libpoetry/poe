{"id":"803946","title":"阜康道中望天山","dynasty":"清","author":"宋伯鲁","text":"天山积雪连天高，直从平地翻银涛。银涛一泻数千里，起者忽伏伏者起。平分气候扼其中，山南常夏山北冬。名王自古皆桀骜，一朝万马来朝宗。回花纥草遍中土，甘瓜蒲桃入汉宫。行人日日度雪岭，夜燃榾柮朝愁冷。君不见年年盛暑飞雪时，贫贱死生在俄顷。"}
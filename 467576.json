{"id":"467576","title":"蝶恋花 和五代冯延十四阕中之九阕","dynasty":"当代","author":"赵文漪","text":"楼外白云飞片片。锦浪纹波，镇日风帆转。到处群鸥随聚散。万千景色看无限。窈窕杨花轻扑面。绿暗红稀，渐觉春光浅。江上峰青人不见。妆成细按梁州遍。手托香腮凭未久。底事春光，还似年时旧。一曲渭城城外酒。沈郎谁见腰支瘦。客舍青青堤畔柳。嫩叶柔条，不减苏堤有。习习轻风飘翠袖。斜阳新月人归后。云欲穿时缯欲裂。酒恶花愁，犹唱阳关折。逝水残波流未歇。夜深怕见灯花结。万里银河添月白。惯听寒蛩，砌下声呜咽。三复鸰原休解说。人生抵受长离别。藕色轻罗裁剪薄。过尽芳菲，诗意浑难却。一院浓阴梅子落。风中休忘花前约。门掩黄昏人寂寞。纤手调羹，浅醉还低酌。淅沥湘帘微雨作。小楼今夜知哀乐。庭院深深深几许。罗扇翩?，蛱蝶频来去。多些秋娘曾寄语。东风莫遣芳菲误。拂地垂条千万缕。雨片风丝，梦断横塘路。犹是旧时携手处。玉颜憔悴君知否。百六韶华春苦短。借酒浇愁，那惜貂裘换。花落花开浑不管。子规声里斜阳断。点点繁灯窥隔岸。青女姮娥，笑语传银汉。烛影摇红谁作伴。绣衾闲拥离愁满。一片闲愁随水去。桃李无言，不觉春光暮。官柳倡狂遮大路。游骢莫系相思树。人比花枝能解语。镜里蛾眉，犹是当初否。心似游丝身似絮。扬州旧梦知何处。蝶怨莺啼花事尽。斜日窗纱，枕簟添新困。淡扫蛾眉何所恨。朱颜莫污闲脂粉。遥见筝弦飞渐近。犹道青禽，云外传芳讯。车走雷声闻隐隐。轻开奁镜匀霜鬓。零乱残红辞碧树。翡翠楼头，点缀黄金缕。欲驻华年调锦柱。声声偏惜华年去。宛转芳心怜落絮。篱角墙根，拌得风和雨。故作矜庄长不语。泪珠弹向无人处。"}
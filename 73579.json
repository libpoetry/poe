{"id":"73579","title":"绿头鸭·又寄疏齐","dynasty":"元代","author":"姚燧","text":"笑疏斋，老来犹未情疏。似嫌呼、缑山笙鹤，表彰特号云居。善形容、世间有几，写绰约、天外无余。我怅离群，阳春寡和，溉＊来食武昌鱼。对芳酒、一声金缕，丝竹用何如。今逾信、古人一言，名下无虚。记前回、东山胜赏，万株霜叶红初。向岩前、缓移玉勒，怕林下、相失篮舆。忘赋桃花，清新捷对，坐令辞客掷中书。看明日、片帆东下，江渺正愁予。凭消遣、算除睡乡，能到华胥。"}
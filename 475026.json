{"id":"475026","title":"追昔家居兄弟多燕会觞歌之乐特盛者如眺飞素于寒朝玩流光于清夜雪月二编华萼竞美矣比承慈戚兼值仲徂无复欢悰聊申慨咏时丁未秋日","dynasty":"明","author":"皇甫汸","text":"细雨吹寒入草堂，萧萧落叶间鸣蒐。游情病后知因减，嘉会年来信不常。东郭雪残惟有卧，西园月在总堪伤。争酬丽藻谁能赋，空使词林泣谢庄。"}
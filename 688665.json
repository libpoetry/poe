{"id":"688665","title":"酬陆司业见寄秋怀之作","dynasty":"明","author":"严嵩","text":"书囊药裹镇吾随，岐路东西岂预期。多病祗怜癯骨在，素心惟荷故人知。游鱼远水书难寄，碧树高云意每迟。鳌禁掖垣追逐地，独惭虚薄□恩私。云海沧茫隔凤台，两年刚得一书回。敢将胶漆期君并，莫为阴晴与世猜。往日诗篇常在把，几时尊酒定重开。龙山又是茱萸节，珍重登高作赋才。"}
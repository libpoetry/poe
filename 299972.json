{"id":"299972","title":"金缕曲·词苑留心影","dynasty":"现代","author":"喻蘅","text":"词苑留心影。溯当年、闻歌古榭，共参曲境。十五年来酬翰墨，仰止泉城文鼎。相砥砺、诗心暖冷。超越时空抒雅韵，论诗词、异辙倾心听。清词选，孰堪并。六年心脑嗟同病。幸天怜、相闻简尺，流连光景。轮椅能安下泽步，难访湖山佳胜。叹世纪、浮生俄顷。壁立图书容游目，与陈玄、毛颖深交订。勤挥运，犹能劲。"}
{"id":"827000","title":"玲珑四犯 闻鹃用白石韵赋之","dynasty":"清末近现代初","author":"刘永济","text":"扑眼劫尘，摇魂祅火，曰归归向何许？百年身纵在，几海桑仿古。兰成恨羁懒赋，漫情伤、海陵江浦。急鼓孤城，哀笳荒戍，惟有此声苦。啼空满，巴山路。总凄凉不在，温梦庭户。几枝寒月外，怨碧飘春去。家山破后休凄念，算尘隙、同为驹旅。愁更省，津桥暗、惊心倦侣。"}
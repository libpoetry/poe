{"id":"448987","title":"木兰花慢 挽希白仁丈","dynasty":"当代","author":"吴灏","text":"记青灯断语，追往事、卅年前。正雨压芳林，九如梦促，尘事如烟。堪怜。十年辛苦，怪衣单殢酒醉孤眠。锦瑟图书尽掷，相看一笑无言。漫漫。落日在人寰。珠水去潺湲。奈沈陆沧桑，暮天云窄，杜宇声酸。睊睊。忍多残泪，剩丹心瓦冷著新棉。空对图书梦似，哲人遐远难还。"}
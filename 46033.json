{"id":"46033","title":"浣溪沙·向闲庭散步","dynasty":"现代","author":"顾随","text":"向闲庭散步，忘今夕，是何年。听犬吠鸡鸣，始知自己，身在尘寰。苍天。黝然不语，闪万千、星眼看人间。何处璚楼玉宇，几番沧海桑田。庄严。依旧是平凡。冬去又春还。问小立因谁，深宵露冷，不记衣单。开残。小梅数朵，剩离离、枝上着微酸。病里生机尚在，无人说似诗禅。"}
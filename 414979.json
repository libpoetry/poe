{"id":"414979","title":"沈阳工夫市","dynasty":"近现代","author":"黄假我","text":"破落户连成市设，破旧摊贩陈盐铁。闲人杂沓声喧嚣，去去来来少车辙。狭巷斜街深复深，蜂逐隶氓与走卒。栉比绳枢五尺门，斗室一床如暗穴。中年贫妇少年女，倚门苦脸悄呼客。忍啼故作笑迎声：“进来进来且歇歇！”有客伤心探隐情，殷勤问取从头说。一妇言因儿女多，有夫久病穷罗掘；一妇为言匪寇来，夫掳家亡生计绝。亦有少女羞嗫嚅；“亲老弟幼罹运厄。”都是魔掌铁蹄之蝼蚁，拼死挣扎心未殁。日盼胜利夜盼胜利胜利来，彼枭彼獍踵猖獗。夺食我粟剥我衣，依然不改十四年来旧岁月。那有闲情卖与人？未言先遽肝肠裂。门外云阴增暮寒，北风凄厉天将雪。"}
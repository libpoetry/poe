{"id":"731164","title":"故大学士鄂尔泰","dynasty":"清","author":"弘历","text":"业师祇三人，其三情向剖。皇考重英贤，率命书房走。鄂蒋廷锡以阁臣，蔡珽法海列卿九。其时学亦成，云师而实友。不足当绛帷，姓名兹举偶。鄂其中巨擘，内外勤宣久。初政命总理，顾问备左右。具瞻镇百寮，将美惠九有。好恶略失尚，性阳阴则否。遵诏命配享，旌善垂不朽。"}
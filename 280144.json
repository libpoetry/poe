{"id":"280144","title":"颜之推·往昔读《家训》","dynasty":"现代","author":"周作人","text":"往昔读《家训》，吾爱颜黄门。生丁六朝末，身世值乱棼。试读观我生，呜咽声暗吞。归心向三宝，此意自可原。遗书二十篇，斐娓见情文。谈艺有新意，论学尊旧闻。明达通情理，末世尤足尊。垂老写家教，辛苦念子孙。岂知悯楚辈，巢覆卵不存。生入舂捣寨，何处与招魂。"}
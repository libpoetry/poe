{"id":"1205689","title":"沁园春","dynasty":"元","author":"李道纯","text":"得遇真传，便知下手，成功不难。得癸生之际，抽铅添汞，火休太燥，水莫令寒。鼓动巽风，扇开炉韛，武炼方烹不等闲。金炉内，个两般灵物，锻炼成丸。先须打破疑团。方透归根复命关。使赤子乘龙，离宫取水，金公跨虎，运火烧山。金公无言，姹女敛袂，一个时辰炼就丹。浑吞了，证金刚不坏，超出人间。"}
{"id":"691462","title":"答苏秀才履周愚公二首","dynasty":"明","author":"李英","text":"萧瑟西风叹敝裘，苍林摇落片云浮。海天梦断青山暮，江国书传白雁秋。却忆孙生今闭户，可堪王粲独登楼。芙蓉碧水频搔首，欲上龙门一泛舟。寂寞荒斋漫抱琴，焚香兀坐忆知音。倦游垂老沧洲隐，消渴将期白社吟。岩桂芬芳秋气早，海波迢递暮云深。水村十里人难见，清梦时时到竹林。"}
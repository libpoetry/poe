{"id":"466788","title":"客居岭南夜步江干遇雨时值戊子孟夏二首","dynasty":"当代","author":"张月宇","text":"流光不觉近端阳，于此身心倍惋伤。桑梓北瞻峰叠叠，鱼礁东望水茫茫。羁愁尚可凭杯解，邦恨何如倩海量。南浦夜来观列宿，支离犹自喟参商。列缺长空忽剪裁，声闻风雨渡江来。猿啼巫峡家何在，虎啸巴山事莫猜。赋自穷文烦五鬼，歌谁大任位三台。阑凭滚滚淘沙浪，扼腕苍茫究可哀。"}
{"id":"722153","title":"席上赋得甘滩鲥鱼限鱼字","dynasty":"明末清初","author":"屈大均","text":"甘滩最好是鲥鱼，海目山前味不如。丝网肯教鳞片损，玉盘那得鲙香馀。多惭食饫先王母，敢恨尝新后老渔。四月金钱人竞掷，未应黄颊当园蔬。滩下肥过滩上鱼，罨中泼剌诉流初。冰鳞触损烹无及，玉箸殷勤食有馀。三月乱随西水下，九江争向北山渔。嘉名更得三来好，为惜膏流作网疏。"}
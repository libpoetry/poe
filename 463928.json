{"id":"463928","title":"沁园春  孟春感怀用秋扇词人韵","dynasty":"当代","author":"邱登成","text":"披发佯狂，管甚兴衰，管甚去来。看蛮争触斗，皆因微利；蜂忙蝶闹，尽负幽怀。霹雳商声，铿锵武义，亘古英雄安在哉。沉吟里，正风云变幻，忧乐难谐。凭谁慷慨生哀。算松趣原非万木侪。剩曼舞鱼龙，搆天于病；纷飞雨雪，匝地成灾。负手苍茫，举头还问，绿绮何时鸣旧台。休言说，有方山王气，曾驻秦淮。"}
{"id":"431774","title":"姚君岫章题吾茅庵诗成八首依韵答之","dynasty":"近现代","author":"刘清漳","text":"多谢良朋韵语耽，琳琅佳什题茅庵。粗疏迂阔无吾似，品性言行费若探。爱我情真忘我丑，惜君誉过笑君憨。从今再赴吟坛会，执旆前驱亦觉甘。书剑飘零岁月耽，劳劳老况一茅庵。回思万里留鸿印，无忘一时古籍探。绩学违时人共弃，医贫无术我犹憨。而今学圃长林下，其苦如荼苦亦甘。"}
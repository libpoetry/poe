{"id":"246488","title":"齐天乐·姜堰溱潼镇水云楼遗址吊蒋鹿潭","dynasty":"现代","author":"王蛰堪","text":"碧云凝断伤春眼，依稀酿愁烟水。树老墙颓，阶残殿杳，谁识当年萍寄。汀凫骤起。算鸥侣前盟，冷禽曾誓。点染苍苔，一湖寒霭漫无际。莲舟荡回怅惘，梦边凭吊处，空赚吟涕。劫火惊天，狂尘入抱，端合斯人憔悴。追怀未已。叹酒外关河，著情无地。短楫归来，夕阳迷望里。"}
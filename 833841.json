{"id":"833841","title":"定风波 秋缆","dynasty":"清末民国初","author":"易顺鼎","text":"怅垂杨、不系春船，丝丝枉织怨碧。蠹树心空，鸿沙爪静，留住烟篷客。旧移椿，已难识。云影潮痕换今昔。愁寂。被渔火照见，秋来陈迹。梦惊晚汐。看银鸥、睡处波才尺。唤绿蓑冲晓，忍寒乍解，一手霜华白。记追凉，藕花国。神女祠前正堕月。还忆。钓舟酣卧，任他横直。"}
{"id":"424016","title":"西江月四首·西江月调，宜于慷慨悲歌。水浒传宋江题反诗用此调，极其致矣。十五年重五日，张宗昌至北平。余以奔走革命，颇为人属目，乃亟避居东交民巷法国医院，孑然无俚，亦作此调四阕以见意 其四","dynasty":"近现代","author":"马叙伦","text":"暑往寒来奔走，朝三暮四纵横。赵钱孙李不须详。都是一般混帐。楚馆秦楼面目，城狐社鼠心肠。有官捷足去投降。幌子居然革党。"}
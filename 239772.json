{"id":"239772","title":"送陈行之之信州推官","dynasty":"宋代","author":"宋无名","text":"汉守曾县榻，家声复世论。赞廉推雅士，列郡重嘉宾。昭代详刑谳，贤僚髓圣仁。绔绔灶故老，狴犴念冤人。英斡登进望，文华异等伦。固宜膺宠渥，岂但活罢民。江左名藩旧，风流佐幕新。平反须有颂，刚决看如神。参鉴初荣养，黄香早缔灵。锦还乡已画，彩戏室俄春。自补寻山屐，谁亲垫雨巾。拊循恩易治，煦妪俗当淳。曲动阳半疊，栖移祖怅陈。未能忘手握，何得更情亲。羡尔丹霄贵，悲余白发贫。尚期金鼎药，独客素衣调。岩壑半幽赏，烟霞欲隐沦。交游千古事，离别百年身。楚泽寒多应，吴波暖见鳞。相思不相见，音问莫辞频。"}
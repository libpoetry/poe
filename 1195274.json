{"id":"1195274","title":"闺情（为落殊蕃陈上相知人） 其四 闺情","dynasty":"唐","author":"高适","text":"自处长信宫，每向孤灯泣。闺门镇不开，梦从何处入。相随万里泣胡风，疋偶将期一世终。早知中路生离别，悔不深怜沙碛中。不须推道委人猜，只是君心自不开。今夜闺门凭莫闭，孤魂拟向梦中来。祗今桃李正堪攀，所恨枝高引手难。原君垂下方便叶，袖卷将归看复看。"}
{"id":"826230","title":"菩萨蛮·卅年前与曾刚父、杨昀谷、陈石遗、罗瘿公、章曼仙、胡漱唐、赵尧生同集诗牌字为词。众剧赏上阕铜弦三句，余久忘全章。今冬偶忆前事，因足成此阕，虽所感不同，而情尘如接，真所谓感慨系之也。同人仅尧生与余在矣","dynasty":"清末近现代初","author":"叶恭绰","text":"高堂酒醒闻如愿。铜弦脉脉秋风怨。收泪把花枝。玉栊朝去时。评香成宴寂。容易辜芳夕。负尽卅年心。山深海更深。"}
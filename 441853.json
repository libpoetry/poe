{"id":"441853","title":"天涯放牧歌","dynasty":"当代","author":"陈振家","text":"放牧适吾意，牛犊不相猜。驱群下绿野，登岩坐看陪。山间林木寂，崖石寄苍苔。侧耳听鸟语，远望山崔嵬。青峦不经意，飘出白云来。涧水林中出，日影壑边回。藤蔓随心附，山花恣意开。默忆乌台案，初疑读书该？谁造无量德，遣我到岩隈。渐别青春慨，欲换林泉胎。久无正衣惯，疏懒放形骸。瓮贮养生米，菜蔬自手栽。粗识三千字，无余丁点财。偶得山猪肉，时共野人杯。不羡马援革，颇赏林逋梅。渐得禅机理，无使垢灵台。"}
{"id":"829189","title":"西江月二首","dynasty":"清末近现代初","author":"吴湖帆","text":"回忆红窗翠幕，偏教雨断云残。梦痕无据却成闲。可奈今宵更懒。万事情深若浅，一时酒殢如寒。匆匆轻别恣怜难。珍重前程未晚。祗恨天悭地阔，常愁意密缘稀。春来魂断问花枝。可也堪扶我醉。日日雕阑独凭，依依飞燕双归。求凰曲好促弦时。细数琴心第几。"}
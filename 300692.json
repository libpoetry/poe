{"id":"300692","title":"满江红·过镇南关见施琅纪功坊已毁，感赋","dynasty":"现代","author":"温树校","text":"回首当年，鸿山上、纪功坊矻。叹弹指、桑田沧海，而今沦灭。鞭石破山通孔道，果然人力天工夺。只去年、此日镇南关，风光别。绳百尺，坊倾折。既必毁，胡为设。又平台勋业，早成枯骨。煮豆然萁何太急，贰臣自古无高节。笑愿为、功狗愿为鹰，功名切。"}
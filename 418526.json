{"id":"418526","title":"木兰花慢 夜雨鸣阶，清寒沁梦，悄然成韵","dynasty":"近现代","author":"丁宁","text":"枕寒残醉解，听凄雨、一声声。正淅沥循檐，琤瑽和漏，滴到三更。空庭，恍闻絮语，似春魂唤我话平生。冉冉清愁漫展，沈沈逝水堪惊。分明，身世等浮萍，去住总飘零。任写遍乌丝，歌残白纻，都是伤情。伶俜、已无可恋，问当窗柳眼为谁青。一寣，乱鸦喧曙，梦魂红入疏檠。"}
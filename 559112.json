{"id":"559112","title":"丁未五月六日拉黄思元丈放舟韩江登三元塔绝顶已陪太守金公别驾刘公观竞渡仍登塔传杯观者如堵薄暮就江东陆回时连日盛雨此日则独晴云漫赋四章用纪乐事 其一","dynasty":"明","author":"林熙春","text":"昨日天中节，今朝兴未阑。凤城寻一苇，鳄渚放双竿。海近涛声急，风高气色寒。须臾登彼岸，转觉是飞翰。"}
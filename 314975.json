{"id":"314975","title":"木兰花慢·赠上海市人民政府徐平羽秘书长","dynasty":"现代","author":"龙榆生","text":"羡传经家世，数创获，仰高邮。更风流文采，早参帷幄，克绍箕裘。呦呦。鹿鸣宾宴，看从容、坛坫展嘉猷。壮志平生飞动，微言午夜冥搜。高楼。把手听欢讴。意气倘相投，问宗邦文物，开来继往，待与谁谋。悠悠。寸心难表，趁馀年、未敢懈薰修。喜得光华满眼，肯辞霜雪盈头。"}
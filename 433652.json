{"id":"433652","title":"北戴河赠四友诗 赠李焕之","dynasty":"近现代","author":"舒庆春","text":"碧海为琴浪作弦，水仙吹笛老龙眠。滩头自有知音客，谱出风云交响篇。牧童牛背柳风斜，短笛吹红几树花。白石山翁好弟子，善从诗境画农家。推窗默对秦皇岛，碧海青天白浪花。潮去潮来人不老，昂头阔步作诗家。革命风雷神鬼惊，旗红如火大刀横。穷人自有英雄胆，塌下青天双手擎。"}
{"id":"280643","title":"月下笛·寄怀沈融谷","dynasty":"清代","author":"李符","text":"瘦沈多情，惜香锦箧，年年羁旅。乡城外、曾记踟蹰柳阴语。霎儿催上兰舟别，道鹦鹉、湖边且住。又谁知、旋买红鸯小马，向燕山路。春暮。空凝伫。看点点苍鴚，晚风吹去。裁书付与。一时难写离绪。双松树底衔杯共，忍更忆、铜驼旧雨。但有梦、必相寻，多在花辰月午。"}
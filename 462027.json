{"id":"462027","title":"沁园春","dynasty":"当代","author":"添雪斋","text":"易变之心，易刑之秋，易逝之春。却不醒之梦，无从言说，不停之雨，无处封存。风起云低，花开叶落，过也过兮分也分。天如此、总消磨蚀骨，耗百年身。居然又正黄昏。有恻恻初寒掩旧痕。渐其声咽咽，歌成哭祭，其思惘惘，假亦归真。与世沉沦，与君沈默，都是浮生无奈人。终教我、作丁香一树，寞寞纷纷。"}
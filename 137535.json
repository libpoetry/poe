{"id":"137535","title":"看花呈子华内翰","dynasty":"宋代","author":"欧阳修","text":"老虽可憎还可嗟，病眼眵昏愁看花。不知花开桃与李，但见红白何交加。春深雨露新洗濯，日暖金碧相辉华。浮香著物收不得，含意欲吐情无涯。可爱◇帘静相对，最宜落日初西斜。时倾锡壶共斟酌，及此蜂鸟方諠哗。凡花易见不足数，禁◇难到堪归夸。老病对此不知厌，年少何用苦思家。"}
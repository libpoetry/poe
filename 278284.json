{"id":"278284","title":"甘露滴乔松·忆绥庐、万石","dynasty":"现代","author":"沈轶刘","text":"哀丝变徵。卷剪淞桥畔，盈盈秋水。稍喜江上雁来，天外人至。早神结为寻诗，待呼取、狗屠隐市。平生心死。绥庐山长，飞鸾髦士。最怜四海何之，算他日图南，望门投止。夕阳寒柝，意气西园诸子。念马尾几相思，被短梦忽忽催置。菊荒荔罢，太息故家乔梓。"}
{"id":"827224","title":"百字令 题画，偶逢樵者问山名","dynasty":"清末近现代初","author":"傅熊湘","text":"嵯峨壁立，是洪荒何世，撮尘造汝。名号不跻衡华列，混绝虚嚣盘古。拔地千寻，距天一尺，高纳群峰俯。披裘狂客，应能七二同数。遥怜安石东山，风流裙屐，哀乐中年路。勉把新亭閒涕抑，莫办苍生霖雨。凿空迟通，触周稽伐，谁省愚公苦。黄冠归去，可怜丘壑无主。"}
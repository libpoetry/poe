{"id":"560531","title":"送张景和游湖湘","dynasty":"明","author":"徐庸","text":"男儿自古志四方，况此时世逢虞唐。有金买得剑三尺，牛羊夜夜腾虹光。牙樯锦缆副綵鹢，酒满舥楼书满箱。长江万里欲飞度，如意扣舷歌慨慷。吴头楚尾寄历览，三国六朝存渺茫。千年往事悦一梦，只有山水无兴亡。凤凰台上露花满，鹦鹉洲边烟草长。谪仙狂客不可见，污简光彩留文章。多君到处宜吊古，珠玉貹成投锦囊。纪行辑就逾云首，大阴所在声浪浪。清秋将近宜返旆，严亲白发堆吴霜。莱衣拜舞□称寿，老人星宿明高堂。"}
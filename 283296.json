{"id":"283296","title":"沁园春·寄周髯奉天，即题其十严居图，丁未","dynasty":"现代","author":"姚华","text":"听雨愁樱，坐月吟枫，和雪勾梅。记天风掠海，吹凉客梦，秋霜做鬓，瘦损诗怀。篱下三年，日边万里，傲睨江湖怜我才。家山好，念风尘老去，落拓归来。天涯殢易吾侪。更屈铁抟沙事事乖。便辽天凝碧，灯星绝塞，湘波怨绿，砚雨萧斋。短剑横经，长髯劾史，旧馆而今何处开。风吹又怕，烟吟墨语，也化苍菭。"}
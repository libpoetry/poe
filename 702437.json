{"id":"702437","title":"和答朝宗都宪问难之作","dynasty":"明","author":"程敏政","text":"寓言娲石本诬天，名教先应罪七贤。吴斧可当新月鉴，秦灰那复故宫传。凤筒久慕轩皇奏，雁札曾因汉使传。紫府列衔吾未敢，官曹无事即神仙。弭灾惟敬莫呼天，牧爱无方首荐贤。未暇王田论?亩，可怜民爨及榱椽。休论协本箕畴在，异学衰因孔教传。千古铸颜真锻手，纷纷流俗漫师仙。"}
{"id":"215080","title":"念奴娇·东风着意","dynasty":"宋代","author":"吴儆","text":"东风着意，正群芳未放，蟠桃初缀。王母当年亲手种，来作人间上瑞。婺女星躔，金华福地，聊驻千千岁。恰才八十，百分未及一二。况是间生英贤，名高日月，未说文昌贵。今日凝香称寿斝，来岁衮衣当发。黄贴天香，太白珍膳，押赐传中旨。戏拈金果，宫娥应是争取。"}
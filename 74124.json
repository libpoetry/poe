{"id":"74124","title":"木兰花慢·问东风何似","dynasty":"元代","author":"卢挚","text":"问东风何似，早吹绿、洞庭波。要催起江头，梅妆的?，柳态婆娑。遥知玉墀?鹭，对青阳、绿禁郁嵯峨。欢动云间阊阖，应收雪外蓬婆。谁将瑶瑟托湘娥。颖客播弦歌。向执法森然，寿星明处，陡顿春多。衡君也能三呼，更双成度曲奏云和。如许升平文物，仍逢混一山河。"}
{"id":"43670","title":"齐天乐·吴山望隔江霁雪","dynasty":"清代","author":"厉鹗","text":"瘦筇如唤登临去，江平雪晴风小。湿锚楼台，酿寒城阙，不见春红吹到。徽茫越峤，但半冱云根，半销沙草。为问鸥边，而今可有晋时棹？清愁几番自遣，故人稀笑语，相忆多少！寂寂寥寥，朝朝暮暮，吟得梅花俱恼。将花插帽，向第一峰头倚空长啸。忽展斜阳，玉龙天际绕。"}
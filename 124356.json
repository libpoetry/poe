{"id":"124356","title":"念奴娇·江梅破腊","dynasty":"宋代","author":"傅大询","text":"江梅破腊，把一枝来报，□原无空格，据律补春消息。锦帐银瓶龙麝暖，画烛光摇金碧。两径桃花，一溪流水，路入神仙宅。云裳羽佩，洞天相会今夕。堂下乐问灵鼍，玉人清唱，舞袖低回雪。富贵风流须道是，天上人间难得。玉镜台边，琼浆盏畔，共说春心切。百年偕老，凤凰楼上风月。"}
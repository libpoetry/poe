{"id":"97801","title":"顷见迂斋谈游子明不容口且诵其诗恨未遂倾盖","dynasty":"宋代","author":"赵蕃","text":"平生施迂斋，剧谈高安郡。山川固清远，得士且韵胜。就中拔其尤，游子盖袖领。长哦唱醉诗，使我醉复醒。前年客游杭，冰雪滞归{左舟右定}。相逢逆旅间，一笑交已定。近闻寄书来，谆复问名姓。如公真骐骥，顾我乃下乘。岁晚傥不遗，庶几望三径。"}
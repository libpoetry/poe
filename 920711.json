{"id":"920711","title":"回先生过湖州东林沈氏，饮醉，以石榴皮书其家东老庵之壁云：「西邻已富忧不足，东老虽贫乐有馀。白酒酿来因好客，黄金散尽为收书。」西蜀和仲，闻而次其韵三首。东老，沈氏之老自谓也，湖人因以名之。其子偕作诗，有可观者 其一","dynasty":"宋","author":"苏轼","text":"凄凉雨露三年后，仿佛尘埃数字馀。至用榴皮缘底事，中书君岂不中书。"}
{"id":"143512","title":"念奴娇·丹台仙伯","dynasty":"宋代","author":"张绍文","text":"丹台仙伯，记踪迹当年、琼楼金阙。底事来游人世界，为爱风云水月。结屋南园，境随人胜，不是溪山别。今朝初度，碧莲千顷齐发。况是鸳侣新偕，凤雏才长，占人间欢悦，且尽壶天终夕醉，听取妙歌千阙。待得西风，鹗书飞上，更复青毡物。功成名遂，赤松还伴高洁。"}
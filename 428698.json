{"id":"428698","title":"中秋望后一日，侯伯文、冯君辉及余弟企周偕登南横山雪浪庵蒋子阁，宿于独露堂畔，晨兴返舟石塘，怅望还云，为赋二律 其一","dynasty":"近现代","author":"凌学攽","text":"小舟携伴泊斜曛，觅径无踪犬吠纷。几步村桥横野岸，一团晚翠引吾群。夕阳满阁看秋涨，夜月何人好古勤。偶往山中偿宿愿，枫脂茶雨涤尘氛。"}
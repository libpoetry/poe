{"id":"862480","title":"蒋叔行挽辞 其一","dynasty":"宋","author":"王柏","text":"万山蟠兮有宅一区，吁嗟吉士兮心古而色愉。平生激烈兮谈忠义之事，求师教子兮必有道之儒。流德谊兮鼎鼎，浸策足兮功名之途。引壶觞兮自适，玩日月之双车。有淑兮尔配，丝枲兮劬劬。指期颐兮二竖立病，既偕老兮亦相继而长徂。望双旌兮有恸，酹一束兮生刍。"}
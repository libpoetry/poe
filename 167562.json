{"id":"167562","title":"齐天乐·画楼西送斜阳下","dynasty":"元代","author":"仇远","text":"画楼西送斜阳下，不随逝波东去。野旷莎长，山空木短，零落红衣南浦。游云路阻。便魂断苍梧，怨弦谁鼓。空采江蓠，□□□□吊湘女。迢迢千里万里。碧天空雁信，传意无处。翠袖闲笼，珠帏怨卧，几度黄昏□暮。相思自古。怅独客三吴，故人三楚。懒话巴山，翦镫同听雨。"}
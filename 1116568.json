{"id":"1116568","title":"叶公秉、王仲至见和，次韵答之","dynasty":"宋","author":"苏轼","text":"袗絺方暑亦堪朝，岁晚凄风忆皂貂。共喜鹓鸾归禁，心知日月在重霄。君如老骥初遭络，我似枯桑不受条。强镊霜须簪彩胜，苍颜得酒尚能韶。衰迟何幸得同朝，温劲如君合珥貂。谁惜异才蒙径寸，自惭枯蘖借凌霄。光风泛泛初浮水，红糁离离欲缀条。后日一樽何处共，奉常端冕作咸韶。"}
{"id":"68400","title":"玉女摇仙佩·我今得遇","dynasty":"元代","author":"马钰","text":"我今得遇，把气财并酒色，心中常涤。缚马擒猿，牢封紧闭。唯恐精光觑滴。渐渐知空寂。况余今已向，下坡年历。当归道、相宜进迪。俗念尘情，慧剑频劈。凭师教，通关节，要功夫、勤勤妙阒。调引乌龟赤凤，搬运青龙白虎，同成幽＊。个内得乎，真欢真乐，更不闲搜闲觅。应自然符檄。烹炼三丹，灵锋鸣镝。便散尽、妖魔罢敌。永成嘉趣，性增明＊。无忧戚。蓬莱路、幸知端的。"}
{"id":"502599","title":"海上仙槎赠丘二之儋州长史","dynasty":"明","author":"王恭","text":"海上仙槎流汎汎，槎枒古木连枝蔓。凉秋八月风正高，淩轹鲸鲵泛霄汉。依微珊，瑚树髣髴扶桑株。宛疑太乙红莲叶，绝胜鲸高赤鲤鱼。随风飘飘五云上，烟霞为蓬浪为桨。坐看神女弄珠游，卧听鲛灵剪绡响。忆昔漂流海岛间，载得仙翁去不还。又乘汉使河源里，星斗离离衣上寒。析木津黄姑渚白波漫，漫澹空宇袖得天。孙采石归始知身，到银河里君为仙。吏下炎州，黎母山青瘴海秋。功成毕竟朝天去，且著灵槎汗漫游。"}
{"id":"828779","title":"梧叶满阶慨然有作","dynasty":"清末近现代初","author":"陈曾寿","text":"坐对梧桐小窗下，亭亭两树淩高檐。浓阴张夏已成就，飘阶黄叶纷遪?。我来此世竟何益，悠忽待死犹未甘。夜梦常在帝左右，荒远纣绝谁能探。醒来凄酸馀惝恍，孰可与语舌若钳。万回神足殊可羡，犍连废体佛莫参。孤注一掷铸大错，逝者地下应怀惭。朝看暮唏愧此树，弥天孤愤何由芟。"}
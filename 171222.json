{"id":"171222","title":"白发叹·青铜作明鉴","dynasty":"宋代","author":"五迈","text":"青铜作明鉴，皎皎铺晴昊。照我沐初晞，几缕经霜草。本无适俗韵。颇识林园好。何为浪自苦，落得衰颜早。悬知日夜改，青丝成素葆。达人遗世累，士木视肝脑。那於形骸间，计校玄与缟。彼独何人哉，而我叹枯槁。壮年不可挽，过日如霜扫。但有岁寒心，不逐冰霜老。誓开三径荒，种艺杂庸保。虽无大药资，尚得恣幽讨。此外尽悠悠，置之不复道。"}
{"id":"309501","title":"满江红·金陵独客，双照楼属和新作","dynasty":"现代","author":"赵尊岳","text":"画里疏阴，殢细雨眉痕百结。恁梦断三巴猿泪，一春鹃血。人境不如词境好，酒肠渐比愁肠窄。拚河山如此又新亭，情酣熟。沉铁锁，江流赤。嘶石马，苔花碧。忍寻坊问曲，青衫遍湿。忌日不来金缕暗，何年重见乌头白。剩腰肢还试绾秋光，风犹力。"}
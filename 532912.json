{"id":"532912","title":"同黄全之梁思立黄公绍陈忠甫访安期生石室","dynasty":"明","author":"黎民表","text":"白云山下栖真室，松径何人访黄石。芳草犹寻旧日盟，弃繻千载曾书生。野禅顾我忻而笑，玄鹤鼓翅锵然鸣。林间木榻且安坐，江上浮云阴复晴。岩前散发者谁子，划然长啸为鸾声。兴来枕藉向天地，何暇坎壈较不平。崎岖石路且回车，白日未落欢有馀。登山临水不尽醉，枉作高阳一竖儒。"}
{"id":"461098","title":"水龙吟 之禾木，宿大黑湖毡帐","dynasty":"当代","author":"汪洋","text":"雪峰欲破斜阳，天风捲稗添岑寂。山悬马径，霞湮霜树，夜氛暗织。毡裹灯微，炉煎梦冷，恍乘虚舴。便裁取浮生，空馀烟雾，听还是、涛千尺。明日又多萍迹。历重山、耸成潮汐。银河飞灺，征鸿冲暝，月痕如溺。指隙红情，天涯况味，秋声将默。怅无声应有，苍茫一片，荡江湖色。"}
{"id":"282177","title":"金缕曲·谁谓无神助","dynasty":"现代","author":"金兆蕃","text":"谁谓无神助。谢封姨、回帆送到，行舟留住。纵目南楼年最少，便已头颅如许。又何况、当时琳瑀。屈指晨星犹有几，只尊前、磊落人三五。今昔恨，那堪诉。征袍今昔殊缁素。定难分、江头涕泪，洛中尘土。茗盏诗囊相料理，怕道须溪春去。更青兕、几番风雨。莫话年来经历事，枉茹冰、饮雪论辛苦。将进酒，为君舞。"}
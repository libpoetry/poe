{"id":"443940","title":"高阳台立春感怀次草窗碧山韵","dynasty":"当代","author":"熊盛元","text":"谷底寒深，楼头醉浅，凭谁六琯吹葭？漫剪蒿芹，春幡影黯千家。前朝梦隔青山外，望青山、争奈云遮？镇销凝，水佩玲珑，雁字欹斜。音尘已断空怀古，怅烟迷驿馆，月冷龙沙。借取星光，来寻旧日风华。心舟欲向桃溪泛，甚凄茫、不辨津涯？夜沉沉，泪溅珠盘，镜幻琪花。"}
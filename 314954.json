{"id":"314954","title":"大酺·一九五二年国庆前夕","dynasty":"现代","author":"龙榆生","text":"正月临轩，人如海、高下繁灯攒簇。百年驰马地，洗膻腥都净，广场新筑。水碧通桥，衣香引路，帘底飘来清馥。红旗当风处。爱群趋劳动，渐徵丰足。看星拱北辰，政成初步，四方瞻瞩。和平悬一鹄。定声气、交感程功速。听阵阵、山呼遥震，凤翼飞腾，闪银光、炫人心目。万姓欢连夕，声未歇、竞烧高烛。动寥廓层楼矗。华彩双桂，楼外讴歌相续。快哉共迎晓旭。"}
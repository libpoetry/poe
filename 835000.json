{"id":"835000","title":"寿楼春 新甫学士八旬双寿，重谐花烛，倚声奉祝","dynasty":"清末民国初","author":"奭良","text":"逢良辰清和。恰双星挈手，重渡银河。试望天南鸳浦，老人星过。思往事，扬长歌。是几番、宾筵傞傞。正锦烛金尊，饮渌频问夜如何。清芬扇，高门。尽名如绮里，福胜频罗。共道秦川名族，谢庭才娥。青鬓换，丹颜酡。喜白华、郎君鸣珂。更回首妆楼，凭人戏呼春梦婆。"}
{"id":"283322","title":"惜红衣·忆南泊旧游，即题师曾写荷卷子，次石帚韵","dynasty":"现代","author":"姚华","text":"雨讯黏秋，诗痕话墨，醉来心力。梦冷愁新，沉沉压娇碧。炎凉又几，开卷处、幽香迎客。夐寂。枯树庾郎，怯江关声息。重来紫陌，蹙破波光，知今更凌藉红情恋旧去国。已南北。赢得淡烟斜照，长记小游曾历。放酒杯犹在，问当时颜色。"}
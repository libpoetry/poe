{"id":"273253","title":"何觉夫自顺德拿舟过访宿红棉书屋翌日送归","dynasty":"现代","author":"李洸","text":"华灯照流黄，楼高林木静。坐对忘宵深，一瓯啜苦茗。与子说平生，忧乐杂俄顷。各有泪如江，要使沧江溟。汝本嵚崎人，置我在何等。仗剑游四方，驰情中带整。珠玉靡好怀，在衣愿为领。众生本无尽，倏现庄严境。慷慨送君行，众星尚耿耿。"}
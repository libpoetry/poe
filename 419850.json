{"id":"419850","title":"水龙吟 渔蓑","dynasty":"近现代","author":"邓潜","text":"怪他一领衰衰，披来便是元真子。谁家手织结荷，一样纡青拖翠。典后沽春，归时晒晚，一竿烟水。笑船头独坐，描成小像，胜严濑，羊裘制。感我羁栖锦里，浣征衫半多铅泪。借他冒雨，宛然笠屐，坡仙风致。絮擘云痕，袍分草色，老来无此。让白头收网醉眠，明月当，芦花被。"}
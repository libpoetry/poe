{"id":"471180","title":"还自庐州呈孟祥用卿三首 其一","dynasty":"明","author":"娄坚","text":"巢湖亦云险，旷焉豁心胸。于时雪初霁，山高玉众巃。嵷山亦逦迤，拱揖互为容。风帆顷刻过，我目不得穷。但见连樯来，横亘若垣墉。缅怀草昧初，舟师汇元戎。至今赵与俞，庙食崇元功。奈何濡须坞，纷纷斗枭雄。非无爪牙士，所攀非真龙。信知圣人作，万象开晦蒙。"}
{"id":"466887","title":"新编系列剧《天龙八部》 第三卷八首","dynasty":"当代","author":"杨启宇","text":"关门令尹本仙才，无奈金莲步步来。宝气珠光射牛斗，重帘端为美人开。后堂客去有遗封，今夜轻吹枕上风。不愧使君贤内助，河间姹女数钱工。情浅情深一口闷，觥筹交错大功成。愿倾东海为糟海，始信长星是酒星。一曲曾蒙圣母知，风骚独领冠当时。江郎才尽徐娘老，共话沧桑只泪垂。京华侠少有飞刀，专逮名人灭一遭。可惜出招犹闪烁，真能光棍也堪豪。六百年间论散文，老夫稳占第一人。忽闻海客传蜚语，却向西风拜路尘。挥毫每诩众书兼，自印头衔尽桂冠。飘遍环球三万里，秋风到处即停骖。插科打诨袭街谈，狗碎鸡零俗不堪。操罢京腔操粤语，可怜粤语更椒盐。"}
{"id":"461584","title":"返京日偕内登匡庐是夜倦客夫妇于浔置酒为余送行，时王公品科、卢兄向闲伉俪、抱月及午阳诸兄在席。感其厚谊作长句为谢","dynasty":"当代","author":"李映斌","text":"重过家园兴未平，一天看尽雾云生。携将磊落高山意，来对嘤鸣胜友情。帘外光阴凭变灭，杯前丘壑自峥嵘。分襟更得几回首，灯火阑珊远故城。"}
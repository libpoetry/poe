{"id":"253024","title":"念奴娇·钱江游泳","dynasty":"现代","author":"金鉴才","text":"钱江纵目，雨初歇，屏立苍山如铁。疑是大王弓张处，一道长虹横绝。几树南风，数声燕子，不觉千年别。日朗云展，喜看雄鹰飞疾。畅泳直去天边，淩波轻渡，趁少年时节。击水浪翻银汉溢，莫道苍穹无极。磊落襟怀，弄人翰墨，更何时了结。中流跃起，蛟龙应识豪杰。"}
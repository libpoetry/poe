{"id":"298165","title":"重登大屿山应赖马二君之约也","dynasty":"现代","author":"傅子馀","text":"鳌山一气凌青苍，陂陀十里穷幽荒。舍车骋步心徊徨，十年所历生红桑。山门一角人相望，金乌下啄双凤凰。丹甍翠壁连高冈，垆烟缭绕薰长廊。凭栏几树凝春芳，我与二子同低昂。看谁得句先投囊，看谁解悟参空王。数声钟磬摇上方，去矣白日犹堂堂。闲吟勿待天昏黄，回车历险如康庄。"}
{"id":"456041","title":"和陶归园田居五首 其一","dynasty":"当代","author":"程滨","text":"我生在都会，几曾见青山？髫龀事经籍，侵侵及壮年。天地如回水，浮沉莫测渊。偶然登高地，中有一方田。岁时三得酒，沉醉长林间。海外归奇士，恢弘众人前。云有藐姑射，绰约隔轻烟。相邀九华帐，携手浮云颠。何为亲农事，日日不得閒。残篇束高阁，将心法自然。"}
{"id":"285030","title":"高阳台·竹畦清话图","dynasty":"现代","author":"胡薇元","text":"雪爪尘空，巢痕梦冷，秋斋最苦怀人。种遍琅玕，清阴一角芳邻。近时怕认春明路，对西风满目愁氛。听吹来一晌，萧萧绿黯疏筠。天涯朋旧偕情话，看篆烟同袅，佳茗同温。写入新图，分明朗月前身。眼中无限沧桑感，待佗年齿印重寻。且今朝野坐修篁，索句篱根。"}
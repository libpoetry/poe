{"id":"757531","title":"凤凰台上忆吹箫 寄兰仙妹□光作","dynasty":"清","author":"沈善宝","text":"眉列春山，眼横秋水，天涯能不魂销。况琴书落拓，蓬转萍飘。不信离家几日，才饯岁、又是花朝。花朝矣，红情寂寂，绿梦迢迢。无聊。阑干十二，曲曲倚将来，只合吹箫。奈玉箫声远，清怨偏饶。唯有多情明月，扔来伴、客馆吟瓢。应相笑，沈腰瘦去，不减推敲。"}
{"id":"280143","title":"东郭门·往昔居会稽东郭门·往昔居会稽","dynasty":"现代","author":"周作人","text":"往昔居会稽，吾爱东郭门。吾家在城内，船步近沈园。出门访亲友，棹舟发清晨。东行十许里，残山有箬蕡。既过皋埠市，乃至樊江村。名物松子糕，记忆至今存。烧饼重双酥，其价才二文。水程三十里，春游正及辰。待得缓缓归，天色近黄昏。遥望城门口，薜荔如层云。"}
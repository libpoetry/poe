{"id":"338617","title":"水调歌头·陪徐方虎先生水绘庵泛舟","dynasty":"清代","author":"许嗣隆","text":"云影分初夏，莺语接残春。渡边春水初涨，十亩碧鳞鳞。烟外扁舟閒弄，翠袖凌风掠水，细碎动波纹。雨湿巫山梦，浪涌洛川神。妆欲堕，情脉脉，最宜嗔。尊移晚兴冉冉，罗袜袅香尘。碗底朱缨射覆，帘下红牙按板，一石更留髡。词谱银光纸，花醉玉堂人。"}
{"id":"401923","title":"赠海果二首","dynasty":"民国末当代初","author":"聂绀弩","text":"生生死死万人同，二十年前姓字通。不道江山奇女子，忽逢湖海白头翁。何言可表心中意，无力能回世上风。便有申公豹神力，枉抛吾首九层空。精禽填海石成海，天后补天德照天。偶遇和风和细雨，居然一叟一中年。吾儿不死年君若，之子无归力我绵。把酒酹君唯一语，寰球小小又无边。"}
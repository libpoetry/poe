{"id":"313753","title":"满江红·闻张仲老倡老子军抗倭议","dynasty":"现代","author":"卢前","text":"老子婆婆，摩袖底、青蛇几尺。誓不与、此仇同列，戴天同立。马上伏波何矍铄，廉颇健饭谁能识。率吴阊、白面勇儿郎，灭朝食。倭寇耳，非所敌。大小范，都堪忆。把甲兵十万，蟠罗胸臆。今日编成常备队，明年痛饮东京驿。莫羞惭、少壮不如人，新生力。"}
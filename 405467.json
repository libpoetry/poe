{"id":"405467","title":"沁园春","dynasty":"近现代","author":"汪石青","text":"一叶飞还，历去来今，又几多时。算杏花春雨，楼常倚恨，梨云梦影，事已成灰。三尺焦琴，半奁狂草，公等煌煌焉用之。吾聊且，且书为枕卧，酒对墙挥。风云去去扬眉。把十万、金钱贸解颐。有江山俊俏，三分门户，形骸磊落，两字天随。绛树词心，碧鸡谈伴，不落人间第二机。诗成矣，向烟波睥睨，竹石清奇。"}
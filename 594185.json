{"id":"594185","title":"出都门作二首 其一","dynasty":"明","author":"欧大任","text":"玉河汤汤流，白日冉冉度。今晨驱我车，踟蹰即岐路。言念肮脏人，敢有缨緌慕。主圣实优容，班竹愧非据。跌宕汉公卿，能垂特达顾。游好眷失群，贵靡忘徒步。贻之黄父言，送我青门驭。绸缪邺中宴，哽咽河梁赋。碣石日迢遥，浮云怅驰骛。行者不可留，申章寄情愫。"}
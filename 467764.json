{"id":"467764","title":"浣溪沙平韵十四部 其四","dynasty":"当代","author":"崔荣江","text":"花事翻来信久疏。荒芜心地怎轻锄。挑灯重读那年书。犀液发茶兼涌思，麝煤濡纸并操觚。回文写到月当庐。每忆行藏叹舛乖。惟心犹效小童鞋。寻蛩人屐印青苔。不耐秋风吟往事，爱浇春雨润情怀。恰逢红杏一支开。一烛花开一点春。挑花犹忆那年人。随花明灭也真真。折取新梅红染额，掬来明月水湔裙。怨君无趣偶眉颦。夤夜泠风吹不眠。晓霜一例白阑干。调筝弦上怯余寒。梦里心音弹又涩，眸中秋水止还潸。花期迟误又经年。秋市从来卖寂寥。随行绿鬓换霜毛。形骸犹似雨芭蕉。纵是枵肠堪斗酒，也开青眼羡垂髫。壮怀谁肯付蓬蒿。无笔生花字换鹅。雁头笺上苦研磨。奈成两字是蹉跎。幸有冰心升好月，忝依枰石写芰荷。水湄和你共婆娑。鸥鸟清漪啄落霞。一帆风起乱蒹葭。夕阳影里客身斜。白却芦头因思老，浑蒙人眼赖云遮。伊人江尾也天涯。檐雨敲窗到五更。清寒入梦乍心惊。怕听桐叶坠平明。还是秋声吟岁老，总教人叹不年轻。落花无意较倾城。南去高沄许雁浮。肯捎音讯寄青眸。迢遥未便对相酬。爱出千般皆有理，情耽深处竟无由。今生已约作盟鸥。一种相思教梦侵。棠花折却缀青衿。隔衣香彻玉壶心。我和莺声横竹笛，侬依词律拨桐琴。两情浓处恰春深。偶偈莲台卜一签。此身应是茧中蚕。将丝吐尽始优昙。不肯花开耽劫后，但求春早著眉尖。或成蛱蝶扑香帘。"}
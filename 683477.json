{"id":"683477","title":"过德州不及访于鳞有寄","dynasty":"明","author":"王世贞","text":"渭河新水淼漫漫，东望踟蹰思万端。我自可无衰凤叹，君今仍作卧龙看。归鸿落照乡心剧，立马浮云岱色残。岂是剡溪偏兴尽，古来天上聚星难。北风吹土染征裘，岐路安期可自由。疋练转深吴马色，千金不散鲍山愁。青萍合日方为剑，白雪寒时独倚楼。最好渐圆新夜月，片帆无赖下扬州。"}
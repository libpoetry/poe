{"id":"744307","title":"柳林议","dynasty":"清","author":"汤润泰","text":"赵家人士纷来燕，中有一人瘦而髯，目光闪闪夜欲燃。其心有如上负千寻之绝壁，下临不测之深渊。焉得使之竟南旋，一枝玉桧盘郁遮遥天。遮遥天，协臣邻集群议奸，细臻阴鸷实过张孝纯三年。粘罕心，桧心知，忍负宋，不负金。噫嘻乎！南自南，北自北。万里人非苏属国，柳林议比长蛇毒。明月秦城日车覆，五国城中归朽木。"}
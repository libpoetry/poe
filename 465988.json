{"id":"465988","title":"岁末随咏十首","dynasty":"当代","author":"添雪斋","text":"卒岁于天倪，风云只黑白。关山吾不知，怎得长年碧。北原皆槁木，薄雪积新黄。枯食一高鸟，飒然青影翔。白日敛孤光，大野风如魅。群阿影有棱，黑草荒无类。沧海东之址，重城三百里。千厦列嶙峋，风涛终不已。且看都市路，一夜满霜淩。无数沿行者，目光冷于冰。绿玻浮暗红，曲折斜阳曜。即坠迥深时，路间人僬僬。思如夜飞雪，无声来者频。思如雪下草，不日碧如茵。层云乍裂腹，青天碧一池。残阳池下鲤，浮沉始自知。森气依寒雨，灯影泛冰纹。尔生无据久，不觉契纷纭。清也沧浪水，浊也沧浪水。一浊并一清，一生唯一俟。"}
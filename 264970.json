{"id":"264970","title":"金缕曲·此际添凄楚","dynasty":"现代","author":"王陆一","text":"此际添凄楚。共一船、夜凉人静，月痕初吐。身世畸零今未了，忍住悲凉相语。料负尽、生死知己。痛哭佯狂都不是，愿寸心、化尽成灰土。归去也，归何处。深山大泽沉埋路。为从前、饥来驱我，遭逢时故。一曲短歌声泪下，百事今难自已。更莫问、此生愁苦。梦与秋花相对冷，到人间、总被痴肠误。拚委叶，随朝露。"}
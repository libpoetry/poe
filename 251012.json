{"id":"251012","title":"高阳台·与成昌丈梦渠兄景山茗坐","dynasty":"现代","author":"李达","text":"绀宇山中，珠宫世外，诸天遍覆香云。唤客尝茶，能消下界炎氛。绿阴清昼听啼鸟，纵无风、凉意纷纷。笑忘归，占断幽深，直到黄昏。浮生但愿长如此，有堆盘野蔌，对坐天民。顿觉身轻，清谈滋味堪珍。山林钟鼎皆天性，看英豪、旋转乾坤。为疏慵，到处看山，终日论文。"}
{"id":"1116501","title":"次韵蒋颖叔二首 其二 凝祥池","dynasty":"宋","author":"苏轼","text":"似知金马客，时梦碧鸡坊。冰雪消残腊，烟波写故乡。鸣鸾自容与，立马久回翔。乞与三韩使，新图到乐浪。道人幽梦晓初还，已觉笙箫下月坛。风伯前驱清宿雾，祝融骖乘破朝寒。英姿连璧从多士，妙句锵金和八銮。已向词臣得颇、牧，路人莫作老儒看。"}
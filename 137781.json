{"id":"137781","title":"留守相公祷雨九龙祠应时获澍呈府中同寮","dynasty":"宋代","author":"欧阳修","text":"古木郁沉沉，祠亭相衮临。雷驱山外响，云结日边阴。◇霂来初合，依微势稍深。土膏潜动◇，野气欲成霖。陇上连云色，田间击壤音。明光应奏瑞，黄屋正焦心。帝邑三川美，离宫万瓦森。废沟鸣故苑，红蘤发青林。南亩犹须劝，余春尚可寻。应容後车客，时作洛生吟。"}
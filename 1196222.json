{"id":"1196222","title":"伏蒙侍郎见示蓬阁多馀暇诗十首调高情逸无以咏歌篇篇实为绝伦一一尤难次韵强率鄙思别奉五章却以秘阁清虚地为首句所谓效西子之颦也惟工拙之不同岂天壤之相接莞尔而笑其敢逃乎 其二","dynasty":"唐末宋初","author":"李昉","text":"秘阁清虚地，仙材称此居。心轻万钟录，性乐百王书。枕上漏声近，窗前竹影疏。迟来稀见面，高兴复何如。"}
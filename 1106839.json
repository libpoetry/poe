{"id":"1106839","title":"予寓家龟溪赋廪郡故事郡将始至及其将行皆一奉谒予非异人也不敢异众故自壬戌三月至癸亥暮春计裁一年往来三宿何山寺退而自笑复自怜也质明将发纵观殿藏奥曲睹慧枢二士经营成立之迹私有感焉因赋二绝","dynasty":"宋","author":"王洋","text":"官供粥饭是官身，一岁三逢陌上春。应有得闲人笑我，苦因何事去来频。房湢斋庖间翠铺，环山环水绿云扶。不知几许中人产，支慧居前后阿枢。"}
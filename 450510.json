{"id":"450510","title":"沁园春  依韵和香儿词","dynasty":"当代","author":"崔荣江","text":"天蔽苍云，月隐重霄，淡淡欲穷。盼中秋夜澈，桂儿殷实，花儿肥硕，赠我香浓。欲裂重帷，还澄阆苑，展袖拘来万里风。酬知己，月明三千里，相照银盅。婵娟黄菊红枫，愿海角天涯共此同。赋柔肠九曲，系成心字，腾挪山外，寄与江东。莫憾孤楼，当知梦枕，人面桃花两映红。情长久，任是容颜老，不改初衷。"}
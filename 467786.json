{"id":"467786","title":"浪淘沙 和兆勋赠词","dynasty":"当代","author":"黄万里","text":"故国正苍凉。城郭秋装。鹤回华表拂枯桑。花自飘零人自逸，一样傲霜。往事且无忘。卅载鸡窗。定酬壮志气洋洋。不负当年勤学苦，大好时光。欲上更高楼。莫惹闲愁。不悲摇落不惊秋。旖旎湖光应似旧，愿再追游。莫虑路悠悠。自有来由。登峰壮志不难酬。把唔在望先致意，和此词邮。"}
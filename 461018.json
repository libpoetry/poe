{"id":"461018","title":"游龙场阳明洞","dynasty":"当代","author":"姜军","text":"峰似青螺结茆坐，洞天腹小蛇盘肠。石乳悬龟敲云破，四围天马急勒缰。儿时不晓阳明子，闻说曾囚公子张。乱石野径没荒草，亦寻牛矢访山房。圣主一言定兴废，父老青春走蛮荒。挂冠逢萌能辽海，子弟无计归故乡。先生光明镇百邪，缘何此世梦荒唐。我亦飘零废学久，题壁只识罗汝芳。"}
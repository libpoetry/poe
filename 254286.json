{"id":"254286","title":"八声甘州·看皱纹满面鬓毛霜","dynasty":"现代","author":"柏杨","text":"看皱纹满面鬓毛霜，对镜久无声。叹孤魂拖影。天涯踏遍，都是仃伶。三十年来岁月，空染一身腥。多少辛酸泪，难换流萍。尝尽人间滋味，为是非恩怨，误了规程。纵真正好梦，也愿自今醒。待晴日奇书看罢，卧小窗睡听黄莺。两相许，清风明月，度此平生。"}
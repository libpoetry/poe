{"id":"466263","title":"五月十三游双花水库，同者肖、李","dynasty":"当代","author":"卢青山","text":"夹径草莓红似朵，裹山丛竹碧如烟。路回最诧池塘小，分得苍穹半亩天。相携语笑过荆榛，忽指高枝诧众人：碧叶丛中看不见，风桃已结万珠青。青山一折一坡陀，水鸟时来拂面过。小艇吞湖行不住，沿途吐出两边波。悠悠兰桂高低桨，落落苍穹上下光。水鸟惊飞名未识，聊从比翼认鸳鸯。初摇两桨力难当，五月枯禾烈太阳。不必开衣裸膛臂，风来染水自清凉。水乞青山陪寂寞，青山寂寞要人陪。我亦欲陪山共住，谁能陪我筑山扉？"}
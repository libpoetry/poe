{"id":"291685","title":"梦芙蓉·三蠹庵夜饮用梦窗韵","dynasty":"现代","author":"寇梦碧","text":"曛霞沉碎绮。喜闲鸥尚识，柳边旧里。撷芳莲社，春在九秋外。小楼人共醉。缃絇曾覆鸳被。贯月浮槎，逗温黁一缕，依约楚云起。检点残香帐底。长簟空床，梦里飞环佩。茜妆尘黦，持泪画图洗。绿房凋晚翠。谁怜菂苦深意。酩酊归来，误溪桥夜色，蟾影淡天水。"}
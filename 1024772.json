{"id":"1024772","title":"南华利侍者持炳和尚语至疏山请校入版乃作偈送之谒序于徐大资","dynasty":"宋","author":"释慧空","text":"曹溪大士出现世，谁其侍者道人利。雷轰电激槌拂间，涓滴无遗水传器。而今底事难覆藏，盖是火后茎茅长。未言字字负此老，且要浩浩流诸方。最初有个譊讹处，遍示知音著何语。东山有语人未知，请问东湖老居士。"}
{"id":"268596","title":"桂枝香·病榻僵卧，偶一寄声，缅怀两宋词人，莫能追步，制为此调，用质凫翁","dynasty":"现代","author":"吴重憙","text":"清歌对酒。问两宋词人，最谁低首。风骚宗主第一是，清真不朽。梅溪骖靳群空矣，比李杜、白云石帚。东坡赤壁，稼轩北固，唾壶碎否。有井处皆能歌柳。知三变耆卿，辞原齑臼。漱玉无多，巾帼谁堪敌手。梦窗后盾群推许，最堪伤秦七黄九。宜州城上，藤州亭下，垂名永久。"}
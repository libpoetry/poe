{"id":"492618","title":"公文契尚书由参政山西入拜礼部而予以侍郎起于家同日拜命赴南宫今承恩致仕又适同日公文有别业在溧阳予将南还泰和于别也不能以无词焉因赋二律诗为赠 其一","dynasty":"明","author":"刘崧","text":"早春并命拜南宫，日日承宣在掖东。奏对总称人似玉，追趋偏感鬓如翁。考文虎观瑶编合，赐馔龙庭绮席同。共沐恩波向三月，敢将衰朽附群公。"}
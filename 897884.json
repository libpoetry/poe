{"id":"897884","title":"春日杂书八首 其四","dynasty":"宋","author":"张耒","text":"春风无形迹，贫舍亦时至。欲将桃李蹊，易此冰霜地。朝阳屋角暖，岸帻散衿袂。迹来饬妻子，裘纩且饮费。那知事大谬，暮雪卷风至。单衣不得出，宛转眠被袂。亦知事不久，顷刻度匪易。四邻同一欢，初不办此计。天公擅万物，与夺得自恣。如何倒寒燠，乃以命为戏。"}
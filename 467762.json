{"id":"467762","title":"浣溪沙十四部平韵","dynasty":"当代","author":"崔荣江","text":"莫道秋波漾未穷。一生春韭许蓬蓬。两腮今始为君红。今世但教盟不弃。来生何必约重逢。君心莫再作朦胧。纨素搴裁碧玉藏，寒红未著也梅香。时调雁柱起宫商。一曲词新犹可弄，两眉愁重不堪扬。廿一弦并指尖凉。江上清平落月孤，江楼有客一心如。何曾人月两情濡。兹夜相违嘘咫尺，余生应悔误当初。情为何物恁难书。骀荡春风逐燕来，尘梁新羽讵相谐。关雎虽唱有余哀。深浅情丝梳易理，淡浓心墨化难开。怎生不负玉人怀。一握东风掸旧尘，轮回伊始睹芳邻。依稀前世有缘因。明月清平裁若纸，红花的瓅缀成文。但凭青鸟递殷勤。是夜风生动雨弦，闲愁先付尔轻弹。莫教临枕惹无眠。始立薄窗听泪泣，终怀浅梦试衾寒。奈何梦里也花残。恨雨无情落似刀，隔窗急急刻芭蕉。堪怜一绿付蓬蒿。无寄身心藏妙曼，乍生落寞委啕号。殊途怕是已迢遥。翻检前身错已多，何曾病酒朅沉疴。奈凭风雨久研磨。未敢鹣鹣双比翼，该当苦旅自吟哦。吟来依旧著心魔。前世青梅今世花，一缘未了便恒沙。赖谁辜负好年华。虽与多情分陌路，不甘失意著袈裟。于阑珊处响琵琶。初识芝兰一怯生，搔头无计倩微酲。伊人嗔道忒矫情。既许芳心知爱慕，何如率性坦真诚。莫教忐忑向眉凝。自古真情最可讴，恒经浊世验沉浮。石坚不逐大江流。得意金樽同赏月，蹉跎草履共登楼。三生青眼对侬眸。许酿残花付酒斟，愁肠醉罢醉愁心。伤情时候冷瑶琴。怯卷一帘听落寞，无拈两朵缀青衿。又闻离雁去云深。翮羽秋深赖雨涵，湿身不得向东南。忍同冷月试霜严。弹指韶华输不得，深闺心事说难堪。西风或可寄书函。"}
{"id":"1136795","title":"八月八日偕庙学教授曹彦礼及孔颜孟三氏诸孙童齐集游逵泉到沂水缅想风雩之乐余乃浴沂作咏归歌","dynasty":"宋末元初","author":"王奕","text":"浴乎沂，漱乎逵，晞予发兮二水之湄。风飘飘兮吹衣，高门出兮雩门归。千八百年之下兮何时，得蹑遐踪兮逶迤，欣嘅交集兮眇黄唐之莫追。已而已而，逝者如斯兮予将何之。"}
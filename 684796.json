{"id":"684796","title":"旅况书寄云客","dynasty":"明","author":"王彦泓","text":"情人针线绽征衫，强捉邻僧使夜谈。书债仅能偿阚泽，唱歌空想觅何戡。欢丛去眼诗无料，酒境违心醉不甘。欲写客愁难著句，被君先占忆江南。独吟孤醉自支持，朋旧官身可殢谁。怀刺往酬无味客，移笺来乞不情诗。欢惩讹事偷游少，饮冒虚名得散迟。非敢谓君同病此，欢君想忆寄君知。"}
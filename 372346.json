{"id":"372346","title":"贺新郎·一自行旌整","dynasty":"清代","author":"端木埰","text":"一自行旌整。浑愁向，津亭讯访，旅人行径。纵使平安朝夕报，怎么离愁千顷。况踪迹、萍蓬难定。千里营魂随明月，伴君行，公照清霜影。如曩日，共薇省。昨宵远耗风钱听。有元龙，殷勤说与，一缄遥赠。沪上春潮天样阔，三度来看海镜。待料理、章江归艇。乡梦圆时家庆满，振西鞭，直过衡阳岭。堪拭目，看新政。"}
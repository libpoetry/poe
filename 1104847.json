{"id":"1104847","title":"用清秋鹤发翁韵赋小书招洁堂","dynasty":"宋","author":"马廷鸾","text":"幽居抱孤明，怀古思旧京。渴望宝连山，老桂不胜清。月照窗炯炯，虫鸣室幽幽。策杖柴门晓，菰蒲半沼秋。火中寒暑退，造物其犹醵。老身不茧蚕，清夜独警鹤。老蟾明孤心，凉飙苏病骨。保此中夜存，微阳有毫发。庭草无言绿，林花取意红。因之酌茅柴，招唤西邻翁。"}
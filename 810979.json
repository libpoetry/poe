{"id":"810979","title":"春日喜方耕霞丈见访即以赠别二首","dynasty":"清","author":"王季珠","text":"顾我来游旧草堂，一杯清茗道家常。肝肠甚侠囊偏涩，唇舌无疲剑不芒。相必丰颐始有禄，文多激语断非祥。评诗莫误诗滋味，满口才教嚼笋香。本因作客转称主，才许还乡又别家。钜制积成亭畔草，快帆剪碎浪中花。老来豪健真难得，事过思量大半差。此去虞阳何所颂，颂君一饭一分加。"}
{"id":"467054","title":"夜归二首","dynasty":"当代","author":"陈永正","text":"棘径似闻魈魅号，筒灯自动影萧骚。打门枯叶峭风紧，穿壁断茅寒月高。足茧料知皮肉死，身羸堪耐马牛劳。痴魂欲散不得散，阴火时时生地牢。出穴饥鼠欺昏灯，霜华结窗寒气狞。风从千里入破纸，响作一宵如痴蝇。有女觅梦到阿阁，几人衔悲思广陵。摊书拥被者谁子，倦眼频摩足犹冰。"}
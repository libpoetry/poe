{"id":"459596","title":"五月二十九夜作","dynasty":"当代","author":"卢青山","text":"大雨哗然落，充塞乾坤满。闪电破空飞，若天张巨眼。朗然照大地，一瞥迅复掩。英雷号奔驰，怒发如狂犬。自南倏及北，势若有追赶。我卧空园中，心身两怠倦。独处万惊耸，耳目不能眩。浮世繁万象，争夺固喘喘。虚空何物邪，乃亦穷蛮悍？岂真天地间，只是利名畹？遥遥巴陵城，泼雨亦当溅。中有少年人，适开生日宴。嗟雨隔路途，怅想莫能践。精神不可拘，渺入玄冥远。"}
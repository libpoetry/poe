{"id":"745034","title":"蓬莱阁春望","dynasty":"清","author":"谢照","text":"蓬莱高阁蓬莱山，蓬莱客欲凌烟寰。春风有力为送上，直到缥缈虚无间。三月韶光舒锦绣，凭高一望开心颜。争流萦绕万云壑，竞秀罗列千烟鬟。重青浓碧不烟鬟。重青浓碧不可画，照以丽日红紫殷。重瀛指点路不远，云气一道光斓斑。我欲因之度弱水，直叩故山白玉关。列仙旧侣重相见，手采琪花瑶草还。种向阁前并阁后，好与万家春树相回环。"}
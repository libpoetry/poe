{"id":"203017","title":"碧峰亭·虚亭城西隅","dynasty":"宋代","author":"蔡襄","text":"虚亭城西隅，开槛俯临北。青山正相同，万状呈峭格。落日涵紫翠，深春变颜色。云石抱幽致，猿鸟自娱适。上穷林端寺，下见海内国。贤侯乘閒来，四座揖佳客。歌吹有怀酌，笔研角文墨。雄谈连今古，大笑一欢戚。嗟物亦时遇，旷久兹乃得。从知闽州图，复记新名迹。"}
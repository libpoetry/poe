{"id":"458518","title":"暮行","dynasty":"当代","author":"卢青山","text":"避此群居人，行向昏暝陌。不知墙边鼠，逃窜何惶愕。鼠汝毋相避，与汝同寂寞。羡汝绝尘想，穴居自可乐。食彼残剩羹，卧彼幽凉幄。兴来偶一出，无事盘深壑。怀此茕行去，恍恍昧知觉。何处来枝丫，青丝一触拨。既拨复辞去，冷冷姿绰约。我欲相亲近，幽幻不可摸。我且不如君，君何太冷漠？羡尔意超然，寒塘占一角。不共儿童戏，不与禽鸟啄。春来随开花，春去随飘萼。行行忽已久，寒露如相濯。天间不见物，此景耐咀嚼。无月亦无酒，独坐神索莫。"}
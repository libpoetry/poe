{"id":"659506","title":"次何少宰燕泉和陶六诗 其四 遥情次游斜川韵","dynasty":"明","author":"林俊","text":"青阳开泰运，玄冥势己休。冻消物候平，适意斜川游。曾城香荒忽，人世真如流。遥峰送晴碧，野水双浮鸥。莎行薄自念，童冠偕兹邱。浴沂颇情况，汗漫非所俦。山花动春酌，林叟相和酬。乾坤竟如寄，神仙能在不。景短心故长，无事增百忧。商芝有馀业，足此宁何求。"}
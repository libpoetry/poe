{"id":"143720","title":"跋宋朝老再和陶渊明归去来辞","dynasty":"宋代","author":"许及之","text":"吾乡说三宋，伯也抱奇伟。太学三十年，不作举子语。晚当拜物恩，青衫送还官。开口论世事，有舌不可扪。吾皇开寿域，汪濊泽万男。勉公俯而就，如女有正色。翻然感际会，千载今一时。谁欤俾宿留，再和扫来辞。渊明归月田，公归徒四壁。姑奉祝融祠，胜煮南山石。公站未得第，我辈惭登科。空餮了无补，奈此归来何。"}
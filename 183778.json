{"id":"183778","title":"寄题郑熙宁夫玉轩","dynasty":"宋代","author":"林表民","text":"良玉本不琢，不音无希声。观君命轩意，欲以诗自鸣。君诗志古调，考击在差韺。泠泠涧泉泣，切切溪条清。孚尹露涵采，润美月泛英。昔闻洛山中，种者须其成。非铖感受价，卖韫那敢轻。用之荐穹昊，何但鬼神惊。凉欲觉庭叶，夜疏耿镫惊。一读一启予，古调真难评。"}
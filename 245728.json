{"id":"245728","title":"忆旧游·伯端丈五十年前侍太夫人课读花下","dynasty":"现代","author":"王韶生","text":"溯萱庭日暖，课读花间，诗熟亲娱。一瓣随风堕，作珊瑚赏玩，子似龙驹。试题五十年事，春梦苦模糊。夸萼比红梅，根深紫竹，一例清癯。萧疏。雪蓬鬓，恨换却斑衣，欢绪今无。细检琅函里，怪纷红骇绿，烟澹云枯。赋楼况有高手，心影落红湖。想烛跋书堂，霜繁月白啼夜乌。"}
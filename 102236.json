{"id":"102236","title":"过陈绝粮·风雨萧萧夜晦迷","dynasty":"宋代","author":"苏轼","text":"风雨萧萧夜晦迷，不须鸣叫强知时。多才久被天公怪，阙食惟应爨妇知。杜叟挽衣那及胫，颜翁食粥敢言炊。诗人情味真尝遍，试问于君底事亏。如我自观犹可厌，非君谁复肯相寻。图书跌宕悲年老，灯火青荧语夜深。早岁便怀齐物意，微官敢有济时心。南行千里成何事，一听秋涛万鼓音。"}
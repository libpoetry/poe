{"id":"268471","title":"东风第一枝·次半唐老人味梨集壬辰二月与况夔生刘伯崇联句韵","dynasty":"现代","author":"吴昌绶","text":"翠袖娇扶，红阑暖熨，新词惯唱疏影。东风未放春酣，南枝又添香冷。珠妍玉瘦，羡花底、并禽栖暝。奈别来、江国萧疏，唤起罗浮人醒。钗索卸、夜窗初静。车毂转、归装劝整。输他画里真真，消受盛名鼎鼎。一枝折寄，应念我、天涯愁并。问甚时、染却铅华，去泛五湖艇。"}
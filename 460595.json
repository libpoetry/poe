{"id":"460595","title":"谷雨","dynasty":"当代","author":"伯昏子","text":"蓟门终朝雨霎霎，危楼睥睨云浃渫。初苏银杏耽清欱，风入荫木摇碧箑。昨夜飞花不忍狎，今日玉骨葬泥凹。独看夭桃艳如烚，红颜带泪佳人姂。宫墙万丝拂池鸭，浮萍乱拨声啑喋。长安管弦天下甲，未因天阴歌吹压。闭门且读美新劄，一瓯淡茗幽幽呷。虎兕在柙何能猲，斗室不忧天地狭。"}
{"id":"420897","title":"水调歌头 一九七四年红五月放歌","dynasty":"近现代","author":"王季思","text":"芭蕉展大叶，晴陌木棉飞。荔枝红映江岸，南国正芳菲。自有粤山粤水，那见工农如此，意气吐虹霓。劳动创新业，奴隶发英姿。跨东桥，迈大道，转西堤。经过六二三路，万臂一时挥。放眼五洲四海，多少英雄兄弟，赤手搏鲸鲵。阶级未消灭，众志岂能移。"}
{"id":"164005","title":"唐彭改创南楼为赋长歌","dynasty":"宋代","author":"程公许","text":"小洛阳城春日酽，翠幙家家夸国艳。围花命酒十日狂，何如水月山云日日长相见。西州藩牧最佳处，古木阴森湖潋滟。湖{上涯下月}杰观倚南墙，剥雨从风岁久不能缮。后先行有几贤牧，因循何啻阅亭传。算缗惧不贷主计，星火那能卹诸县。丹崖唐侯来布宣，世故平生金百炼。能将奸穽先杜敛，不劳民膜加鍼砭。焦心常念头瞳公储，退食遑暇娱宾燕。迨兹于稔治最成，聊尔计工献策力羡。岧峣飞槛抗云表，显敞华堂屹湖面。"}
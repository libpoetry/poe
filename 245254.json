{"id":"245254","title":"谢梅庵汪制史免丝分得交字韵","dynasty":"宋代","author":"汪炎昶","text":"僻郡鲜夷旷，人稠劂坏绕。艺才谋黍稷，缉欲侍菅茅。赋重已前代，政宽独乐郊。茧丝嚣驲骑，杼轴罥蟏蛸。君子谋斯过，邦人睫始交。沾恩陋河海，屐坦失丞崤。事匪壑娄国，慈惟慈故巢。枌榆叨密荫，棠棣挺新梢。已喜疽初决，宁容祸有苞。简书贻远则，永赖脱鞭敲。"}
{"id":"466878","title":"海外游记八首 尼亚加拉瀑布","dynasty":"当代","author":"李梦唐","text":"鼙鼓三千斗战频，飞虹如剑雨如尘。浮生一刹惊心处，绝似洪荒太古人。青林白屋紫花悬，门外舟横鸟不喧。一自故园春色淡，几人异国觅桃源。旧坟新舍短松间，白雪青山不记年。记得杀人三百万，任他今日说人权。古堡湖山畅客怀，风流遗迹费疑猜。多情却羡弓河水，曾照佳人跣足来。莎翁宅里花如锦，古髻茜裙人似花。观剧不须传译者，知音此际满中华。云帆永护石头墙，毛瑟三千统异邦。海上风来腥不改，一支风笛诉兴亡。一馆横陈万国珍，屠刀释了更宣仁。青铜仕女黄金佛，记得强梁转世身。学府名高仰拜伦，依然金柳曳青裙。神州十万官商子，来看康桥五色云。"}
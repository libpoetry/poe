{"id":"422692","title":"水调歌头 其二 七月八日得宛平之警","dynasty":"近现代","author":"卢前","text":"电讯忽宵至，不觉裂双眸。信中传语，残敌一队袭芦沟。直北此时危急，火焰已然眉睫，如箭在弦头。何以消吾恨，不共戴天仇。鸠所占，狼所噬，鼠还偷。千奇百怪敌貌，铸鼎总难收。闻道冷斋老子，愿与此桥同命，忠勇足千秋。明日广安道，我亦有戈矛。"}
{"id":"164157","title":"跋曾玉堂训子","dynasty":"宋代","author":"李曾伯","text":"玉堂义方训十字，衍而六百十六言。一门翁季自师友，尽出学问之根源。彼援遗书诫敦严，暨昶以义名沉浑。争如此作旨哉味，足使闻者推而尊。虽然丙善友之义，仕教之忠古皆尔。读其诗可知其人，非是父不生是子。书绅我亦且服膺，过庭夫岂弗由礼。触屏教诌势利徒，得不为之望风愧。"}
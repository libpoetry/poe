{"id":"661047","title":"拜舞能多喜不禁童颜朱绂画堂深阶庭草木通和气里闬儿童续好音紫诰直从天上落香醪初向寿筵斟风吹幕动轻云捲矫首南山见碧岑","dynasty":"明","author":"罗钦顺","text":"旌旆悠扬鼓吹明，翩翩舆马快新晴。龙亭立处山增势，鸾诰宣时谷应声。封号光华跻四品，义方辛苦忆平生。每怜予季宁无见，今度焚黄礼又成。"}
{"id":"705309","title":"捉船行","dynasty":"明末清初","author":"吴伟业","text":"官差捉船为载兵，大船买脱中船行。中船芦港且潜避，小船无知唱歌去。郡符昨下吏如虎，快桨追风摇急橹。村人露肘捉头来，背似土牛耐鞭苦。苦辞船小要何用？争执汹汹路人拥。前头船见不敢行，晓事篙题敛钱送。船户家家坏十千，官司查点侯如年。发回仍索常行费，另派门摊云雇船。君不见官舫嵬峨无用处，打彭插旗马头住。"}
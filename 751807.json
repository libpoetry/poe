{"id":"751807","title":"春暮登快阁与姚海槎亲家茗话","dynasty":"清","author":"陶方琦","text":"师山相狋觺，矗矗镜深沼。雨气破蘋光，玲珑走飞瀑。廊垣积春阴，邃绿互回绕。此心气澄静，聊以畅襟眺。?幽觅余绮，园林窎然辟。寒风上春衣，迟花媚霁夕。南窗瞰池水，清光异金碧。旁入栖烟亭，闲云一为集。游踪喜邃密，登阁启窗阑。天光接远水，绿尽见诸山。林壑互应接，知我数往还。放翁虽千古，逸唱同追攀。"}
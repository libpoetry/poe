{"id":"230637","title":"寄晁同年·昔同白日升穹碧","dynasty":"宋代","author":"张咏","text":"昔同白日升穹碧，还同水国司民籍。三年不见频寄书，两月相过忘行役。桃花江上雪霏霏。黄鹤楼中风力微。幽胜逼人魂欲飞，此时不醉无与归。人间美事应有主，别马蹄沾边塞土。南楼一望心凄迷，昨夜疏簷滴寒雨。休夸笔力敺真风，勿忆云山千万里。但偶四风一行雁，杀青相问莫辞慵。"}
{"id":"1182577","title":"句","dynasty":"唐","author":"施肩吾","text":"年来如抛梭，不老应不得。花眼绽红斟酒看，药心抽绿带烟锄。颠狂楚客歌成雪，媚赖吴娘笑是盐。荷翻紫盖摇波面，蒲瑩青刀插水湄。烟黏薜荔龙须软，雨压芭蕉凤翅垂。茶为涤烦子，酒为忘忧君。锄药顾老叟，焚香呼小青。遗却白鸡呼喌喌。五通本是佛家奴，身著青衣一足无。天边有仙药，为我补三关。世人谁不爱年长，所欲皆非保命方。但看日及花，惟是朝可怜。池塘已长鸡头叶，篱落初开狗脊花。出路船为脚，供官本是奴。一言感著热铁心，为人剑下偷青娥。青鬓丈人不识愁。"}
{"id":"458171","title":"学俭兄产子名海尘","dynasty":"当代","author":"卢青山","text":"我兄居沪上，际此海尘隙。大涛雄能攻，巨陆岿自屹。产子遂以名，并与海陆立。两岁玩尘泥，来效蜗皇术；五岁薄海澜，将以弄鳌鳖。更后十五年，长身不可扼。昂然曳囊去，尘海肆飘泊。海尘两无妨，舟车有以翼；尘海自危昏，惕哉慎其迹。倚门望者谁，父母鬓已白。"}
{"id":"449974","title":"五台传说","dynasty":"当代","author":"崔荣江","text":"曼殊法相紫金身，龆龀容华五髻匀。一剑断愚生慧智，莲花般若两靡尘。佛曰灭度瞻东北，五顶炎炎百物焚。左胁童子慈悲法，移石青寒布氤氲。清凉弥漫堪遮日，幽谷尚存清凉石。五峰名遂作清凉，炎炽兹从慈法卒。焦灼斯民沐雨霖，憔莎一并莲花茁。今人时卧曼殊床，且许尘心经佛泽。五峰石洞宛如盆，入主清凉始道人。有客西来牵白马，焚经台上辨乾坤。华严肯赌万千偈，牛道终输一佛门。汉帝诏文崇佛说，八千黑发尽髡髡。分峰对峙伽蓝殿。兴佛元来倚帝恩。兹此五台乜佛国，名山多处失颜色。盛唐三百寺峥嵘，欲览三分遂不得。灵鹫峰头菩萨顶，千阶过后攀无力。擎天白塔破低云，无进台怀应未识。何客逡巡少佛缘，掉头大社访栖贤。龙泉西北令公塔，寂寞忠魂岂百年。畴昔男儿皆战死，五台福地独君眠。寺空唯剩沧桑柏，得挂今人白纸钱。山中山外皆传说，佛道空空诽血热。我本尘情网中人，无求佛度求高节。人生不外一恒沙，死死生生归寂灭。得悟芸芸终劫灰，余年何若逐明月。"}
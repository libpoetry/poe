{"id":"466159","title":"十月二十八日太平间作，盖为同事家葬事主书记五首","dynasty":"当代","author":"卢青山","text":"天地无过墓穴宽，此间最近是阴间。一时恍惚神分处，剥琢如闻鬼扣关。自穴而来从穴去，中间一步颇为难。纵君不迈时将迈，两样心情一样还。老者何人吾不识，幼亦与我不干连。且一吊之何妨碍？吊与被吊早晚间。尸居馀气不能寒，似欲腾身起坐看。便得腾身看何益？眼前吊客尽尸乾。铿锵牌桌肆閒谈，鞭起人来哭亦欢。独向喧哗疏处立，斜阳亦独立西山。"}
{"id":"386879","title":"绮寮怨·歌席","dynasty":"清代","author":"樊增祥","text":"我已江南游倦，不堪听管弦。又画阁、软舞娇歌，兰陵酒、浅泛金船。白头梨园子弟，初相见、记在天宝前。自翠华、迤逦西巡，霓裳曲、往往传世间。红烛影摇翠钿。歌楼听雨，消磨几许华年。祇有何戡。数朝士、到贞元。秦筝十三金雁，莫再唱、念家山。销魂黯然。怜他柳梢月，花上烟。"}
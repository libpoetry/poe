{"id":"413148","title":"车行浙赣道中得诗六章存二首 其二","dynasty":"近现代","author":"施蛰存","text":"苏溪有好梨，残核不忍弃。义乌有好藕，白逾美人臂。行客盛奖赏，使吾动食指。探怀破悭囊，买食尽三四。方物虽足珍，未遽誇殊异。产饶值自贱，贸迁弗为得。吾意宁在口，得之念不易。今日从此过，再来何日事。馀甘留齿颊，回味托梦寐。"}
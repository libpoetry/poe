{"id":"233714","title":"熊得自古英之近江舟子哗然此异徵也为之留","dynasty":"宋代","author":"敖陶孙","text":"来黝者谁，佥曰熊与。涉江乱流，实始逆予。天畀敢违，俯取以荐。维古英神。谓予汝眩。有男不梦，有妃莫当。居然两目，祝书若盲。甚者痔下，取怒河伯。医者色难，请谋诸药。熊兮主方，我有玄囊。清汝决眦，扞汝浊肠。有如不信，剖肝自明。宁我一死，以与众生。拜神之休，率曹披啖。尔爱其蹯，我爱其胆。"}
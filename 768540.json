{"id":"768540","title":"桂枝香 寄题王古直镜阁","dynasty":"清","author":"沈岸登","text":"栋云叆叆。傍西子湖边，曲堤潇洒。曾记六桥，烟景旧游都在。菱花一片朝光冷，点青螺、两峰横黛。何年占取，鸥沙鹭渚，柳梢花外。有多少、画桡同载。负山水曹衣，当风吴带。梦里屏山惯听，渔歌钦乃。天涯游子归还未，预相期、笋厨虾菜。疏帘尽捲，添他高枕，醉眠吾爱。"}
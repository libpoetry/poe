{"id":"459350","title":"六月六晨始明出行山间，即书所见。终宵未眠，眼暗如夜，思昏亦如夜，不知所写何语，想无外漆黑一团耳 其二","dynasty":"当代","author":"卢青山","text":"道逢村女担双篮，衣如水绿辫如兰。相见欲笑未笑间，两脚惊风翻裙边。家居何许忙何事？淩明已越三重山。紫苏时菜人所欢，市场恨远起夜阑。一种得食古唯然，躯贱力苦非吾惮。去去速去语未完，早至或有佳地盘。"}
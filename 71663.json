{"id":"71663","title":"沁园春·好没来由","dynasty":"元代","author":"谭处端","text":"好没来由，名利区区，几时尽头。算荣华富贵，名高位显，妻儿艳女，肯做持修。冷淡玄门，清虚妙道，苦涩难行孰意留。修行路，悟轮回生死，有分仙流。除身尽是闲愁。猛割断冤情去便休。顶青巾布素，随缘度日，逍遥云水，物外遨游。闲里寻闲，损之又损，火灭烟消绝外求。将归去，这＊都路变，蓬岛瀛洲。"}
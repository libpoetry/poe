{"id":"708936","title":"万年欢 答星期","dynasty":"明末清初","author":"曹溶","text":"懒上燕台，续吴吟锦囊，刚贮凉雪。极目沙场，征马控弦齐发。更送清砧一片，带晚景、乱鸦飞绝。香篝小、花梦床寒，山中贪鋉愁骨。欢娱半生竟歇。错红楼泪洒，和美人别。欲浣萧骚，杯外总是馀物。珍重填词丽掌，定载得、如钩轻袜。相逢再、料理浮家，隔江吹起虹月。"}
{"id":"369432","title":"暗香·庚申二月粤匪肆扰，广德被陷，湖郡纂严","dynasty":"清代","author":"杨葆光","text":"可怜行色。听古离谱出，声声长笛。看束短装，轻把青青柳枝摘。司马频年善病，只留有、囊中诗笔。更幻出、天地榛芜，何处问安席。江国。客愁寂。有倩女远魂，闷怀同积。雨催花瘠，无计教人不相忆。回视东流水渺，离绪付、一江浓碧。诉与那人遣去，怎生遣得。"}
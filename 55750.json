{"id":"55750","title":"题画龙虎·千山万山日向脯","dynasty":"明代","author":"刘溥","text":"千山万山日向脯，哑哑老树愁啼乌。长途迢递人绝迹，奋跃只有黄于菟。长风飕飗震林木，百兽纷披望风伏。霜牙凛凛摧万夫，金镜瞳瞳射双目。饥来择肉惟熊罴，不更小取豺与狸。田家黄犊要耕种，又肯搏攫夸能为。如今天关求守备，盖世雄威素称异。举首为城掉尾旌，愿保皇家千万世。"}
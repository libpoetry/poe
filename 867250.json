{"id":"867250","title":"乙丑中秋与山僧数辈自虎邱灵岩泛太湖登洞庭东山曰翠峰望湖中群山高下出没如大圆镜见百千万亿青螺髻然瑰玮绝特盖入眼未之见恨风作不能过西山睹林屋洞天之胜然已得其彷佛矣 其三","dynasty":"宋","author":"史尧弼","text":"群山相望有无间，髣髴三生常往还。不用张帆越清泚，化身先自遍西山。"}
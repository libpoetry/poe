{"id":"842974","title":"六月望后匏庵芝南珍午贻书幼点嘿园约为戒坛潭柘之游予先一日至三宿而归 其二","dynasty":"清末民国初","author":"陈宝琛","text":"北院袤以深，积苔试孤步。九龙拱揖客，风过振韶頀。唐刹辽始坛，偻指祇旦暮。经幢与塔石，可以證此树。浑河日夜淘，滚滚送沙数。爪香搔带沥，衣绿坐含雾。难得半日閒，无人自来去。"}
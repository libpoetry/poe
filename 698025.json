{"id":"698025","title":"春日即事四首","dynasty":"明","author":"赵完璧","text":"满庭芳意绿茸茸，独向瑶台步晚风。一片残红飞翠藓，可怜春色寂寥中。一声两声山鸟啼，三日五日春雨凄。柴门暗锁柳花碧，閒馆无人醉似泥。松筱随风如意舞，石床杂藓五色组。悠然醉卧了不关，一梦落尽桃花雨。脩竹㛹娟尘外幽，苍苔满地落花浮。青藜散步东风软，无个轩乘无个愁。"}
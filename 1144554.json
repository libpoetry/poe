{"id":"1144554","title":"咏史 慕容恪","dynasty":"宋末元初","author":"陈普","text":"霜雹风沙杂乱飞，段龛城下见春归。时来但处周公位，历举华人百世希。五族交飞日月昏，就中造化尚堪论。景云峰起龙城里，犹为遗黎忆太原。一听芭蕉叶上寒，鼻头倍益旧时酸。河清未遇三千岁，水手犹轻十八滩。傅说济川空道在，彦方贩鬻叹时难。年来惟有樽空虑，一任滔滔溉倒澜。"}
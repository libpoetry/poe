{"id":"428341","title":"多丽 赠臧哲先兄","dynasty":"近现代","author":"顾毓琇","text":"诗兴健，词宗六二开筵。想当年，书余管罢，一竿钓雪江边。待春风，山川乍丽，逢化雨，桃李争妍。佳士成千，名师盈百，白水黑山盛歌弦。讵一夜，沈阳变色，拔剑已凄然。秋风紧，长庚惊殒，辽海悲传。到头来，芦沟晓月，此仇难共青天。浪淘沙，断虹歇浦。花溅泪，落日长川。八载艰辛，一朝欢庆，归帆且喜上楼船。岂知又，翻云覆雨，孤岛谪群仙。蓬莱宴，今宵酒醉，明日吟先。"}
{"id":"467467","title":"人日读南华","dynasty":"当代","author":"姚佳","text":"鹏游蝶梦总希差，烟亦不香谩瀹茶。天下为笼同入个。人间作茧与饶些。尻舆神马夫能道，过隙白驹徒解吒。一晦一明冁然笑，无思无虑几曾拿。无何有处袅愁予，际地蟠天一任渠。方外之人闲比鹤，濠梁之上乐如鱼。神游八极从挥斥，衅浴三朝自祓除。向若尸居龙见叹，瓦查尿溺教他且。"}
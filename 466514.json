{"id":"466514","title":"箕山纪游二首 竹海","dynasty":"当代","author":"刘雄","text":"此身如鳖履如仇，谢屐思之不可求。道入高寒人倚立，风生壑谷竹飘柔。人家烟袅白云外，鸡犬声喧青陌头。却怪山中富真趣，山泉日日向城流。一岭成刀踞上头，入山风日近凉秋。脚夫疾似冲风马，小子衰如喘月牛。造化赋形良可羡，鸿蒙遗意孰能求。长兵更借何人手，挥向红尘斩万愁。"}
{"id":"75621","title":"跨金鸾·锦堂春","dynasty":"元代","author":"牛真人","text":"锦堂春，琼仙朝列琼筵。遇良辰、名香共＊，吐氤氲、瑞蔼祥烟。庆三真、重阳五祖，愿当今、圣主遐延。昔有轩辕。驾龙腾飞、上朝玉帝自争先。恁时万圣齐会，宴赏共留连。箫韶美，金童捧盏，玉女传宣。观神宫、仙苑异景，降鸾凤、鹤舞翩翩。仙童报，蟠桃正结，丹桂初圆。万载金龟，千秋玉兔，老人星见，庆这些事，洞天佳景，还也胜尘缘。无来去，天地同寿，日月齐年。"}
{"id":"695460","title":"偕双湖游源口","dynasty":"明","author":"林俊","text":"纳纳乾坤一草堂，碧溪斜绕两山长。野心自卜黄梨坞，土俗犹传紫橘庄。入手风烟閒是福，无情岁月老都忘。道人未断江湖梦，羽扇纶巾觅醉乡。俗谐无韵作东还，源口寻来是几湾。天与素缘酬洞壑，公留玄秘属溪山。著残野屐身长健，开尽岩花鬓未斑。安乐一窝眠较稳，悔前名姓落人间。"}
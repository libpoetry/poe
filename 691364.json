{"id":"691364","title":"仙师山祖庄栽田次韵大崖","dynasty":"明","author":"李承芳","text":"山墅为防栫棘篱，石田攻苦勾茆茨。宗公敦实贻谋旧，孙子滋华食报迟。髦士固从农子出，白民因感圣王知。挥毫亦著扶犁手，击壤狂歌乐不支。代食独怜禾是宝，祈年众幸稼如茨。戴星往驾鸡声早，吟月归鞭马意迟。啄拨毕逋资腹饱，唤林布谷属心知。宁为若辈赢馀计，聊展先公拜扫支。"}
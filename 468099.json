{"id":"468099","title":"鹧鸪天","dynasty":"当代","author":"蔡淑萍","text":"莽莽幽燕落暮纱，清风一夕向长沙。飞车才过邢台地，冰魄早升东海涯。天宇净，月轮华，纤云微度似浮槎。九州新有诗人约，今夜蟾宫赋桂花。南北东西立露寒，天涯此刻共婵娟。一轮辉洒河山满，几处诗劳伊妹传。飞毂疾，野原宽，无羁思绪自联翩。人生漫道相逢少，珍重今宵明月圆。寂寂深宵独凭窗，高高孤月久相望。廊灯明碍清辉到，离绪生添秋夜凉。诗思渺，梦云长，车声恼客总彷徨。纵然一夕行千里，千里尽头非故乡。"}
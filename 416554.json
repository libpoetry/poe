{"id":"416554","title":"绮罗香  归雁","dynasty":"近现代","author":"刘凤梧","text":"冰雪初融，玉梅半绽，记得长征时候。薄著春衫，同看玉关烟柳。青冢畔，明月思乡；黄沙外，芦花为幕。渐惊他，秋老蒹葭，寒蛩衰草断肠诉。归装须待自检，羁客天涯，梦冷重寻征侣。塞北江南，总是惯愁风雨。方信阻，万里关河；又怎禁，三边风雨？一声声，泣过南楼，有人情更苦！"}
{"id":"189849","title":"陈令举妙奴诗","dynasty":"宋代","author":"秦观","text":"西湖水滑多娇嫱，妙奴十二正芬芳。肌肤皙白发脚长，含语未发先有香。溪上夜燕侍簪裳，皎如华月堕沧浪。音声入云能断肠，不许北客辞酒浆。主人蔼蔼邦之良，少年射策谒未央。俊词伟气森开张，玉杓贯斗生怒芒。天欲文采老更昌，故使敛翮窥群翔。五十仅补尚书郎，浩歌骑牛倚倡佯。东风戏雨花草狂，二溪泱泱青黛光。妙奴勿倦侑羽觞，主人正欲游醉乡。"}
{"id":"443578","title":"金缕曲","dynasty":"当代","author":"魏新河","text":"一饮千盅罢。十年来，许多心事，半宵閒话。话到风骚趋末路，满座唏嘘悲诧。我亦是、悲怀难卸。屈指豪英江左右，有何人伯。仲诸君者。馀子辈，尽其亚。邦家自古亲风雅。尽区区、匹夫天责，肯容辞谢。要把传薪为己任，无愧千年以下。漫说道、中原无马。若遣儿曹关大计，问吾侪何异庸人也。诗思被，夜风打。"}
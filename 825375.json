{"id":"825375","title":"人日立春罗掞东邀集四印斋是王佑遐侍御故宅","dynasty":"清末近现代初","author":"郑孝胥","text":"适从何来如有亡，坐定追省尝此堂。瘿公为我道前辈，谛视斋榜增悽伤。京曹风味略似旧，城南啸咏饶锋铓。戊庚以来几陵谷，诸子何恋能徜徉。春非我春人非人，莫及国论相否臧。九衢东风塞荆棘，铜驼索靖徒慨慷。"}
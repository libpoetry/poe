{"id":"1236154","title":"次韵萨天锡杂咏四首","dynasty":"元","author":"李孝光","text":"题门人至从书凤，写字谁怜可博鹅。独露亭中未归客，懒闻成癖奈诗何。乌衣更无王谢宅，青山好在仲宣楼。南堂明月无人管，清簟疏帘夜夜秋。僧学蜜蜂开牖户，山中八月未知秋。银床正换养花水，屋上一声黄栗留。明月相窥怜我瘦，幽云不动妒僧閒。病馀无力看宾客，独露亭南数碧山。"}
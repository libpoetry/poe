{"id":"294091","title":"高阳台·戊子除夕","dynasty":"现代","author":"张珍怀","text":"烽火瀰天，藩街饯岁，江南争赋沉哀。密苣辉辉，万家酣醉深杯。寒欺孤馆愁宵永，拥旧衾、冻涩吟怀。任梅枝、隔户飞香，不信春来。喧阗爆竹惊欢梦，更瞢腾欹枕，羁绪萦回。凋尽华年，芳情都化寒灰。花钿彩胜翩翩影，奈祗今、云鬓霜催。尽无眠、明镜深灯，独自徘徊。"}
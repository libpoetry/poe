{"id":"834646","title":"古倾杯 晨闻布谷声，拟乐章","dynasty":"清末民国初","author":"姚华","text":"度龙催耕，夏声呼起，春意销沈了。光阴叶底花谢尽，愁梦耽人多少。杜鹃短羽难来，闻伊似早。乡音未隔，山风破晓。约略声在，云里烟中引到。尚倚枕阴晴难料。念春暮、呼晴偏好。奈暗数流年，芳菲难贷，新翠抽林筱。薰弦池阁听叫。信息近、饼饵风光，炊边报早。药圃恋晚，余春仍老。"}
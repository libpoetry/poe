{"id":"271621","title":"金缕曲·携手","dynasty":"现代","author":"宋词","text":"云淡西风冽。望明陵，疏林古道，苍山残雪。灵谷深松藏寺院，几树红梅翠柏。登宝塔重重叠叠。塔里暗中携素手，似寻常笑对同游客。风流惯，不羞怯。停歌罢舞深深夜。作伴归，三更共语，小楼沉寂。倦坐灯前还不去，脉脉柔情难说。看粉颊娇红欲滴，我无窃玉偷香胆，却开门推出西厢月。空想念，真痴绝。"}
{"id":"448357","title":"九头鸟","dynasty":"当代","author":"陈永正","text":"有鸟九头巢中国，劲翅垂天天欲黑。偶然搏击下土摇，喑呜时闻声格格。忆彼幼时，初展羽翼，一举万里，掠人而食。及长辅佐鸟帝扫灭诸顽民，血流漂杵尸山积。帝见喜其勇且英，收伏置座侧。亲许千秋万岁后，以为嗣体而继立。帝言既已出，此鸟殊悒悒。不见金翅大鹏亦觊觎此位虚，我恐不得及。泣而诉于帝：“天赐我帝才与力，一帝之生经历十二亿八千万年三大劫。大鹏何物敢藐帝，视帝独夫与民贼。臣请扫除之，勿令污天阙。”言讫鹦鹉遂率乌鸦鸱枭恶鹫老鸨齐山呼：“九头圣鸟有至德，其头之光如太阳，其心之忠世无匹。喙如钢钩翮如箭，爪如利刃孔有力，宜王宜帝宜子孙，宜其万代无停歇。”语犹未毕，大鹏怒而飞，金睛闪闪，雷轰电击。仰首一鸣，众鸟慑伏，玉殿倾危帝失色。手足颤战，涕流三尺，青唇哆开口吃吃：“咨尔九头鸟，慎哉无相逼。朕虽有此心，行之实乏力。稍安毋太躁，与尔同休戚。”忙命囚鹦鹉，馀众释而不问饬自惕。斯时金翅大鹏出班伏阙而言曰：“九头恶鸟心叵测。我之忠兮远逾之，我之勤兮世堪式。千古贤相如我有几人，一生谨慎守所职。恶鸟何物敢欺帝，阴谋明日主其席。臣请扫除之，勿使厕。"}
{"id":"402848","title":"水调歌头 桐江春泛","dynasty":"近现代末当代初","author":"赵尊岳","text":"暝霭四山碧，残日照沙明。侧寒轻暖天气，著我镜中行。约略大痴粉本，随分纫舆丘壑，此际足平生。青笠绿蓑外。闲共旧鸥盟。钓游处，消涕泪，惜崚嶒。素云黄鹤，危阑烟柳莫登临，回首青山如梦。难得疏钟如话，似带倦时情。缓缓送归棹，坐待月华升。"}
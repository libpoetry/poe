{"id":"400421","title":"水调歌头 与旧日海丰中学同学小集","dynasty":"民国末当代初","author":"钟敬文","text":"京国正佳日，五老集西郊。纵谈畴昔，往事如海复如潮。谢道山前夕照，方饭亭边林影，红绿眼中描。逝矣五十载，老健喜今朝。忆家乡，当黑夜，卷惊飙。五坡同学，落落奇节几人豪。星火赤山农会，霹雳劳农政府，伟绩映丹霄。肃肃瞻前躅，肯使壮心凋。"}
{"id":"812996","title":"壶园中秋待月四首","dynasty":"清","author":"张廷寿","text":"徙倚高楼待月来，虚空有影更裴回。关心欲向姮娥诉，无奈愁云总不开。悠然拨雾见青天，丹桂飘香客未眠。玉斧仙人如有意，破除凡例不论钱。清光今夜十分满，谁道扬州只二分。多少往来名利客，笙歌忍向月中闻。?懆秋风走十科，秦淮曾共酒杯多。今宵月色依然好，可奈方干已老何。"}
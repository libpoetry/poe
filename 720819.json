{"id":"720819","title":"东风第一枝  送张君携假返杭州","dynasty":"明末清初","author":"屈大均","text":"荔蕊初含，棉花欲吐，春光渐与膏沐。乳莺催意香泾，旅雁引辞槛曲。兰桡荡漾，羡归客，鸳鸯相逐。漫计程，想到明湖，尚未藕肥菱熟。知佩又、大红媚蝠。么凤子、再看羽绿。早从奔月灵娥，乞得兔儿在腹。罗孚曾至，怎忘得、芝甘如肉。待宦成，散带重游，肯作洞天梅福。"}
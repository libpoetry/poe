{"id":"807659","title":"喜迁莺  立冬","dynasty":"清","author":"陈维崧","text":"西风忒峭。把似锦浓秋，霎时都扫。林影添黄，潭痕减翠，易损他乡怀抱。瓮头索郎未熟，坌口猎徒还少。燕市畔，渐消寒九九，排当画稿。那晓。人世事，月令岁华，惯是田家好。摘菜淹菹，燃糠煨芋，夜火村村打稻。惆怅年来残夜，催著朝衫偏早。凭谁说，向茅檐曝背，溪南诗老。"}
{"id":"701129","title":"再用前韵呈唐府尊二章","dynasty":"明","author":"符锡","text":"粤南封邑未论边，不重诗书重力田。半载震冲奔戌鼓，几家樵爨复灯烟。卖刀渤海宁□廓，兴学文翁在折旋。吏隐向来容别驾，不妨歌颂太平年。不妨歌颂太平年，三月兴师六月旋。塞马力疲空恋主，楚春情切待归田。梦回韶署分今雨，思入梧江隔暮烟。几卷残经数椽屋，敢论风月浩无边。"}
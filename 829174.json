{"id":"829174","title":"清平乐 超翁画芍药绝笔便面，为谢佩真题","dynasty":"清末近现代初","author":"吴湖帆","text":"胭脂点点。心血浑如染。嘘尽红情遮半面。恩到深时成怨。此花恰号将离。阶翻扇底谁知。几许断肠春色，秋风恨结无期。江山未老。人寿天应笑。空谷幽兰名著早。信美文章争道。十年南国行吟。一房花木深深。衫袖微尘亲浣，期颐自有禅心。"}
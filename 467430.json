{"id":"467430","title":"浙江书协成立三十周年歌以颂之二首","dynasty":"当代","author":"金鉴才","text":"三十真当立，书坛喜气盈。风云时际会，得失费经营。长策群思集，元功众志成。量才须四重，立业在双精。两岸猿啼急，一帆风正行。据高舒望眼，旗帜自分明。今闻开浙派，绝壑起雄关。遥岭千寻秀，幽泉百道弯。昆崙有一圃，瀛海列三山。故垒朽无已，灵蛇兴未閒。岂能穷变化，只要肯登攀。他日开鹏翼，狂歌谈笑还。"}
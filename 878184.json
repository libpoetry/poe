{"id":"878184","title":"竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷馀十八首别命题或追录少作并存于卷以训童蒙之意 登单于台","dynasty":"宋","author":"刘克庄","text":"五叶英雄主，长驱等拉摧。单于先退舍，天子自登台。鸣镝经营远，乘舆警跸来。穹庐空漠遁，黄屋半天开。雁塞三更月，龙廷一炬灰。公卿争上寿，扈从翠华回。"}
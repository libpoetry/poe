{"id":"275565","title":"齐天乐·观太浦河工程作","dynasty":"现代","author":"汪东","text":"一台高耸苍茫际。山川更添奇伟。列炬穿林，鸣机动谷，欢乐歌声时起。千群似蚁。看拓土开疆，暗符兵事。歇浦遥通，创成新纪照青史。当年堪笑郑李。寸功犹自诩，应共波逝。大禹遗规，中吴旧迹，湮没都逾千祀。新邦继此。算九泽陂平，三江奠止。试舣扁舟，太湖清见底。"}
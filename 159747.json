{"id":"159747","title":"宝鑑·宝鑑鸾沉影","dynasty":"宋代","author":"宋庠","text":"宝鑑鸾沉影，仙軿凤翼辀。腰轻时待舞，眉细不藏愁。洛馆迷罗袜，秦桑露桂鉤。电微开笑厌，珠滑入歌喉。百子宫池暮，千丝越纲稠。生香徒辟恶，织草未蠲忧。烛短鸳鸯被，更兰翡翠帱。月寒喧药杵，海阔漾霞舟。公子常逢燕，星姬镇问牛。彫胡容一荐，沟水自分流。"}
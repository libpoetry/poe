{"id":"420724","title":"大江乘 伤时","dynasty":"近现代","author":"李继熙","text":"新潮浩荡，看时代轮齿未停片刻。堪笑书生迂阔甚，主义空谈何益。万里投荒，乘桴海上，此意无人识。问谁能为吾民，拯斯饥溺。尽道雨涩风艰，山羸水瘦，长叹望京国。匪祸滔天缘底事，休把承平粉饰。近五年来，鹰瞵虎视，弱肉遭强食。内忧外患，料诸公怎忍忘得。"}
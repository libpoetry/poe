{"id":"253670","title":"莺啼序·依微九峰雪霁","dynasty":"现代","author":"姚佳","text":"依微九峰雪霁，隐琼枝玉树。投至得，雁杳鱼沉，的的心事谁付。堪怜许，芳菲歇尽，汀洲杜若稀鸥鹭。念东篱伫立，白衣贳酒相遇。几度天涯，关隘迢递，失来踪去路。闻鸡唱，店月桥霜，欲归翻又成误。匹如闲，餐风宿水，索强似，软红香土。面磨罗，梦醉梦醒，今宵何处。合欢蠲忿，萱草忘忧，哀乐漫输与。那些个，柳烟花雾。杏雨梨云，逐影随波，片光零羽。镂金铺翠，看朱成碧，莺吟燕语更邀取。到而今，纵有寻幽趣。蜂媒蝶使，无端能解殷勤，不觉竟是孤负。中年丝竹，南渡衣冠，若篆香半缕。便则道，说今道古。爱恨交加，兰艾同焚，镜鸾共舞。瑶台阆苑，璿霄丹阙，蓬山咫尺无人顾。可商量，伴得神仙住。看承万象更新，斗柄回寅，豁然天宇。"}
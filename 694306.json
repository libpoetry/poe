{"id":"694306","title":"与廷实同游圭峰别后奉寄且申后来崖山之约","dynasty":"明","author":"陈献章","text":"弄罢飞泉下玉台，青天何处首空回。城中春雨君高卧，竹下茆亭客未来。坐隔谈锋终日笑，碑封丹迹几回开。孤舟莫负秋来约，同到崖门白浪堆。千寻岭上更登台，再到丹丘忘却回。雨歇山斋人已去，月明江舫梦还来。不?铁柱唐针利，岂乏金篦刮眼开。回首崖山多感慨，英雄枯骨漫成堆。"}
{"id":"461102","title":"齐天乐 己丑中秋前二日","dynasty":"当代","author":"汪洋","text":"众仙犹恋幽台驻，旗翻健儿如虎。画鼓严城，烟花夜市，今古繁华无据。乌衣羁旅。恨风散霓裳，梦痕难数。唳鹤归来，又惊桑陌掩朱户。来寻旧题丽句。锁神州雾里，沧海谁主。剑指星河，光侵桂影，怕照人间朝暮。云涛似鹜。忆横槊当年，断蛩尘土。偶听零钟，础苔邀暗雨。"}
{"id":"308826","title":"新雁过妆楼·小队西风","dynasty":"现代","author":"赵熙","text":"小队西风，年年是、秋晴一字排空。自春别去，应讶战血飞红。羡而无家天地外，计程万顷水云中。又相逢、乱山画角，身世霜枫。人言潇湘似玉，问翠苔夜宿，曾梦卢龙。万方多难，何地更著渔翁。声声唤人泪落，况铁甲、沙场书未通。三更雨，正向南飞去，千岩佛钟。"}
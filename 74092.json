{"id":"74092","title":"念奴娇·怒涛驾雪","dynasty":"元代","author":"朱唏颜","text":"怒涛驾雪，＊千骑、争赴危坡奔注。高阁凌空图画出，邈邈荆扬佳趣。梦泽云宽，邗沟霜净，影落晴檐柱。南来王气，消沉榛莽深处。堪笑亡国危机，沉江铁锁，欲把东吴拒。司马家儿那解事，神算真成天遇。商意悲凉，宫词凄苦。忍听临风句。无情江水，不将遗恨流去。"}
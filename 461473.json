{"id":"461473","title":"午夜醉过腾王阁","dynasty":"当代","author":"添雪斋","text":"翼轸清江岸，万灵出其夜。我魂既醉时，倏与高阁借。独立如瞽聋，群风声欲哑。恍有狰狞爪，攫我将类祃。暗流窜空途，速过密林罅。形迹未可知，馀骨将炙化。速落破碎间，时痛不得罢。轰然一裂眦，旁路灯乱射。前魂音渺茫，饰我以神话。薄雾已淡蓝，触手清凉下。"}
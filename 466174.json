{"id":"466174","title":"高明行西江书所见，同者石人兄","dynasty":"当代","author":"卢青山","text":"秋江一碧远连空，岸上町畦绿趁风。荷担谁家老翁媪，夕阳影里背微弓。瓜畻豆架满田周，老圃雏儿事不休。白蝶一双飞复返，来叮菜甲绿尖头。新翻畴土气薰甜，短柄锄头老可怜。小憩不知坐何许，夹衣挂在野蒿边。遥遥舟过浪参差，秋水微凉望可知。滩上拾螺蹲少女，衣边白露小腰支。稚女盈盈正龀髫，抟沙作犬膝般高。日斜人去空江静，独向滩头守夜潮。自是居家在梦乡，不同群卉竞芬芳。及今秋暮君才醒，独看枯萁满故塘。"}
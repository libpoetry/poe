{"id":"405277","title":"虞美人 和后主","dynasty":"近现代末当代初","author":"赵尊岳","text":"荼蘼一架才开了。便觉春光少。游丝几度袅东风。更逐残英，飞舞小庭中。雏莺乳燕寻常在。转烛年华改。声声你不断离愁。绿绮窗前惊醒梦如流。湘弦润湿苔侵绿。春雨相连续。玉阑孤倚悄无言。看尽浮花，浪蕊送华年。回头挂壁银筝在。手涩调新解。无声过泛最情深。为问满怀，幽怨可能任。"}
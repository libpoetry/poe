{"id":"1078024","title":"立春日龙化道中得家问诸季已挈家渡浙江如剑川又闻江西颇有群盗啸聚遂决意由五羊趋循惠潮阳假道闽中以归偶成三篇时十二月十九日 其二","dynasty":"宋","author":"李纲","text":"远信来时岭峤春，浮家已在浙江滨。更传赣水方虞寇，须向闽山与问津。万里归来寻乐土，千岩好去作閒人。干戈未息中原暗，怅望关河胡马尘。"}
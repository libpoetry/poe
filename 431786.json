{"id":"431786","title":"虞美人 公园白桃数株，及时作花，清艳独绝，弱不胜怜。以小令赋之二首","dynasty":"近现代","author":"刘鹏年","text":"鬘天飞下琼花雪。浣尽胭脂色。婷婷玉立正芳年。任是轻颦浅笑总堪怜。孤高不羡量珠聘。甘与春同命。寄声风雨莫轻狂。留住多情蚨蝶恋斜阳。化为蚨蝶天应许。梦入花深候。是仙是幻是温柔。万劫千生此福恐难修。朝朝暮暮春魂瘦。便是飘零候。幽情输与杜鹃啼。誓愿天荒地老不分离。"}
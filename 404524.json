{"id":"404524","title":"八声甘州·乙亥仲秋明尼亚波利斯城赏月怀乡","dynasty":"近现代末当代初","author":"刘永平","text":"问明蟾、昨夜照神州，可曾见都门。正环球妇女，怀柔云集，巾帼成群。天上嫦娥凝睇，招手倍相亲。驰想重洋隔，难解眉颦。昨夜恰逢佳节，算萍飘异国，仰瞻冰轮。笑曩时雅谑，西月更圆浑。看明城、金波潋滟，怀燕都、桂影更清新。早命驾、追星赶月，飞返昆仑。"}
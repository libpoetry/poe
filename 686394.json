{"id":"686394","title":"閒居","dynasty":"明","author":"叶春及","text":"逐逐炊烟故不除，豗豗鸡犬伴閒居。鼠肝虫臂劳天地，凤矫龙盘接里闾。作粥每寻长白寺，闭门空著太玄书。傍人莫笑扬雄宅，紫府清都是我庐。穷巷回车本自偏，田家犹喜石堂眠。立锥近市非无地，抱瓮林山尚有园。栖共鹪鹩资一树，乱闻豺虎遍中原。伤心此日缘何事，愁听孤城角夜喧。"}
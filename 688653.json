{"id":"688653","title":"钤阁赠傅侍御兄","dynasty":"明","author":"严嵩","text":"素琴远抱有馀情，草阁孤峰眼共明。黄菊几逢词客病，绿尊今对故人清。留君小作山中宿，念我虚题榜下名。信有膏肓在泉石，十年从宦竟无成。山游处处见山情，极目秋空万里明。石磴屡缘心未倦，松亭小坐思尤清。林中久负幽人约，壁上新题过客名。自是登高能赋手，看君四韵已俱成。"}
{"id":"213267","title":"翠微楼对竹会饮","dynasty":"宋代","author":"方凤","text":"缥渺鼎烹矜大嚼，西家呼庐赛乳酷。肉食那知儒素风，似君臭味将无同。知我山齐少白粲，随时易办松花饭。佐食投筋毋乃馋，筠笼新掘来幽岩。封题遥寄四五尾。歆然解剥出肌理。和以芹根及薤芽，醯盐澹著香无涯。黄虀脱粟绝滓腻，得此加餐检残笥。手把南华读一过，诗思陡涌如春饭。题笔酬君君莫笑，胸中成竹谐清调。"}
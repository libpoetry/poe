{"id":"1113124","title":"浪淘沙令 其二 再和","dynasty":"宋","author":"张矩","text":"雨过暮天南。高下青峦。小楼燕子话春寒。多少夕阳芳草地，雾掩烟漫。别恨正相关。心上眉间。离歌一曲间悲欢。后夜月明何处梦，钟阜容山。换桥度舫，添柳护堤，坡仙题欠今续。四面水窗如染，香波酿春曲。田田处，成暗绿。正万羽、背风斜矗。乱鸥去，不信双鸳，午睡犹熟。还记涌金楼，共抚雕阑，低度浣沙曲。自与故人轻别，荣枯换凉燠。亭亭影，惊艳目。忍到手、又成轻触。悄无语，独捻花须，心事曾卜。"}
{"id":"765485","title":"换巢鸾凤 题周存伯横河移居图","dynasty":"清","author":"杜文澜","text":"同是浮家。问通明甚事，惯向天涯。鲈乡闲旧笠，龙井恋新茶。横河桥影绿阴遮。瘦杨几株，柴门晚鸦。孤山近，尽供养、半床书画。重话。空泪洒。吹动野笳，村影寒桑柘。赁庑幽情，买邻豪语，都付颓垣零瓦。休对斜阳说伤心，去巢秋燕飘零也。鸳鸯湖，认归舟、离情难写。"}
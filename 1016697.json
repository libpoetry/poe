{"id":"1016697","title":"偈颂六十首 其五十","dynasty":"宋","author":"释昙华","text":"千年田，八百主。甜瓜彻蒂甜，苦瓠连根苦。君不见禾山解打鼓，又不见采菊东篱下，千山万山叠叠高门户。又不见光孝僧堂六七间，日日普请搬泥土。又不见临济主中宾宾中主，二三四七面相睹。报禅流莫莽卤闻，普请欢喜搀先去。去去实不去，途中好善为。来来实不来，路上莫亏危。又不见主中主，个个衲僧气如虎。"}
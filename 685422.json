{"id":"685422","title":"题山水四景","dynasty":"明","author":"贝琼","text":"雨前雨后花满川，春光浩荡殊可怜。山人日高眠不起，劝酒提壶落红里。青林五月不知暑，玉女晒衣中夜雨。客至清谈酒更添，白杨梅熟荐吴盐。田家酒熟当早归，天气渐凉催授衣。一夜西风破霜蕊，芳菲不共芙蓉死。天云漠漠四野低，大山小山玉戻齐。春还何处寻消息，花发枝南与枝北。"}
{"id":"502414","title":"题诸葛武侯庙","dynasty":"明","author":"刘炳","text":"武侯古庙临江市，碑仆苔荒字残废。巴西巫峡长父老，至今来拜祭。木牛泥马将何施，君才十倍当曹丕。托孤付国寄大事，辅不可辅卿为之。股肱竭力誓臣节，五月渡泸亲出师。君臣气义出肝胆，千古泪落令人悲。江流不尽潮声咽，呜呼遗恨三分国。沙际空遗八阵图，苍梧云暝秋萧瑟。"}
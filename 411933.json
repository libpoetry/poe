{"id":"411933","title":"春柳四首用鱼汤秋柳韵 其一 轻尘朝雨尽杯酒于阳关残月晓风拍红牙于柳岸壮游湖海元龙之意气犹豪远念灵和张绪之年华未老聆清歌于秋柳和高曲于阳春鸾舞菱花每自怜于顾影莺鸣幽谷冀相应于同声云尔","dynasty":"近现代","author":"郭风惠","text":"雨裁风剪荡春魂，羌笛无声冷玉门。望去腰肢怜倩影，画来眉黛借愁痕。杂花炫色红成阵，高树垂阴绿映村。京兆风流张绪美，如云意气向谁论。"}
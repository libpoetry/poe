{"id":"271812","title":"金缕曲·题陆念初世丈乐水怡云图","dynasty":"现代","author":"李炳灵","text":"文彩机云后。六十年、通家孔李，交情依旧。玉貌亭亭人宛在，茗碗炉香消受。是名手、丹青绘就。一笑临风轻富贵，俨萧疏、陶令门前柳。案头牍，尊中酒。于公治狱传人口。早判将、申韩凉薄，龚黄仁厚。点染烟霞供啸傲，万斛扫除尘塘。云中水、洞天别有。独我荒庄惭弱植，阅沧桑感触兴亡又。昔音稚，今衰叟。"}
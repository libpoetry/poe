{"id":"1065766","title":"张几仲被召还朝其幕府赵承之送行至漳水用杜子美诗为韵作诗十篇既还孙志康亦取其韵追送过方官并门因几仲之来遂得诸公相遇今幕府例罢不能无离索之意故亦用此韵见意 其一","dynasty":"宋","author":"苏过","text":"元戎度量大，六二坤直方。好士常仄席，疾恶如探汤。威名在夷虏，功烈纪太常。臧孙自有后，何必谏如棠。"}
{"id":"144851","title":"祭坦仲履·仲履真吾徒","dynasty":"宋代","author":"释文珦","text":"仲履真吾徒，敏慧出流辈。比玉无纤瑕，方珠绝微颣。子心如秋月，皎皎长不昧。子身如閒云，出处极自在。相从逾十年，不见时俗态。爱子静而文，喜子和而耐。语子以玄微，一一能领会。今子隔重泉，使我增感慨。酌彼清漳泉，为子供一酹。魂气诚有知，歆监俨如对。"}
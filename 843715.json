{"id":"843715","title":"和高安中路自治会议长陈伯莪见赠原韵，并留别邑内诸君子","dynasty":"清末民国初","author":"许南英","text":"二年水乳渐交融，直道斯民毁誉中。一瞽飞鸿留爪印，半生磨蝎是身宫。文章喜见维新派，父老犹存太古风。翘首蒋侯飞鸟到，逖听载道口碑同。百勤未免一抛荒，局外端资告语详。晚节相期魁塔峻，别情应与肄江长。许衡原是官为隐，陈实能令盗化良。寄语诸君图自治，疮痍满目莫相忘！"}
{"id":"405340","title":"鹧鸪天 赠瞿禅","dynasty":"近现代末当代初","author":"徐震堮","text":"有客相从寂寞滨。书堂遥忆谢家邻。新词漫遣供惆怅，矮屋犹堪一欠伸。歌抑塞，酒逡巡。未妨高卧北山云。龙蛇影里钩帘坐，不染西风庾亮尘。几度春归在客先。不离西阁又经年。百金未买东屯宅，十亩曾无下噀田。愁瓠落，酒蝉连。扁舟心事堕风烟。松涛一枕城南路，著我高楼听雨眠。"}
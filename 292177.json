{"id":"292177","title":"满庭霜·题雪竹画帧为崔劭方作","dynasty":"现代","author":"张慎仪","text":"薄月栖寒，朔猋觉梦，满阶枯翠冥冥。暮鸦盘未，空际了无声。霏过一回晴雪，瘦筠萧、槭也愁醒。忆琴外，玉梅同调，寄语细丁宁。倚阑。人去后，枝摇琼屑，冷透疏棂。问平安谁报，依旧亭亭。横抹苍寒不断，尽幽绝、好绘丹青。增惆怅，春风鸾尾，知更怆吟情。"}
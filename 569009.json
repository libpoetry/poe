{"id":"569009","title":"赠别邢氏邢子愿按吴吴人德之而迁楚藩少参以去不佞尤有慨焉因成二章盖比兴之义胜云尔 其一","dynasty":"明","author":"王世贞","text":"三吴昔沴疠，原野何葳蕤。灵雨从北来，为我日夜滋。破块将作膏，润枯将作荑。旱魃何相仇，狂飙中夺之。一展衡巫云，再展七泽?。吴民泣相呴，焉用真宰为。虚矣诅楚言，楚氓仍见私。"}
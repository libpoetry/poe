{"id":"468065","title":"丙戌人日书感二首，遵中镇诗社约用蔡襄韵，时余甫返蓉定居，距二十二岁出川，三十八年矣","dynasty":"当代","author":"蔡淑萍","text":"梦中未识锦江船，惯看瘴霾和塞烟。客地风霜催鬓老，家山消息倩谁传？归来剩止诗三百，曾写行难路八千。人日逢春多感慨，怎将片语祝新年！何堪家国浪中船，往事萦怀未化烟。故里赤贫人善斗，龙沙绝远檄飞传。当时完卵谁能一？今日梦槎心结千。风雨萧萧天易老，民权民主盼年年。"}
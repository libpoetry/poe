{"id":"419908","title":"潇湘夜雨 徐季同下世倏两月余，赋此志哀","dynasty":"近现代","author":"邓潜","text":"邻笛凄风，围城听雨，算来知己无多。遗园携酒，几度看花过。曾戏说、纷纷蚁战，祈速死、梦醒南柯。真如愿、家风羽化，一鹤去仙阿。春前经病起，已怜此树，生意婆娑。尚书窗孙课，墨点烟螺。招客柬亲将诺画，惊一瞥渺若山河。翻吟稿、秋魂在纸，犹念故人么。"}
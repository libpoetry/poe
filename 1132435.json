{"id":"1132435","title":"闺情四首","dynasty":"宋","author":"魏鹏","text":"春闺晓起泪痕多，倦理青丝发一窝。十八云鬟梳掠过，更将鸳镜照秋波。侍女新倾盥水汤，轻装雪腕立牙床。都将隔宿残脂粉，洗在金盆彻底香。红绫拭镜照窗纱，画就双眉八字斜。莲步轻移何处去，阶前笑折石榴花。薰风无路入珠帘，三尺冰绡怕汗黏。低唤小鬟推绣户，双弯自濯玉纤纤。"}
{"id":"686907","title":"挽周宁宇先生二首","dynasty":"明","author":"刘宗周","text":"一别衡门隔暮烟，归来惟见陇头阡。空悬北斗推前辈，怅望东山忆旧缘。暇日每歌元亮句，晚年深契道州传。论心小友容呼久，老大风尘祇自怜。首阳高冢郁嵯峨，硕果摇风得几何。独与群贤留晚翠，终令两浙起颓波。枫山名德朝参少，杨尹风猷家食多。此日身骖箕尾去，寒芒夜夜照林阿。"}
{"id":"466228","title":"入秋五首","dynasty":"当代","author":"卢青山","text":"殷勤一雨开馀暑，薄有秋凉最可人。小饮闲贪中夜睡，月和蛙语守前庭。白莲花胜撮云轻，百物萧萧渐欲宁。珍重萤光千宛转，为吾舞落一生心。露雨青珠垂玉叶，荷花素袜渡微尘。秋山真是先生友，独倚塘堤听屐声。我在山中居已久，椽南无鸟不家禽。请看暮翅迎归后，又得晨窗报晓音。初无宝筏济沧澜，纵有红尘梦不还。得一茅椽生已足，椽中胸腑椽外山。"}
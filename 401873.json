{"id":"401873","title":"曙南咯血以诗慰之二首","dynasty":"民国末当代初","author":"聂绀弩","text":"十年江汉旧诗翁，体怯重阳落帽风。人老住家如住庙，吾衰因病更因穷。游周五岳头颅白，散尽千金咳唾红。尔我余生须互藉，燕山楚水有邮筒。事虽多病实多愁，心骨从来命不犹。观水难同庄子乐，仰天忽作杞人忧。山逢险绝偏孤往，年向古稀又九秋。真是六亲无二运，终朝有物鲠吾喉。"}
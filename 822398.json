{"id":"822398","title":"绕佛阁 危阑凭雨，风物凄异，孤怀自诉，有断肠之音，同袌碧韵","dynasty":"清末近现代初","author":"周岸登","text":"雨晴未准。云敛远碧，帘罅风紧。杯酌愁整。菊迟病久，寒砧报霜信。笛楼恨凭。江草倦绿，芦浪千顷。鸥梦清迥。棹歌响答，微茫认归艇。景物转骚屑，客馆吟商迷晚径。鸦舅冷红，莲衣彫玉井。又砌畔啼螀，幽咽难听。楚兰魂定。是党锢文章，休说憎命。理琴丝、泪交縻绠。"}
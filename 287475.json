{"id":"287475","title":"水调歌头·中秋夕，风雨中渡长江，过徐州乃见月","dynasty":"现代","author":"夏承焘","text":"对酒不须劝，听我浩歌声。百年能几今夕，一笑大江横。天上本无风雨，扫却人间云雾，万象自空明。散发照江水，此兴冠平生。二三子，歌慷慨，兴飞腾。当年击楫豪气，醉里共谈兵。指点白鸥起处，想像红旗无数，万舸夜南征。回首卅年事，烽火满彭城。"}
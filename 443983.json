{"id":"443983","title":"望海潮 厦门鼓浪屿","dynasty":"当代","author":"熊盛元","text":"蓝霞低护，沧溟遥指，蓬莱望里迷濛。鲸背放歌，波心照影，飘然恍入珠宫。霜雪卷晴空，蜃楼接螺岛，真幻朦胧。万木扶疏，一襟披拂快哉风。浮沤小寄萍踪。羡滩头宿鹭，天外飞鸿。仙梦欲寻，尘缘未了，云游恁地匆匆。山染夕阳红。海隔星槎杳，啼断寒蛩。伫看巉岩石像，慷慨起沉雄。"}
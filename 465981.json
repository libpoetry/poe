{"id":"465981","title":"添雪梅花曲六首","dynasty":"当代","author":"添雪斋","text":"秋末霜严多肃杀，客心不奈急风刮。待之初雪起哀歌，一曲《梅花》过古刹。随风起韵与谁说？玉骨冰颜任起灭。但令诸天知我空，与之一夜梅花雪。梅花一夜说添雪，古径薄寒深瘦折。山色分于月色多，自将墨笔写清别。托身瘦雪东风侧，吹散梅花多古色。孔性尧心方寸间，一枝清萼已难得。冬风渐渺苦寻思，一得梅花句也痴。偶有蓑衣沾雪落，源于梦后未醒时。本与东风占影斜，毫端更是可人些？故而舍我三生梦，结作今宵绿萼花。"}
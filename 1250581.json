{"id":"1250581","title":"宋铙歌鼓吹曲十二首 其七 诸将伐蜀取剑州蜀主孟昶封府库请䧏为巴蜀平第七","dynasty":"元末明初","author":"宋濂","text":"惟彼巴蜀，务靡丽以夸。金块珠砾，纳政于邪。于铄王师，如虎如螭。㩋夷凶族，使民气以摅。足不加首，臂岂大于股。启关迎䧏，崩角无敢后。声明宣，流被区。有百蛮来，同孚至理。上邻二五皇，德羡且阜。"}
{"id":"190141","title":"送犊鼻褌与任敦夫","dynasty":"宋代","author":"李新","text":"任翁何为穷，一性共癖左。不妄取芥粒，甘似西山饿。短褐结郭丝，犊鼻讵穿丝破。当时北阮贫，矫枉几太过。肯揭长竽头，恐亦是奇货。岂惟宜跻升，抑自利顿挫。济河不撷褰，秃尾正便坐。迟行少前跋，趋急或后簸。刀尺初与形，虮虱已相贺。平生马鞍间，髀肉已稍磨。此既身之章，十年共起卧。必以狐裘易，顾我应难和。子赋从军乐，城垆始烦瘅。服之远行迈，百步无一蹉。尔来玉泉老，以此劝勤怠。犹忆当时庚岭前，传衣正是普通年。问道未余衣下事，寥寥千载不相传。"}
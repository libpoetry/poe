{"id":"462059","title":"倾杯","dynasty":"当代","author":"添雪斋","text":"泛雨黄昏，度风朱户，宫槐几树香委。冷碧挂草，乱粉系蕊，砌下梧桐泪。无端忆得青梅日，试断肠滋味。残吟两句，成梦曲、却又催人难寐。借醉，将情入酒，怯妆抛镜，休问谁憔悴。纵说尽沉浮，如今依旧是、经年随水。一水新愁，一番消受，一夕思量对。不知累，心早已，为他而碎。"}
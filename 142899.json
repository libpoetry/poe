{"id":"142899","title":"山中吟·蕊珠闲居兮作七言","dynasty":"宋代","author":"洪咨夔","text":"蕊珠闲居兮作七言，琴心三叠兮舞胎仙。呼汲日月下上云烟兮，回紫抱黄入丹田。一面宗泥丸，六府主丹元。五蕤应两扉，九微彻三关。明堂閟虎章，玄阙森龙幡。素衣以便重裹朱带，绿华裙上有黄裳。子丹兮常在两眉端。欲求泥丸满，直须丹元存。灵台贮清明，太极涵肧腪。升坎降离凝正一而融三五兮，付之灵坚童子玉池太和官。重楼十二环兮兰"}
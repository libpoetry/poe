{"id":"1017898","title":"偈颂一百零二首 其九十九","dynasty":"宋","author":"释绍昙","text":"瑞岩彻骨穷，最苦冤憎会。厨无糁聚蝇，将何物分岁。拟烹露地牛，催纳筋角反为忧。拟取凤凰髓，伤损太平祥瑞气。拟吞栗棘蓬，塞断咽喉气不通。拟包铁酸馅，欠紫丝头难措办。不如据见定，随家丰俭。泉?圣井，盘簇灵芝，鲙缕绿云，饼翻剪月，饭后更煎茶一盏。"}
{"id":"467113","title":"南歌子","dynasty":"当代","author":"陈永正","text":"微月低遥夜，娇波剪醉眸。此时并坐已凝羞，何况花深相倚殢温柔。露浥行人少，榕低仄径幽。春归都道不曾愁。恐怕明朝有点上心头。步月分携后，沈星破晓初。双眸清炯意何如。百计偎衾魂梦总愁孤。花底香留颊，阶前露满裾。起来襟素向谁抒。待约归时一棹采芙蕖。"}
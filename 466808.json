{"id":"466808","title":"拟作鹧鸪天三首用月怀玉韵","dynasty":"当代","author":"张月宇","text":"杜宇啼残片片红，临风徙倚断桥东。夜长每向愁中尽，酒淡何从别后浓。烟隐约，雨空蒙。江南隔望怅无穷。知侬亦在江南岸，一寸相思两处同。月冷春池接岸平，无声万簌倍凄清。流星已陨三生愿，顽石犹镌一诺承。心幻灭，影伶仃。十年风雨忆曾经。悠悠旧谱新词恨，拔断筝弦曲未成。梦影梨云幻或真，惊鸿一刹水无痕。霓裳尚自盈盈舞，心语凭谁细细论。花似血，昼犹昏。春寒料峭掩重门。启窗放入紫蝴蝶，可是前生薄幸人？"}
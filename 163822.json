{"id":"163822","title":"念奴娇·诸公台省","dynasty":"宋代","author":"林正大","text":"诸公台省，问先生何事，冷官如许。甲第纷纷梁肉厌，应怪先生无此。道出羲皇，才过屈宋，空有名垂古。得钱沽酒，忘形欲到尔汝。好是清夜沉沉，共开春酌，细听檐花雨。茅屋石田荒已久，总待先生归去。司马子云，孔丘盗跖，到了俱尘土。不须闻此，生前杯酒相遇。"}
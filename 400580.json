{"id":"400580","title":"忆旧游  讯港中岁晏花事","dynasty":"民国末当代初","author":"饶宗颐","text":"渐愁滋露溉，草细风梳，人倦春宵。暗里年华逝，任云旗远隔，梦雨飘潇。画楼酒醒何处，笼壁短灯摇。鼓瑟无凭，扬舲有意，总是魂销。迢迢。漫游处、只雪拥平皋，尘满行镳。想故人天末，早慵忺倾酝，山泽频招。粘天海气花木，灯火赤阑桥。更绿柳新稊，春来散囿多绛桃。"}
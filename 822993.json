{"id":"822993","title":"庆春宫 和壶庵师见寄","dynasty":"清末近现代初","author":"赵熙","text":"僧粥炊香，宫梅含笑，小红乍吐新萼。微雨黄昏，奇{山畺}青峭，楚兰遥订诗约。岁华催晚，梦犹在、樨香小酌。白头吟社，三叠阳关，水边楼阁。夜寒一寸冬心，今到尧年，月明仙鹤。如此生涯，大难来日，吹浪江豚还作。数枝篁翠，好拳住、宣和冻雀。万松深处，云水孤僧，一庵无著。"}
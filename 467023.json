{"id":"467023","title":"甫归旋别赠卉华三首","dynasty":"当代","author":"陈永正","text":"款款深宵语，凄凄小别情。一灯分映泪，残月堕无声。误汝至于此，抚心安可名。还家应梦我，犯晓出重城。湖月微微荡，柔情往往移。岂劳风皱水，愁绝木无枝。待汝回波脸，来宵入梦思。未殊清夜景，临去最难持。岁晏犹为客，宵寒忽梦君。清癯衣改作，哽咽语难闻。待我何年可，由人此夕亲。轩车来独晚，两意在高云。"}
{"id":"292630","title":"百字令·徐定超御史溺死虹口，招魂后降乩于其家，约期摄影，竟得之","dynasty":"现代","author":"张克家","text":"一奁黴黯，吸收将缕缕，毅魂强魄。胜国衣冠还宛在，两折林宗巾角。万里沧瀛，澄波印月，是否骑鲸捉。先生仙也，几番来去如昨。世乱事杂言庬，江干诸子，方竞灵魂学。摄影竟传真色相，描对亏他冥索。变幻黎邱，狰狞罔象，妙手空中摸。良霄为鬼，可知余气犹恶。"}
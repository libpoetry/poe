{"id":"1215234","title":"罍","dynasty":"元","author":"丁复","text":"贰守何能尔，明公特异哉。蜚声惊大府，报最达重台。政洽邦千里，心清水一杯。威名动草木，颂语出□□。儒术行中道，文光炳上台。菁莪思乐育，徵粟可迟回。飞檄如星急，连樯驾浪来。轮囷登廪庾，精洁粲珠□。炊爨迷深竹，抠趋失故苔。馨香通肸蚃，勋业此胚胎。统宇弘无际，颠厓政可哀。箕畴先食货，商鼎赖盐梅。峻陛高班入，彤庭紫诏裁。咨询周远迹，答问彻□□。盛德乾坤报，危言山岳摧。田畴无失业，府库孰非财。燮理阴阳事，消沈水旱菑。虞谟恒赞赞，汉网愿恢恢。泽沛弘羊雨，霾空野马埃。常令见白日，终老北山隈。"}
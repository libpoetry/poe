{"id":"237742","title":"周知和以苏陈倡和韵赋水仙江梅蜡梅三种花谨","dynasty":"宋代","author":"曾协","text":"天工着意初放花，三英凛凛真一家。镂冰点酥更团蜡，始信功深解生物。临风却嗅心自知，粲兮粲兮哦古诗。几年刻玉但成叶，一笑真同长康绝。得非仙种来神山，为伴老子终朝眠。岁寒得友不忍去，且对众香勤觅句。鼎分风月俱可人，如陈窦刘人所君。诗场战罢戢干越，尽扫色尘歌一钵。"}
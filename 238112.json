{"id":"238112","title":"哭朱严伯·修麓长髯客","dynasty":"宋代","author":"徐玑","text":"修麓长髯客，风仪野老边。夕阳鸟袖薄，细雨葛巾偏。握手相从日，寒云未雪天。酽醅篘不尽，鲊醖罄无捐。共舸浮江北，聊吟就几篇。梅花知老矣，流水尚依然。倚杖临皋别，东风白发前。官途三载远，世事古人先。匹布心曾许，交情后莫傅。萧萧瓜井暮，瑟瑟故庐烟。衰病身如木，怀思泪欲泉。磨诗终未隐，空向月婵娟。"}
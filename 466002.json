{"id":"466002","title":"蝶恋花 星之子","dynasty":"当代","author":"添雪斋","text":"仲夏之风谁纵起。孤影支离，心色悲如水。银棘红玫相迤靡，无声浅饰梦中子。梦里清颜非旧似。冥暗轻蓝，冷冷双瞳视。哭泣苍穹三万里，浮沉痛绝终难止。冥晦时空谁所喜。黑色荼蘼，遍及幽都里。不见当年纯白蕊，馀香惘惘风中逝。铄铄星如初雪缀。错落寒灰，是己心将死。回望冷光沿岸起，郁蓝化作悲怆字。"}
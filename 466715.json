{"id":"466715","title":"悔诗二首","dynasty":"当代","author":"吴金水","text":"久贮冰心在玉壶，缘何一怒向狂徒。试锋即便如杨志，逞气仍难赦灌夫。莫惜林泉云水净，应容坛坫雀鸦呼。今宵忽起西园梦，月淡风清是故吾。图南自要禦扶摇，岂有閒情系短标。已识生涯原有限，悔将义气付无聊。风鸿且任鸦嘲笑，霜木何曾影动摇。只对朋俦倍惭愧，八方慰语汇如潮。"}
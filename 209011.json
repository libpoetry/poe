{"id":"209011","title":"和葺芷雪韵·夸父逐日有余力","dynasty":"宋代","author":"郑清之","text":"夸父逐日有余力，驱万白{鲵鱼换虫}飞练织。连天照耀作夜明，涌池培堆惊壤息。竹高已学枪头势，梅近犹能半面识。坡翁笑效六一体，八章联翩韵声色。麻衣忽见蜉蝣阵，砚池观鱼来紫石。郑谷祗解瘦寒句，江上渔蓑正披得。何如囊锦生谷纹，兔园老笔阳春墨。"}
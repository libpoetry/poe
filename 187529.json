{"id":"187529","title":"送李季喦归蜀","dynasty":"宋代","author":"刘宰","text":"平生秀喦翁，嘉遯轻朝衣。圣世重特招，趣驾不容违。我岂匏瓜哉，先圣固所晞。长江一万里，舟行疾如飞。东南盛人物，十九饫甘肥。颇藉子公力，宁知伯玉非。秀喦曰异哉，我本起布韦。岂比淮之水，东下杂于淝。论奏了不阿，正直鬼神衣。谗言嗟止棘，曰归咏采薇。岁晏江涛平，雨雪从霏微。县知到家日，花竹绕山扉。"}
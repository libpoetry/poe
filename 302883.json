{"id":"302883","title":"征招·送故友人姜君真夫归柩","dynasty":"现代","author":"黄光","text":"才看花事酴醾了，伤心故人亡矣。善射范驰驱，岂妖禽回矢。招魂兰棹舣。问年华、才逾强仕。五载依人，一朝沉志，殁而犹视。难忘是深闺，明珠泣、争禁怨琴丝理。膝下念娇儿，又蓉城遥寄。乱离今未已。漫惊叹、人情如纸。忍瞻望、七尺桐棺，伴落红归里。"}
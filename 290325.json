{"id":"290325","title":"东风第一枝·春晓荡舟三桥看柳色","dynasty":"清代","author":"殷秉玑","text":"翠抹妆浓，清灯影瘦，好山迎我先笑。一篙花外轻回，认得去年芳草。东风破梦，强扶起、腰肢低袅。听杜鹃、频唤春归，不解春归犹早。须自惜、瘦容婉妙。还自把、黛眉暗扫。嫩阴压住杨花，瞒却燕莺分晓。漫天飞起，恐竟把、佳人催老。待春痕、它日飘零，只有乱萍知道。"}
{"id":"829409","title":"书梅泉今觉盦诗集后二首","dynasty":"清末近现代初","author":"陈曾寿","text":"散原醲粹太夷巉，兼至重看今觉盦。振古才难天不惜，百年心死味犹谙。有涯何苦殉哀乐，相望几时同笑谈。动地边风凄欲绝，尚吪无寐倚诗函。冷暖由来只自知，人间怪好未妨齐。伤春有鸟惟啼血，饮酒何人解到脐。灭性劳生言至痛，香炉古庙去仍迷。平生风义陈袁郑，只与樊南作泪题。"}
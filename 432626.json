{"id":"432626","title":"题龙寺二首","dynasty":"近现代","author":"周云阁","text":"寺门开处万山攒，翠柏苍松任意看。海是众生登岸筏，莲为大士济人丹。禅机开示石能悟，道力宏深音可观。我欲尘缘都摆脱，到兹名刹坐蒲团。羡煞高僧自在身，潮音日夜演频频。能离苦海终成果，得住名山也是因。五蕴皆空真妙谛，六根不净即凡人。今朝到此庄严刹，要向空王细问津。"}
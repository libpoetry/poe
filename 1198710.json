{"id":"1198710","title":"晋杯槃舞歌诗","dynasty":"魏晋","author":" 无名氏","text":"晋世宁。四海平。普天安东永大宁。四海安。天下欢。乐治兴隆舞杯槃。舞杯槃。何翩翩。举坐翻覆寿万年。天与日。终与一。左回右转不相失。筝笛悲。酒舞疲。心中慷慨呆健儿。樽酒甘。丝竹清。愿令诸君醉复醒。醉复醒。时合同。四座欢乐皆言工。丝竹音。可不听。亦舞此槃左右轻。自相当。合坐欢乐人命长。人命长。当结友。千秋万岁皆老寿。"}
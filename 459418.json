{"id":"459418","title":"窗外树秋来忽作新叶","dynasty":"当代","author":"卢青山","text":"窗外芙子花，及秋发新叶。暮雨昏茫间，片绿闪光泽。使我悲凉心，稍能转怿悦；岂知回思时，意更增萧瑟。坐看秋风吹，能保几日色？独对万条空，孤漠将谁说？此时非子时，此世岂子宅。虽有托根崖，安异飘泊客。我能通子怀，作诗倚窗隙。我有共子悲，子竟不能惜。"}
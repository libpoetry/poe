{"id":"1132665","title":"句","dynasty":"宋末金初","author":"吴激","text":"春风蜀栈青山尽，晓日秦川绿树平。烟拂柳梢留淡白，云蒸山腹出深青。山侵平野高低树，水接晴空上下星。玉座烟霞春寂寂，石坛星斗夜苍苍。手版西山聊复尔，角巾东第定何时。竹院鸣钟疑物外，画桥流水似江南。数树残花喜春在，一声啼鸟觉山深。玉雪自知尘不涴，丹青难写酒微醺。四海苍生谢安石，一言宣室贾长沙。海东绝域皇华使，天上仙官碧落卿。江湖攲枕梦，风雪打窗时。"}
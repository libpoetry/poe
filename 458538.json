{"id":"458538","title":"予分配在岳化，暑假至其地，正肖健所居也。与姑母饭于其家。归车中赋此，记所与共语意也","dynasty":"当代","author":"卢青山","text":"凉气忽如秋，天公欲我留。知君离别意，不肯放行舟。迁化付天运，穷通任物筹。与言能得意，似此更何求？仆本最疏放，君真爱自由。居家能四海，舞袂即三丘。会当同绝顶，傲啸接天流。"}
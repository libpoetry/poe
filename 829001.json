{"id":"829001","title":"读史二十首 其八","dynasty":"清末近现代初","author":"王国维","text":"《春秋》谜语苦难诠，历史开山数腐迁。前后固应无此文，一书上下两千年。西域纵横尽百城，张陈远略逊甘英。千秋壮观君知否？黑海东头望大秦。三方并帝古未有，两贤向厄我所闻。何来洒落樽前语：天下英雄惟使君。五国风光惨不支，崖山波浪浩无牙。当年国势凌迟甚，争怪诸贤唱攘夷。"}
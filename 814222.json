{"id":"814222","title":"谒金门 未至枫香十馀里山水，骤发借宿村舍","dynasty":"清","author":"周之琦","text":"行不得。何处箜篌唤客。坼岸崩沙天易黑。荒村聊寄迹。此际兰釭频剔。梦里关山闲觅。瓮牖绳枢环堵室。凤楼人未识。愁脉脉。还是飘蓬踪迹。水远山长音信隔。秋衾残梦积。燕子欲飞无力。何处人家坊陌。如此光阴如此客。相思留不得。"}
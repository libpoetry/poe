{"id":"404974","title":"浪淘沙慢·送春","dynasty":"近现代末当代初","author":"王韶生","text":"倚阑处，香抛麝粉，翠减红药。雏燕平芜漫掠。浮花浪蕊如昨。恁飞舞、呢喃栖画阁。有轻絮、细扑帘幕。念绣陌、钿车去何所，记曾误芳约。飘泊。绿萍点点谁托。更树底鹃啼，莺声老、苦了人未觉。教梦入愁边，莫引清酌。岁华暗促，问瞬归行锦，山涯天角。无计安排心头恶。扪襟袖、酒痕易驳。算衣带、容光同瘦削。甚临水、也照僝颜，尽寂寞，人间暗怨东风薄。"}
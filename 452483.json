{"id":"452483","title":"齐天乐 蝉墨","dynasty":"当代","author":"吴金水","text":"此身应作清商咏，缘何黯然如许。玉露霜残，高槐叶落，欲寄孤怀无处。魂萦故土。奈寒噤千林、讵呼俦侣。一掬心灰、为谁默默尚凝贮。休言桑海可待，有生能几日，磨折犹苦。画壁歌遥，题红梦远，多少凄凉思绪。窗前自语。纵得遇熏风，不堪飞举。洒向吟笺，一行情万缕。"}
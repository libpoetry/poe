{"id":"222460","title":"荷湖行为赵忠州寿","dynasty":"宋代","author":"陈文蔚","text":"青山屋上名荷湖，故知下有神仙居。全似太华峰头玉井样，花开十丈世所无。自有天地此山有，谁人种得如船藕。造物不肯轻畀付，付与湛溪云隐手。云隐济入阴德多，有如此藕痊沉痾。自炼还丹成九转，方瞳点漆颜长酡。甚不爱飞霞千树结蟠桃，甚不爱溪千顷涨葡萄。蟠桃入口那能基比密，湛溪不抵酒滴真珠槽。爱莲往往缘青壁，俯笑凡人无路觅。不知身世若为高，但见照人双眼碧。寄语峰头十丈花，年年来伴枣如瓜。不须更记岁与月，只记山前云隐家。"}
{"id":"808519","title":"东瓯王汤和","dynasty":"清","author":"严遂成","text":"此城据之屋脊坐，铁券时时书酒过。部勒群儿夙负奇，容棺之墟无稳卧。忽然治第中都中，安车迎入朝元宫。里闬兵兴叙旧事，御膳法酒时相从。是时元臣率丽法，若胡为者封瓯东。妾媵资遣日卧疾，失音之老其途穷。乃知韩彭菹醢坐少壮，从赤松游庶无恙。不然吏事既以责三公，兵权不释酒杯中，安得人人寿以终。"}
{"id":"1005220","title":"免役未几四月二十九日总府复有仓官之命五月初二日入城告愬作一绝贻如山王监簿如山前与予别谓此别不复有相见之日矣予言得十年住山不出吾事毕矣今未两月已复会面更成惨怆也","dynasty":"宋","author":"舒岳祥","text":"前时临别语堪哀，后会无期首重回。我有巾山缘未继，半年两度入城来。"}
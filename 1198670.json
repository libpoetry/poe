{"id":"1198670","title":"晋鼓吹曲二十二首 其八 文皇统百揆","dynasty":"魏晋","author":"傅玄","text":"文皇统百揆。继天理万方。武将镇四隅。英佐盈朝堂。谋言协秋兰。清风发其芳。洪泽所渐润。砾石为圭璋。大道侔五帝。盛德逾三壬。咸光大。上参天与地。至化无内外。无内外。六合并康乂。并康乂。遘兹嘉会。在昔羲与农。大晋德斯迈。镇征及诸州。为蕃卫。玄功济四海。洪烈流万世。"}
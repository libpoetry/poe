{"id":"271794","title":"翠楼吟·咏古烈妇关氏","dynasty":"现代","author":"李炳灵","text":"地老天荒，海枯石烂，此情终古难死。齐眉偕老愿，又谁料、槁砧已矣。忆结发恩深，泪痕如洗。应无悔。黄泉碧落，追寻两地。日暮。啼煞杜鹃，早芳魂一缕，随即归去。璇闺完大节，女贞花、留芬彤史。坤维正气。似古井澄清，波澜不起。歌楚些。冢间松柏，定生连理。"}
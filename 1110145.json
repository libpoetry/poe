{"id":"1110145","title":"渔家傲 其二","dynasty":"宋","author":"吕胜已","text":"闻道西洲梅已放。几时乘兴同寻访。稚子携壶翁策杖。徐徐往。青山绿水皆堪赏。满月当空川晃晃。却呼艇子摇双桨。几阵浓香新酝酿。波溶漾。宛然身在西湖上。特为梅花来渭水。有人折得横梢至。粉毖香悭春意未。多应是。江南信息争先寄。水绿山青风日美。此时正惬幽人意。驱使风光佳句里。□满纸。却将旧日诗词比。"}
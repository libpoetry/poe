{"id":"1221952","title":"同仲实南湖赏莲醉中走笔","dynasty":"元","author":"刘因","text":"湓江泔寒风露凉，安得置我濂溪堂。香尘缥缈芙蓉裳，百年得此南湖张。举杯人胜境亦胜，有莲以来无此香。莲香随酒来诗肠，得句惊起幽禽翔。幽禽随人作殢态，意欲和我风雩狂。人间一味清到骨，两足暂付吾沧浪。螟蛉蜾蠃卿且去，醉眼太华云间苍。"}
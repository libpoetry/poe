{"id":"657063","title":"唐曲江公张九龄志徐孺子碣陈献章公甫题宪副夏寅正夫邀伦同和宪使陈炜文曜刻石东湖亭上聘君子季登及陈蕃礼宜侑享故及 其三","dynasty":"明","author":"罗伦","text":"党锢诸君宿草寒，西山南浦谢盘桓。莫烦使者室悬榻，懒逐群儿学挂冠。未有烟花峤我老，只馀风月倩人看。生刍一酹东湖水，几许清光入肺肝。"}
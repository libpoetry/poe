{"id":"269860","title":"洞仙歌·次柳屯田般陟调，仝上","dynasty":"现代","author":"吴湖帆","text":"高唐，赋腻云软雨，谁说澡兰香惹。更玉女吟絮，谢娘吐雅。琼楼袖舞宫腰亚。展绮采、霞霏红紫，月迷娇姹。数国艳，一笑倾城无价。偷暇。祗者向、兴来拈韵，闷时索酒，醉拾芳草留连，醒比丽花潇洒。风流何事争惊讶。怅梦影梨痕，和泪伤心诗写。悔几许盟言，历情如画。粉镜涷冶。自惜水流难舍。相怜下。纵孤负、小镫长夜。"}
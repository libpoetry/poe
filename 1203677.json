{"id":"1203677","title":"月中仙","dynasty":"元","author":"长筌子","text":"历劫清凝，鉴无私莹澄，谁是宜表。冲虚浩渺。统万灵机变，恢恢临照。湛然包大道。体难测、穷通暗报。素碧谁能到。寂寥九阳，闲静至玄奥。乾元浩立青霄，覆三千大千，神用枢要。高明杳杳。应四时生化，清虚颠倒。慧风空外扫。更廓朗、群迷怎晓。我今深通了。归来赏玩逍遥好。"}
{"id":"45815","title":"琐窗寒·照壁昏灯","dynasty":"现代","author":"沈祖棻","text":"照壁昏灯，敲窗乱而，闭寒孤馆。谁魂一缕，欲共药烟飘断。最凄凉、梦回漏残，影扶病骨衾重展。甚炉灰烛泪，销磨不尽，故欢新怨？双燕，归来晚。更莫问当年，酒边春感。前游纵续，早是心情都换。任秦筝、零落雁行，赋愁惭觉如今懒。奈吹残、笛里梅花，极目江南远。"}
{"id":"1073508","title":"余大观中偕何袭明登仕同为太学诸生别后二十六年余□南迁道清江袭明逆余于新淦之洲上苍颜白发大略相似感叹之馀饮酒赋诗以为笑乐袭明笔力雄赡操纸立就凡六七反必用前韵余继和者十二篇云 其二","dynasty":"宋","author":"孙觌","text":"龙媒去尽马群空，一曲阳春在郢中。浩浩百川齐赴海，蓬蓬万窍总号风。谁怜楚国沈湘客，独有商山避世翁。闾里应容投缓急，风波千里一舟同。"}
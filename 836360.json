{"id":"836360","title":"瑞鹤仙 寿?社柴晓莲兰太夫人","dynasty":"清末民国初","author":"聂树楷","text":"温风随节至，见王母，凤辇鸾旗同莅。称觞逢阆地。有会洛耆英，过江名士。裁红刻翠。侑瑶觥，新词竟制。倩东方偷献蟠桃，玉露漙漙满蒂。犹记屡陪胜侣。间过文郎，阄题案句。贤哉湛母，款客亲分芳饵。喜今朝设帨。萱花含笑，恰并荷花逞丽。愿年年队逐斑衣。碧筒共醉。"}
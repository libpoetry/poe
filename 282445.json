{"id":"282445","title":"月下笛·万荻江湖","dynasty":"现代","author":"金天羽","text":"万荻江湖，秋来总付，雁奴栖托。凉波嫩酿，惯渔村、酒桑落。霜红叶醉山容碧，几度结、吟朋俊约。恨关山带甲，欢踪堕地，好怀无著。鼻息。吹寥廓。记置酒新亭，醉浇霜锷。蛮荒一去，谁共天涯歌哭。杜鹃声里知消息，归计数、樱桃绽萼。只眼底，好湖山，兀自供人笑噱。"}
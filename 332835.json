{"id":"332835","title":"解连环·帝城急雨","dynasty":"清代","author":"梁清标","text":"帝城急雨。向秋风摵摵，客游西楚。嗟枚叔、雪苑蹉跎，著短后衣轻，奚囊携去。小试经纶，伴熊轼、朱幡行部。吊濠梁战垒，是我当年，輶轩过处。问君舌仍在否。羡翩翩书记，文中之处。犹忆乐府新篇，展丽句乌丝，泠然忘暑。匹马红亭，正满目、汀芦飞絮。一任他、峥嵘骠骑，如何第五。"}
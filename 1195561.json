{"id":"1195561","title":"菩萨蛮","dynasty":"唐","author":"魏承班","text":"罗裾薄薄秋波染，眉间画得山两点。相见绮筵时，深情暗共知。翠翘云鬓动，敛态弹金凤。宴罢入兰房，邀人解佩珰。罗衣隐约金泥画，玳筵一曲当秋夜。声颤觑人娇，云鬟袅翠翘。酒醺红玉软，眉翠秋山远。绣幌麝烟沈，谁人知两心。玉容光照菱花影，沈沈脸上秋波冷。白雪一声新，雕梁起暗尘。宝钗摇翡翠，香惹芙蓉醉。携手入鸳衾，谁人知此心。"}
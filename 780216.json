{"id":"780216","title":"念奴娇 桂林除夕偶忆吴中","dynasty":"清","author":"叶绍本","text":"屏风岩畔，又梅花如雪，年光欲换。宦迹天涯浑转絮，行到蛮溪狪厂。诸葛台荒，伏波山峻，往事千秋远。碧簪青带，韩公旧句曾选。却忆乌鹊桥头，鱄◆江上，泛宅天随惯。小阁垆香熏柏子，景物吴趋清艳。金缕衣轻，玉箫声缓，是处堪肠断。神山风引，何时重倚栏槛。"}
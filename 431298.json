{"id":"431298","title":"自笑","dynasty":"近现代","author":"孔凡章","text":"洪炉九转入青纯，学得三缄抑怒嗔。阅世忌穹千里目，养生惊对百年身。交游湖海诗为使，去往人天佛自亲。扰攘红尘惟习静，武陵无意问渔津。不须重读帝京篇，宿命前因事岂然。十有九忘伤旧作，百无一用愧衰年。春衣觅句浑忘薄，秋扇留香未忍捐。墙外轻雷花外雨，忧来常是在诗前。"}
{"id":"313579","title":"贺新郎·张适兮谈昔年上海之役","dynasty":"现代","author":"卢前","text":"谁识降魔手。蓦相逢、匆匆行色，渡沱而后。百战光荣归抵掌，笑我马牛空走。说海上、当年驰骤。曾向庙行提一旅，抗烽尘、与敌周旋久。停不住，悬河口。伸眉今夕灯前又。喜将军、依然年少，挂符于肘。熟读六韬裨世用，骄肤终成刍狗。更无忘、巴山词友。待到收功偿夙诺，问横戈、跃马人来否。玄武外，一尊酒。"}
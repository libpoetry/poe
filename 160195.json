{"id":"160195","title":"和太祝端居有怀叔恬秘书","dynasty":"宋代","author":"韩维","text":"鄙生复田庐，疏绝豪俊俊。侧聆杨生贤，名挂时辈口。向风结遐想，几岁欲奔走。比闻官旁郡，敛板不去手。沈埋文俗间，有类鱼落笱。颇思沿檄来，一洗烦滞久。览君端居作，怀伫日延首。窃高田苏游，遂信尹公友。丈夫相期意，不必衔杯酒。作诗助嘉招，此志非邂逅。"}
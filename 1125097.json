{"id":"1125097","title":"东坡公以种松法授都梁杜子师并为作诗子师求余同赋","dynasty":"宋","author":"晁补之","text":"不学栽桤业种松，未惭履狶笑屠龙。许君尽得东坡术，已与先生一事同。长锥散子岩岩遍，短竹扶条岁岁添。待得烹茶有松叶，不应更课木奴缣。佩牛未敢邀君出，射虎何当许我从。要看堂堂冠剑叟，苍然十万甲夫中。"}
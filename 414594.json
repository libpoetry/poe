{"id":"414594","title":"醉后与人辩斗长街戏记以诗","dynasty":"近现代","author":"程千帆","text":"长醒不能狂，大醉乃有我。街东穿街西，蓝衫飘婀娜。螳臂竟挡车，决眦忽冒火。老拳挥一怒，群儿燥幺么。景伊何媚妩，子耕尤磊砢。探怀出残刺，舞杖发强笴。终息蜗角争，幸免马革裹。举步犹循墙，归车任扬簸。唯量不及乱，中圣亦贾祸。且共食黄柑，谁教倾白堕。"}
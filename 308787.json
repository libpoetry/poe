{"id":"308787","title":"双瑞莲·李哲生思纯，辛圣传楷，赋才清发，天下之好也，合照小相","dynasty":"现代","author":"赵熙","text":"风神如此秀。合双玉名龛，双柑携酒。供作双仙，一代才人低首。比似云龙韩孟，认不出卢前王后。丝缕缕，甚时花下，佳人双绣。我欲照影恒河，奈壮不如人，衰颜今皱。黄金铸像，拾得寒山谁偶。二妙春兰秋菊，可念到万松青否。开笑口。待定岁寒三友。"}
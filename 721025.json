{"id":"721025","title":"分寄方广避乱诸缁侣八首","dynasty":"明末清初","author":"王夫之","text":"岳云三尺雪一尺，烂木枯根焰不生。曾记冻僵双足重，诸师许我入山深。屡逢虎迹如牛掌，晴日鸣风森晚潭。自喜林敲山石碎，百灵能识我无惭。烧尽山中猫竹箨，特教瘦土发龙材。可怜春雨腾青削，曾此萧萧风雨哀。麋晨鹘夜昼鸺鹠，足覆寒蓑听未休。此自答恩还圣代，山僧莫只话惊鸥。有土不容双足入，冤亲寂寞得山僧。若为一衲寒钟底，却解人閒剑侠能。两杖携归意暗交，铿然岳石许晴敲。时艰未靖羞神力，风雨何当补一巢。螺萦万叠青难已，缕缕云来森自平。中有人煨山芋熟，破烟却喜杖来轻。饥将觅食无方向，饱我山中瓜果根。一片寒香入骨里，直令清绝是师恩。"}
{"id":"466709","title":"秋兴","dynasty":"当代","author":"吴金水","text":"愁绪如烟思不禁，寒窗掩卷自沉吟。九霄风露斜阳冷，万户秋声落叶深。尘世有谁赓白雪，斯文无地觅黄金。著书难作齑盐计，萧瑟虞卿日暮心。八月秋高风怒号，随风落叶势如潮。西风落叶鸣萧瑟，黄卷青灯对寂寥。把酒谁知浇垒块，谋生自叹走尘嚣。商声阵阵衣衾冷，醉看遥天转斗杓。"}
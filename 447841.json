{"id":"447841","title":"夜车晚点，至杭州西湖国宾馆，熊东遨先生不眠候至深夜，并赠骏马图感而自叠前韵","dynasty":"当代","author":"潘乐乐","text":"天马横空至，不羁风雷动。英多飒爽气，不合腐儒供。先生亦健者，奇思天所纵。立马昆仑巅，心与冰雪共。煮茗待我来，青眼几麟凤。吁嗟堕尘海，鞿鞅不得用。一灯风雨夕，殷殷此情重。良会叹匆匆，三宿倏如梦。片帆转江海，永怀一纸送。"}
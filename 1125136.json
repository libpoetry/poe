{"id":"1125136","title":"句","dynasty":"宋","author":"晁迥","text":"安得大金柅，制彼日月轮。免同流水车，今人续古人。介居僧尚杂，警听鹤犹聋。影外影为三等妄，梦中梦是两重虚。三台八座九品官，名目不同而已矣。破暗用明明是用，非明非暗即惺惺。叶外应无叶，心中更有心。色空辨相何妨道，语默由心不碍禅。桥过涿水心先喜，路入雄州眼更明。昭然不昧处，灵照在胸中。浮生七十今踰九，已是超群越世人。妄缘扰扰知萦己。宴居寂寂堪修道。明心了了思超世。岂知习静知常子，尘外天声满耳根。耳音清亮好，最爱梦醒时。文昭岂异天垂象，泽布还同雨洒溟。凤驾都门晓，凉风苑树秋。南郡正求贤太守，西垣须辍旧词臣。期月政成当事简，不妨游燕楚宫春。罗含舍宇存遗址，熊绎封疆控广津。心如莲花不著水，身似翔鸿不可笼。清兴比方心境妙，月明池净白莲开。善思委顺世间法，于本真心而不动。芃芃麦垄惊翚起，灼灼桃园舞蝶来。可能宴坐即宴坐，待全静无全静时。"}
{"id":"145830","title":"丙申元日","dynasty":"清代","author":"徐端","text":"丙申正月初一日，巢君野人拈秃笔。涂窗作鸦忆少年，不知老丑光阴疾。退藏未了桑簪南，生涯代以崖蜂蜜。小儿怪我不同尘，进不能寸退盈尺。岂知穷通自有命，我手可断不书乞。安道何事竟碎琴，管宁何意至割席。五斗不换东篱菊，千户宁如江陵橘。蚊虻雍盎互起减，欢乐岁何长攀攀。我从方外得天游，始叹世缘如沐漆。从横纱用剑两枝，出入无方马一双。老师云边亲授记，许我虚空轰霹雳。东风吹动老虬枝，笑拂苍髯双眼碧。"}
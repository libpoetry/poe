{"id":"271372","title":"绕佛阁·沈石田《竹堂寺探梅图》","dynasty":"现代","author":"吴梅","text":"破桥故里，南去数尺，时过萧寺。钟梵馀几，更无俊侣寻春画中意。废兴梦里，空念胜国，千树万蕊。尘界弹指，再来苦想禅林太平世。放笔问红萼，万古名花长久未。扶杖近游，风流思老辈。认半纸芳菲，还在天地。两行清泪，叹旧馆侯王，凭吊何事？写花魂洞箫吹起。"}
{"id":"795911","title":"鹊踏花翻 衡阳夫人养病水濩庵，词以讯之","dynasty":"清","author":"范贞仪","text":"水绕芳庵，城环碧嶂，半龛灯火琉璃侧。禁他败甃荒廊，断鼓零钟，蟏蛸蛛网频交织。闲窗微浸月轮孤，幽堂几点萤飞黑。病极。叠叠柔肠愁塞，卢医纵得无由识。应忆楚署香消，潇湘佩远，梦也难寻觅。女娇远嫁掌中珠，儿贫谁荐长阳笔。"}
{"id":"843538","title":"蝶恋花 题罗汉卷，为篯孙","dynasty":"清末民国初","author":"奭良","text":"梵相蛮笺谁染就。不是休师，定出公麟手。极乐国人多隐秀。敷腴不似观河皱。宝网交光雄力厚。杯渡东来，那计罡风陡。昨夜雪山狮子吼。须臾变化成苍狗。离却鸡园依鹫苑。多谢宾罗，屈作桃觞伴。银合药脂香雨泫。因缘许被坡仙羡。十地圆观须慧眼。净业难逢，钵戏时时换。写影瀛洲差自健。低眉又见蓬莱浅。"}
{"id":"12386","title":"早春书事奉寄中书李舍人","dynasty":"唐代","author":"张南史","text":"儒服山东士，衡门洛下居。风尘游上路，简册委空庐。戎马生郊日，贤人避地初。窜身初浩荡，投迹岂踌躇。翠羽怜穷鸟，琼枝顾散樗。还令亲道术，倒欲混樵渔。敝縕袍多补，飞蓬鬓少梳。诵诗陪贾谊，酌酒伴应璩。鹤膝兵家备，凫茨俭岁储。泊舟依野水，开径接园蔬。暂阅柔佛巴鲁泽，长怀故里闾。思贤乘朗月，览古到荒墟。在竹惭充箭，为兰幸免锄。那堪闻相府，更遣诣公车。蹇足终难进，颦眉竟未舒。事从因病止，生寄负恩余。不见神仙久，无由鄙吝祛。帝庭张礼乐，天阁绣簪裾。日色浮青琐，香烟近玉除。神清王子敬，气逐马相如。铜漏时常静，金门步转徐。唯看五字表，不记八行书。宿昔投知己，周旋谢起予。只应高位隔，讵是故情疏。为报周多士，须怜楚子虚。一身从弃置，四节苦居诸。柳发三条陌，花飞六辅渠。灵盘浸沆瀣，龙首映储胥。北海樽留客，西江水救鱼。长安同日远，不敢咏归欤。"}
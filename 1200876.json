{"id":"1200876","title":"沁园春","dynasty":"元","author":"无名氏","text":"遇此荒年，天下门徒，受魔受难。过此番才显真诚，道友杀那，慷慨应过天仙。广化天尊，忠昭烈士，甲子旬中要五千。加刚志，九天仙阙，无数金莲。逢魔一志当先。心上休教邪共偏。举刀时，一性如山不动，三清上圣，到处随现，不在功全。不须行满，一志无疑，上圣劝诸门弟，肯忘形忘体，随我升天。"}
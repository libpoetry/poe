{"id":"450025","title":"牧羊于陌","dynasty":"当代","author":"崔荣江","text":"牧羊于陌，斯草硕硕。没舄湿露，惊虫为蚱。蚱之蹴飞，栖隐人襞。有女恐斯，呼儿为辟。儿哑其声，女嗔不惜。牧羊于东，斯草蓬蓬。子耽东隅，伫女若荭。风致摇曳，令兹怔忪。牧羊于南，乘女三骖。罗裙以挽，茝采以簪。子心动兮，掷鞭以耽。牧羊于西，斯草萋萋。左矣背矣，憾何以赍。羝乳之思，空教以携。牧羊于北，思之得黑。昔骑竹马，今朝不识。有女初长，官家颜色。牧羊于东，牧羊于西，牧羊于南，牧羊于北。斯羊兮肥食。牧羊兮人惑。殢情兮恻恻。"}
{"id":"693820","title":"送翁德宏二首","dynasty":"明","author":"陆粲","text":"之子越中俊，英姿閒且都。蚤通?闱籍，灵凤仪韶虞。一鸣乃见斥，蹋翼天南隅。朅来冠惠文，扬旌万里途。岭海非荒遐，王泽今播敷。志士树勋烈，无为惮驰驱。所嗟离别难，握手心烦纡。炎方积埃郁，慎尔千金躯。及时怀好音，慰此山泽臞。罗浮神仙宅，乃在南海堧。连峰三十六，一一鸾龙鶱。窈窕勾令居，丹灶馀青烟。逝将枉车盖，税鞅兹山巅。念夙抱奇癖，遐览穷幽玄。要言在献岁，及尔同周旋。飞泉濯烦襟，古洞窥冥筌。陈词为先驱，傥结山灵缘。"}
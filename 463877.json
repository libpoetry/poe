{"id":"463877","title":"声声慢  听和轩箫曲暗香用易安格","dynasty":"当代","author":"邱登成","text":"冰魂茹雪，钿朵含霜，初心黯付古月。梦醒罗浮时候，笛音初歇。孤清肯许翠羽，认去年、冷香颜色。怎奈是，旧家山，已负故人芳约。几度萦思伤别。回望处、离愁又生千叠。夜弄琼箫，忍把冱寒吹裂。丁零更谁诉与，向风前、独自哽咽。怅客里，祗见得江漫海阔。"}
{"id":"1231604","title":"花游曲和铁厓先生","dynasty":"元","author":"陆仁","text":"金乌流春春气濛，花云蒸红烂承风。星船荡向银河里，手浣银波天在水。水光花色照湖门，美人斗倩芙蓉裙。松阴冶游驰小步，蹋遍湖头青草墓。泉台蒿目那起来，长生且进麟蒲杯。仰天笑击玉唾椀，美人按度□胡板。鹂黄东来燕子西，喃喃交语如雕题。不是神仙西母使，汉殿双回青翼四。仙人手把五云笺，美人夺得琼花篇。"}
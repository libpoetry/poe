{"id":"587446","title":"万竹轩五章","dynasty":"明","author":"霍韬","text":"增城老子，有竹万根。根根扫云，根根成阴。增城老子，荷锄朝行。锄竹之墩，培竹之萌。薪竹之枝，遥竹之琴。七八十年，作竹主人。增城老子，亦到西樵。到九龙岩，蹲岩之腰。绕岩曲腰，植竹十条。像万竹墩，聊亦逍遥。增城老子，亦到白沙。白沙先生，谓多竹家。竹以逼俗，一根则足。况于千竹，况于万竹。增城老子，亦到石头。石头先生，偕之遨游。道峰竹墩，老子则留。谓渠家物，谓渠好逑。"}
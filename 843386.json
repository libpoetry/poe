{"id":"843386","title":"湖居与仁先结邻赋呈四首 其三","dynasty":"清末民国初","author":"俞明震","text":"飞鸟入深谷，遗我以窅然。幽境不可逐，坐看风炉烟。韩子就今懦，蒙叟尊神全。苟能通此意，却病惟痴顽。动驰域外想，未觉心地宽。吾庐适可止，但取远与偏。花竹有新意，云水皆恬安。饱食肉边菜，端学忘家禅。妙窍观如何，还我萧寥天。"}
{"id":"434751","title":"天德辛未家君守官白霫仆是岁登上第交游饮博皆一时豪俊于今二十六年矣适以审刑复来留数日故人高晦之以旧见访问当时所与游者往往鬼录高本富家今贫甚仆向最年少今老矣感叹久之为赋诗以自遣","dynasty":"金末元初","author":"王寂","text":"忆惜登科正妙年，鞭笞龙凤散神仙。金钗贳酒春无价，银烛呼卢夜不眠。往事悲凉真梦耳，故人零落独潸然。临街父老应相识，笑指潘郎雪满颠。"}
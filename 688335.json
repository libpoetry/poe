{"id":"688335","title":"次前韵二首","dynasty":"明","author":"江源","text":"银杯缟带状多奇，一色乾坤掩太微。越女肌肤休妒白，谢家庭院谩交飞。万人鼓舞占春麦，五夜光芒夺曙辉。忆得东华寒待漏，玉龙千丈晃朝衣。入幕轻明扑地繁，失踪狐兔满郊原。人间玉树春妆点，天上银河夜倒翻。潘鬓斜侵吟阿可，渔蓑堪画付张谖。邹枚已去相如老，谁赋梁园为返魂。"}
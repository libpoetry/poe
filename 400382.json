{"id":"400382","title":"题敦煌写卷云谣集杂曲子 用道路忆山中韵","dynasty":"民国末当代初","author":"饶宗颐","text":"谁与唱云谣，欲歌歌啴缓。偷写暗赠人，百读恐肠断。纸仄艰贮愁，何以摅深款。盟镜怕重寻，镇是生愤懑。素胸雪未消，横眉月更诞。春去草萋萋，人来花纂纂。回肠绕夜长，剪灯嫌烛短。枕泪湿浓翠，腰身倚密竿。消受到微熏，馀寒奈难暖。延露纵多情，低吟应罢管。"}
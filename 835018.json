{"id":"835018","title":"瑞雪浓慢","dynasty":"清末民国初","author":"奭良","text":"嫩寒破晓，朔风连番，滕六恼人投刺。冻鸦觅粟，积素广庭，引觞渐起渴睡。梅香发未，待诵半树，园林舌秘。耸玉楼，借毛锥电墨，作泼胡戏。暮烟沉，和霭滞。变迁信、有此人閒世。几炉香烬，窗竹佩摇，斗室下帘深邃。号寒隔远，几会听、农夫说瑞。有时朝日曈曈，曝檐徙倚。"}
{"id":"419532","title":"八声甘州·天成铁路","dynasty":"近现代","author":"龙榆生","text":"问秦关、蜀栈几艰难，难于上青天。记青莲诗句，猿猱欲渡，愁绝攀援。几处晴轰霹雳，重绣旧山川。宛宛游龙去，洞口回旋。险阻低头让路，看铲平叠嶂，冲破荒烟。算谁当战胜，顽石亦瞠然。溯蚕丛、王兮几岁，遣六丁、归去醉琼筵。飙轮好，共穿云处，未怕高寒。"}
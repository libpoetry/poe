{"id":"695763","title":"送黎秘书惟敬得请致仕二首","dynasty":"明","author":"欧大任","text":"贤声此去有辉光，万里桥西一草堂。殊锡曾为大司马，老儒不用尚书郎。青鞋布袜从此始，行酒赋诗殊未央。朱绂即当随綵鹢，青春作伴好还乡。百花潭水即沧浪，中有松柏参天长。比屋豪华固难数，人生会合安可常。素知贱子甘贫贱，自笑狂夫老更狂。会是排风有毛质，托身白云还故乡。"}
{"id":"458727","title":"聂政","dynasty":"当代","author":"卢青山","text":"轵有勇士曰聂政，素著虎誉闻者震。濮阳仲子挟仇恶，百金遂以卖躯壳。值以母累不遽行，俟时待契磨戟兵。府中衙卫拥侠累，直上宰首如无人。抉目屠肠坏其身，固为有姊尚藏存。吾嗟聂政未为士，堪堪仅得一利豕，唯于孝字差可齿。烈哉人间有此姊，涕然长哭竟共毁。地下若许重相见，聂政直应复羞死。"}
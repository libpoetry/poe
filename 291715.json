{"id":"291715","title":"解连环·赋杨铁崖松蜕和陈兼翁韵","dynasty":"现代","author":"寇梦碧","text":"伏龟何物，疑当年与寄，铁仙狂魄。弄翠影、云鬣之而，恍春老石湖，曲澜曾湿。泪泫攀条，漫谈柄、为留行客。甚盘拿雨雾，万里驷虬，岁巳犹厄。残山岂容古逸。奈梅花已落，还自吹笛。便几费、贯月浮槎，料难抵枯枝，玉灵光色。丽则音沉，枉汉水，梁园诗笔。更游仙、梦中路杳，蜕龙烛熄。"}
{"id":"704108","title":"题施雅山所藏宋端孝公主所赋桂花诗便面手卷后就用其韵三首","dynasty":"明","author":"虞堪","text":"一一方诸镜样团，金壶沾墨岂无端。万年枝上天香尽，遗恨青天碧海寒。谁复风流斗凤团，天人丰骨想毫端。楚吟翻泣铜仙泪，共洒秋风玉井寒。天水双双桂影团，喜符佳谶上眉端。外家风采今犹在，长啸空山鹤发寒。"}
{"id":"316255","title":"金缕曲·往事依稀记","dynasty":"现代","author":"钟敬文","text":"往事依稀记。忆当年，同居康乐，年华方绮。我溺词章君音乐，嗜好凝成友谊。朝与暮，饱聆琴艺。真有红灰狮子劲，棒纵横，挥出青春力。偶入梦，长元气。背飞劳燕悭重会。更回头时、光闪电，已分生死。难向遥邦招魂魄，注目云空致礼。念故地，蕉黄波翠。犹忆桥儿沟上立，听驼铃，我恨脐难噬。云泥路，自贻悔。"}
{"id":"43781","title":"摸鱼儿·东洲桃浪","dynasty":"清代","author":"王夫之","text":"剪中流，白芳草，燕尾江分南浦。盈盈待学春花靥，人面年年如故。留春住。笑几许浮萍，旧梦迷残絮。棠桡无数。尽泛月莲舒，留仙裙在，载取春归去。佳丽地。仙院迢迢烟雾，湿香飞上丹户。醮坛珠斗疏灯映，共作一天花雨。君莫诉，君不见，桃根已失江南渡。风狂雨妒，便万点落英，几湾流水，不是避秦路！"}
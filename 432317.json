{"id":"432317","title":"奉和刘晓光先生“风雨重阳忆三公”七律两首","dynasty":"近现代","author":"杨民仁","text":"满城风雨近重阳，云送瑶章到草堂。灿烂文光君独擅，清新诗味我先尝。窗前朗诵欣浮白，篱下低吟笑缬黄。妙笔传神真绝世，人间谁得似刘郎。满城风雨近重阳，谈笑江南共一堂。沧阁名园从寄迹，茅台美酒更欣尝。虞山未到空惆怅，吴地归来犹忆黄。能得明秋身体健，亲携马蟹拜刘郎。"}
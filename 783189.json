{"id":"783189","title":"艾明德叶圣嘉蔡宗鲁魏文壁与余皆庚午年生交最善十年来相继物故归而哭之又随征雁上长安月照离筵惨不欢满眼穷愁悲骨肉空囊冰雪走饥寒炎凉作客肌肤惯天地无家去住难八口关心聊复尔松楸回首泪阑干既痛逝者且自念也","dynasty":"清","author":"戴亨","text":"一官匏系逐风尘，十载归来问故人。嵇阮莫酬青史愿，轩岐不救白华身。诗书世泽空文藻，鸿博徵名付莽榛。幸我同庚未同死，生刍犹奠一卮春。"}
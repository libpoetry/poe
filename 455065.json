{"id":"455065","title":"金缕曲","dynasty":"当代","author":"张海鸥","text":"九脉珠江水。尽东流、汪洋向若，历千千纪。长忆当年鹃啼事，水月镜花自媚。人渐老、风怀孰记。碧草青榕幽静处，算从前，曾是芬芳邸。书剑古，弦歌美。几回梦断箫声里。夜迢迢、孤帆远影，似离别意。莫向芸窗凝眉立，悄拭痴儿清泪。不须写，三生血字。多少软红酥土碧，到如今、犹识凌波起。俱往矣，铭心底。"}
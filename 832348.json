{"id":"832348","title":"庆春宫 灯夕，听文叔说京华旧事","dynasty":"清末民国初","author":"陈洵","text":"相觅春沽，随常等好哦，梦回乍省今宵。西崦吹梅，东风匀柳，岁华相望无聊。旧寒重理，暗凄断、闲情紫箫。佳期携手，客恨天涯，人事萧条。依稀似说前朝。多暇承平，光景偏饶。明月欢悰，樊楼深夜，绣尘香陌骢骄。意销魂断，听呜咽、楼前去潮。余薰知苦，待暖罗衾，金烬都销。"}
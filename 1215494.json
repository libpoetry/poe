{"id":"1215494","title":"刘光朝席上和龙琴皋韵并简和龙川","dynasty":"元","author":"陈泰","text":"山中欲归，可归可迟。暮云在襟袖，亦有重来期。刘侯好兄弟，斗酒相怡怡。风流贺监山阴雪，乘船马上青云姿。忽疑鉴湖日，又似天台时。琴皋仙，我为云，尔为龙，愿得千里万里长相从。人生离合谁得知，山中且归为君更唤丹青师，画出尊前一段奇。"}
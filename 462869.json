{"id":"462869","title":"与子同车往南岳","dynasty":"当代","author":"裴涛","text":"与子同车去，道路阻且颠。子说子欲眠，散发倚我肩。我虽斜肩坐，腹中疾如煎。究竟存何想，相思况隔年。无寐原无梦，何梦竟生悲。我亦青衿湿，不知子梦谁。我如有所忆，子如有所思。一时俱不语，两两坐如痴。子言卜姻缘，我言卜事功。南山秋风里，同拜大王宫。两封姻缘卦，否泰各不同。我亦多情者，不在子念中。道路颠且阻，与子同车归。暮夜长沙市，天寒行人稀。解袍脱相授，著子旧织衣。旧衣何足贵，与子终相违。"}
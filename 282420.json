{"id":"282420","title":"花犯·题滨虹《虎阜探梅图》","dynasty":"现代","author":"金天羽","text":"背金闾，青山迎客，鞭丝绾新柳。稚莺呼酒。寒拢袖鳞云，罨塔微瘦。醉吟更借梅花逗。诗魂香沁透。费笠屐、远来眺赏，危阑低众岫。故人为我写莲峰，峰如剑，怎比吴山芳茂。楼观富，丹青似、出咸宁手。新烟罩、川原错绣。还点缀、冷英攒翠阜。愿珍重、花时张壁，天寒劳鹤守。"}
{"id":"457135","title":"缅甸Hinthada作","dynasty":"当代","author":"胡云飞","text":"阡陌尽处深林翠。落叶满径若幽隧。高木繁柯日乃蔽。时当亭午光影碎。兽矢蛇迹隐可悸。束衣曳杖勉而致。行二三里忽豁地。棚屋数间错落置。竹竿为椽茅为被。墙壁斑斓皆雨渍。主人揖首喜客至。言语不通茶果备。檐下杂坐清风细。野花烂漫鸟鸣媚。少年过门呼其类。晒场蹴鞠仆相继。黢面赤脚笑声肆。如我童年心足憩。须臾天暗日将逝。辞屋穿林归城市。华灯光彩交相织。车塞人堵声如沸。回首向来路难记。桃源杳然人所弃。流离颠沛嗟吾志。三十年来非耶是。"}
{"id":"271793","title":"寿星明·生日志感","dynasty":"现代","author":"李炳灵","text":"六度蟾辉，半载鸿踪，栖栖锦城。感门前罗雀，兴金翟尉，怀中灭刺，谁识祢衡。出亦何心，归原得计，流水行云悟世情。行藏世，岂权舆今日，早定前程。自愧碌碌浮生。抚掷前光阴暗里争。想凭轩相马，今无知己，回船退鹢，古有畸行。身世飘零，胸襟浩荡，漫说穷途阮步兵。秋风好，爱人如菊淡，晚节峥嵘。"}
{"id":"456418","title":"贺新郎甲申正月初三养蜡嘴雀数日","dynasty":"当代","author":"程滨","text":"颠簸人间道。向黄昏、纷红骇绿，渐成单调。夜色当年如梦境，梦境如今转躁。竟无个、霓虹灯罩。便被陆离光与影，共玻璃、融作车中觉。都与市，正颠倒。开门怕见家中鸟。买卿卿、排他寂寞，与侬调笑。窗底吟诗无句处，窗外烟花正好。只有你、无人能晓。金锁一生衔不绝，是何人、又把吾拴老。时矫首，望天表。"}
{"id":"237778","title":"简江子求茶","dynasty":"宋代","author":"晃冲之","text":"政和密云不作团，小夸寸许苍龙蟠。金花绛囊如截玉，绿面彷佛松溪寒。人间此品那可得，三年闻有终未识。老夫於此百不忙，饱食但苦夏日长。北窗无风睡不解，齿颊苦涩思清凉。故人新除协律郎，交游多在白玉堂，拣牙斗夸皆饫尝。幸为传声李太府，烦渠折简买头纲。"}
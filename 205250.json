{"id":"205250","title":"墓松既夷所余无几方植松秧自赋","dynasty":"宋代","author":"卫宗武","text":"重来丙舍岁三易，翠巘插队空仍兀突。乔林郁蓊歼斧{左爿右斤}，一二仅存於百亿。参差历落更孤秀，不假依凭而挺立。宛如九老瑞唐朝，又类耆英隆宋室。合兹异代众君子，仙去一朝於此集。千夫束手何敢向，万牛回首难容力。已芟嘉植勿复论，寿此佺期不朽骨。稚松匝地散新秧，头角森森纷羽翼。他年雨露饱沾濡，满鼻珠玑香习习。会须百尺长龙身，仍复层林森凤翼。作诗聊记角弓章，子子孙孙永培植。"}
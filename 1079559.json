{"id":"1079559","title":"潘邠老尝得诗云满城风雨近重阳文章之妙至此极矣后托谢无逸缀成无逸诗云病思王子同倾酒愁忆潘郎共赋诗盖为此语也王子立之也作此诗未数年而立之邠老墓木已拱无逸穷困江南未有定止感叹之馀辄成二绝 其二","dynasty":"宋","author":"吕本中","text":"好诗政似佳风月，会赏能知已不凡。万里潘郎旧乡县，半江斜日落归帆。"}
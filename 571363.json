{"id":"571363","title":"巳邜八月东还次萍乡感激时事适少府李君见邀且谕以尝献策平寇移时江省报至不觉喜形于色相与散步正衙纵观楚王台古桂姿有凌云之气慨然赋此用写一时欣戚之怀云","dynasty":"明","author":"符锡","text":"少府高时论，尘襟喜暂开。我无乡井累，渠有折冲才。月露团秋桂，天风落古台。闲寻五柳宅，剩对菊花杯。"}
{"id":"10930","title":"东都嘉量亭献留守韩仆射","dynasty":"唐代","author":"窦庠","text":"卜筑三川上，仪刑万井中。度材垂后俭，选胜掩前功。云构中央起，烟波四面通。乍疑游汗漫，稍似入崆峒。廛旮叩途。胶颖砝锴睢。峰峦从地碧，宫观倚天红。灵槛如朝蜃，飞桥状晚虹。曙霞晴错落，夕霭湿葱茏。庾亮楼何厄，陈蕃榻更崇。有时闲讲德，永日静观风。玉斝飞无算，金铙奏未终。重筵开玳瑁，上客集鹓鸿。接武空惭蹇，修文敢并雄。岂须登岘首，然后奉羊公。"}
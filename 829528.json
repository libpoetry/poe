{"id":"829528","title":"思归乐","dynasty":"清末近现代初","author":"周岸登","text":"瑟瑟罗衫芳泪旧。愁暗锁、烟蛾双岫。月底落花红欲熘。蓦里觉、影欺春瘦。似此销磨禁几昼。悄一似、睡残人柳。俊游嫩约过燕九。不须笑人僝僽。乳发倭垂钗影熘。应不妒、藏鸦新柳。着雨海棠飘砌后。莫笑我、为春销瘦。畹晚佳期凝望久。惹恨别、梦残人旧。镜盟隐约尚在否。好天月圆时候。"}
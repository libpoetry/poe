{"id":"740821","title":"度仙霞岭步周栎园壁间原韵 其三","dynasty":"清","author":"黄惠","text":"纡回石级接天长，北苑屏风面面张。十里鷇音随地转，一肩湖草过山香。卉衣推髻盘荒径，红橘青瓜贡尚方。半刻閒身同小隐，竹竿籊籊立沧浪。呼吸真堪帝座通，上方初日照曈昽。饭僧烧笋空林下，供佛移花古刹中。老圃灌园擎瓮重，旱田编竹引泉工。半生辜负看山约，又向春风逐塞鸿。"}
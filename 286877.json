{"id":"286877","title":"疏影·文官果树","dynasty":"现代","author":"夏孙桐","text":"含烟缀玉。傍梵天尺咫，分荫丛绿。瞥眼花时，垂实离离，衔泥过燕还啄。登盘风味知何似，且艳说、清华名目。想堕枝、响脆琴床，未减雨肥梅熟。台畔罗含旧句。蛎苔带露洗，重咏嘉木。何代移根，薝卜香中，倘有鹓鸾栖宿。荣枯都付沧桑感，问掌故、宣南堪读。好倩他、贝叶余芬，画笔补参金粟。"}
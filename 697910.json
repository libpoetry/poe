{"id":"697910","title":"渔父词","dynasty":"明","author":"胡奎","text":"家住琴江江，上头拓卦洲。前春水流桂，枝楫木兰舟。终日忘鱼不下钩。侬是烟波一钓徒，持竿东海拂珊瑚。女儿港，番君湖，浪静风恬过小孤。黄梅岭下是侬家，白石矶边把钓车。友麋鹿，侣鱼虾，不在山颠即水涯。大江西去是，庐山云白山。青罨画间彭，蠡泽海门关。莫待风波及早还。白石矶头春水流，朝朝暮暮伴沙鸥。山渺渺，水悠悠，笑杀磻溪下直钩。磻溪野老发垂肩，钓得周家八百年。鱼换酒，不论钱，醒即长歌醉即眠。"}
{"id":"247970","title":"洞仙歌·听俗曲荷塘月色音韵和美但恶其辞藻故翻成此调","dynasty":"现代","author":"江南雨","text":"荷塘涨碧，翠盖亭亭舞。水漾风轻送蛙鼓。笛声残、断续相和瑶琴，流萤乱、明灭疏星暗度。倚栏凝望处，无际田田，旧日芳尘向何许。闹红都付襟期，柳外鸥边，知曾阅、几番今古。但携手伊人上兰桡，泛月下烟波，一天清露。"}
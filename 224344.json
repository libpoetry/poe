{"id":"224344","title":"陇西太夫人八十寿","dynasty":"宋代","author":"陈深","text":"恒山镇朔野，积翠凌太虚。中有仙子宅，霞光抱云居。怡怡伯阳姥，八十颜独朱。神交亿玉女，秘字傅金书。逍遥人间世，静寿仙者从。令子返鸟哺，专城绾菟符。金章映彩服，锦障承雕与。前有命妇掖，后有玄孙扶。春风溢慈幄，晓日晖庆图。海桃摘霞实，灵芝掇云腴。南山为尔寿，北斗为尔{奭斗}。人生天壤内，菽水欢有馀。矧兹寿且贵，身与五福俱。厚德狼隆报，彼苍默相孚。诗人颂燕喜，此乐不可渝。"}
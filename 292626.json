{"id":"292626","title":"传言玉女·报载日本天皇以十五万金聘梅兰芳演剧，亦风流之佳话也。小梅海外游踪发轫矣","dynasty":"现代","author":"张克家","text":"最好相思，不见若人如雪。六郎丰貌，较莲花莫别。瀛海淼淼，想像馋涎空咽。倭船满载，宁馨尤物。响遏行云，曼声迟凝又绝。舞衫初试，带长裙不揭。非耶是耶，一个常仪奔月。算来徐市，未生时节。"}
{"id":"467525","title":"随想随作","dynasty":"当代","author":"胡云飞","text":"雷火奔流三十年，诸天佛灭三十年。神州旷劫何曾解，我生又是三十年。新铸管城安可投，锋寒光烁似吴钩。写人写鬼都无忌，后世知予不逐流。我无灵耳解呻喧，汝有病残不得言。长夜榻旁闻低喘，抚背惭谈九日恩。葡萄藤下鹊飞时，想见金风玉露迷。岁岁银河会诚渺，犹能胜我十年期。更无心力奋摩罗，伏枕朝朝望鲁戈。君问旧情情尚在，十年宝剑待重磨。此去经年行迹异，长歌痛哭皆随意。归来竹叶如识侬，非相非空第一义。怒潮初日海心来，为我两开新世界。天地钟灵都在兹，江河底事分流派。十亿文心付劫火，流风遗韵亦枷锁。词场新定曼荼罗，今若有诗须有我。当夜西湖只无月，千灯临水影摇曳。座上风来欲语谁，钱君温厚张君谑。了却前因待后因，端居聊学坐忘宾。漫天星斗黯如紫，一带丘峰碧向人。满箧陈辞岂可封，骚人兴会每相逢。如盐入水都堪愧，揖谢江西老祖宗。可惜身居北斗旁，清光不见泪淋浪。偶闻片语秋风里，便托深思到夕阳。说解脱非真解脱，枉言我道定空阔。每开四万八千目，前尘如雨飞檐角。清馨漱齿意绸缪，梦里卿卿半面羞。是汝庭前栀子萼，一枝斜插到床头。默祷天神此杞忧，西山惨淡日夷犹。文人忘却血成海，童子只迷皮卡丘。一沤心海自升沉，感旧空耽物外吟。他日重过观前路，必然幽泪堕花林。心旷聊能方丈居，枕边一卷自由书。清晨读罢闲庭坐，墙上青藤跃跃如。可能不欲人间住，落蕊纷纷逐波去。却恨东君未解情，管教开谢年年路。一世名非万世名，惜无人说与朝廷。试看大地风随影，广袖细腰多不经。夜夜清辉减却时，我知皎月亦痴儿。忍将辛苦成圆缺，不与所依稍别离。君亦知我不能忘，我亦知君不能忘。一般心事都无语，若喜若悲天际望。诗家武士屠龙者，比较今时谁有价？自诩兰台另类人，终于不出星爷话。全无恻隐付西邻，群论汹汹大义真。话到恩仇是非泯，何尝只有铁头人！蠹侠竟誇天网补，朱砂铁笔知谁许？诸君击掌试寻思：一旦判书飞到汝。我亦莫哀君莫骄，红尘同命例同袍。不仁天地眈眈在，飧罢太牢仍少牢。不必悠闲不必骄，有时秋气易侵袍。一言我拟證诸隐，市井田园各自牢。造其境则无归路，不造恐遗他日误。我倩飞鸿报远人，春来再写相思句。秋风燕子即春魂，几度天南望彩云。我亦近知彼岸远，心香一瓣乃贻君。情怀重拾又素秋，更有浮生愿未酬。春梦痕残菊花枕，紫衫人远木兰舟。旧书焚罢若无牵，立向秋风一惘然。邻家忽唱当时曲：野百合也有春天。五色迷离幻若奔，曼歌一曲几人沦？怜渠春梦如深海，警我秋风是散原。谁种相思方寸树？南山隐隐西山雾。斯人倘见定悲侬：百感都因文字误。秋日思春愁不羁，天边燕子故迟迟。等閒识破东君意，九十韶光尽可疑！我思我痛亦区区，上帝何关下界愚？群嶂低头明月下，忽知此际有耶稣。他日谁参顾准书？醉刘颠阮各模胡。竹林清翠空如许，放眼家山道益孤。曰杀曰杀云亦云，中间真相有谁分？八万万众呼万岁，妾敢视之为夫君？命相何如骨相清？因君断语想平生。风中无限蹉跎意，诗酒先逃他日名。一念成嗔百感生，剧焚心火愧湘灵。何如重检高唐赋，云雨襄王较有情。肝胆文章只自怜，逢人不敢说尊严。一蓑秋雨神州忆：弱势群中三十年。何期花信报青春，风雅只传翰墨亲。孤月清江寒照影，不为师我亦骄人。逝矣长风不可再，箫心合向吴门卖。独馀悬铁性犹顽，夜夜灯前炫百怪。底是纠缠开解法？澹然一笑无言答。恐到结绳都化灰，犹无忏悔容徐甲。渐悔当时笔纵横，唯知描画故家经。算来万事成唐突，辜负天教意气生。人能解释我犹疑，万一他年邂逅伊。香车宝马方憧憬，向晚忽闻乌鹊啼。识渠原是无意间，别渠原是无意间。看破一片窗棂纸，桐叶萧萧月满天。摇落孰知秋气温？流金若缀给孤园。骄阳漏影林荫下，如此风光不可言。有人林下悄含泪，悲叶殒耶悲世味？风华百代一回眸，我识秋心此之谓。忽闻云外响弓弦，诸子休谈话语权。收拾风花好归去，守田庐在绝崖巅。民可知之不可由，释儒韩老各千秋。用心五十年间事，往往新书出上头。别处生涯久不安，天南蓟北各心寒。卜邻长忆暮时约，我读君诗呼吸难。乱雪扑窗灯影瘦，眼中无泪想神州。拿云心事随云去，已觉深寒进小楼。诗不因人此真诗，自有精神别一枝。晚岁恶花虽灼灼，何辜慷慨楚囚辞。菩提醉兮天风浊。乱我歌兮撩我哭。忽听沧浪清一曲。海潮飞起梦中绿。豹皮不可终老兮，君子毋以为表兮；神兵不可示人兮，烈士毋以击秦兮。置我冰壶投我炭，三百流光何纷乱。君今逝矣心方敛，一偈为君谥曰惯。"}
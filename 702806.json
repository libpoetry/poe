{"id":"702806","title":"送唐存忆漕台还朝二首","dynasty":"明","author":"董其昌","text":"新恩入典羽林军，好及清朝几策勋。淮海咽喉资挽粟，黄河璧马见敲云。即今吴甸骊驹御，恰值尧阶瑞草芬。何以赠行孤剑在，匝中时动斗牛文。花骢北首五云隈，柱史承恩切上台。方简禁兵天策府，重瞻宸衮柏梁台。名高绣斧风霜肃，绩画旂常日月开。四海交情今自见，直词谁似孔融来。"}
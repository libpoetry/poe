{"id":"368860","title":"沁园春·和霞盦赴会夜归闻警之作","dynasty":"清代","author":"杨玉衔","text":"局促吟壶，屏却声闻，别是一天。念离巢鸥鹭，逢场杯酒，飞空欠舄，问渡无船。惨澹风云，抢攘岁月，警讯犹惊呜咽传。桑乡事，叹寒梅园菊，萎落荒烟。鞭先。归思鸿边。计琴剑、谁家能瓦全。算戏钩藏座，新欢枕飞，觞唱月邮，笺筒递险韵珠穿。梅鹤凄清，桐鼍哽咽，醒我骚魂梢月纤。吟肩耸，忘去閒身滞，在异域山川。"}
{"id":"365965","title":"秋霁·题丁蓝叔茂才文尉兰亭秋禊图","dynasty":"清代","author":"黄燮清","text":"山净云空，正爽籁吹凉，送了蝉翼。石磴张琴，笋舆携酒，高秋最宜游历。醉红绚壁。茂林已带胭脂色。待曳履。寻取、晋时觞咏旧吟席。留恋畅叙，水竹依然，会稽山阴，都是陈迹。暮春天、西风换却，六朝烟树剩寒碧。良会定须名士笔。事往如梦，还问我辈登临，后人怀想，可如今日。"}
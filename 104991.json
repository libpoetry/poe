{"id":"104991","title":"平山堂杂言","dynasty":"宋代","author":"梅尧臣","text":"芜城之北大明寺，辟堂高爽趣广而意厖。欧阳公经始曰平山，山之迤逦苍翠隔大江。天清日明了了见峰岭，已胜谢朓龊龊远视於一窗。亦笑炀帝造楼摘星放萤火，锦帆落樯旗建杠。我今乃来偶同二三友，得句欲霜锺撞。却思公之文字世莫双，举酒一使长咽慢肌高揭鼓笛腔，万古有作心胸降。"}
{"id":"659211","title":"送余国信归铅山","dynasty":"明","author":"罗玘","text":"满腹书，眼壁塞。万里途，眼生翼。眼壁塞，陆沉翁，眼生翼，龙断客。陆沉夜漫漫，龙断身役役。忽然弃掷聚萤囊，掉手不揖二千石。瀛洲仙客上朝元，坐我楼船三百尺。船高不知，风不知波。钱塘江，不为江，滹沱河，不为河。长江浊河乃一歌，河飞凫雁江惊鼍。壮游如有神，勇去疑有魔。迟日下化国，飘风飏卷阿。鹿鸣声呦呦，雄藩礼为罗。我徯子至其无他。"}
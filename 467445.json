{"id":"467445","title":"半山春兴","dynasty":"当代","author":"姚佳","text":"昨向北窗望，春光谁与俦。今从山径上，早可岭涯游。柳管摇孤寺，云罗度远洲。烟生霞影起，归意畔牢愁。烟霞染不如，龙虎竟何据。一水独成径，半山偏结庐。杜鹃魂俇俇，蝴蝶梦蘧蘧。郭北风花地，踏青天赐予。天赐尚云萍，空然诏六丁。春秋龟畀寿，山水鹤为形。南宋梦粱录，先秦山海经。龙居花雨坠，绛雪满皋亭。雪满问樵处，风生水竹居。可怀听好鸟，无虑待鯈鱼。石室初横亘，云帘半卷舒。西峰凭揽秀，碧落更悬车。揽秀倚山阿，日捧金叵罗。蚕花开寂寞，竹叶醉嵯峨。白发忘怀自，丹心辜负那。栖栖春梦里，瞻碧殢清歌。清歌不忍闻，细雨炷香云。柞茧愁何怅，泥猫梦可欣。寄情松柏影，祈福石榴裙。鱼跃鸳飞日，人天郁宝熏。天意不须猜，后人犹可哀。何当玛瑙酒，来对水晶杯。斗转星移去，花团锦簇来。披云依鹤氅，直欲醉蓬莱。蓬莱谩一眸，身在古扬州。依旧桑秧会，不堪吴越讴。春香几树月，花雨半山楼。钱王营寨处，竞渡忆龙舟。"}
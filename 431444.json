{"id":"431444","title":"与吴任二老茗叙澄园，忽尔香风四溢，情趣盎然，口占四绝即呈二老哂正","dynasty":"近现代","author":"王益初","text":"满园秋色碧丛丛，爽朗晴光入望中。莫道风流无我分，好花偏爱夕阳红。菡萏抛残玉宇秋，江乡风物此悠悠。晚情何限青春乐，且向松冈缓缓游。簟枕萧斋午梦回，溪山藜杖几徘徊。林间遽尔飘丹桂，恰喜香来我亦来。长亭曲径步迟迟，又是沈吟觅句时。何得江滨携手去，高歌一曲看分卮。"}
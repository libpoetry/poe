{"id":"512979","title":"梦谢人授鹿角胶记莫全篇寤而足此","dynasty":"明","author":"沈周","text":"毛龙顶上红茸茁，三尺珊瑚长仙蘖。根贯神?不可折，扣中五音发清越。农皇笑以金刀截，骨解支分寸成节。湘以玄水桑火爇，七日鼎中缄鬼血。天精地髓转作□，补我玉堂温不热。试之匕许膏吻舌，酥饴停调气馥烈。便尔小活亦大耋，更三千年等一瞥。"}
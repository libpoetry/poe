{"id":"433093","title":"四二感怀戊子春四首","dynasty":"近现代","author":"徐征吉","text":"岁月蹉跎四二年，久违乡井砚为田。频嗟家国无宁日，满目创痍汗马前。读书读律乐随时，横逆频遭勉自持。忝作书生培国本，此心坦白鬼神知。岁自更新忆旧人，画楼妆阁两无存。飘零浪迹悲游子，得失分明我自真。身世沧桑历劫多，风尘仆仆费摩挲。年来悟澈修身法，且学躬耕莫漫歌。"}
{"id":"691867","title":"送儿诗四首","dynasty":"明","author":"李梦阳","text":"冬至至后风愈严，野冰皓皓霜冻髯。河澌日昏不易涉，孤剑匹马慎汝楫。北风萧萧狐裘薄，蔽堤立马劝汝酌。汝伯煨酒友奉盂，路人不行为踟蹰。壶乾日斜客子发，臂弓上马意气勃。斩蛟擒虎及汝时，我幸健饭无父思。平生自许万言书，今往谒帝承明庐。春风走马未为得，下有管乐上契稷。"}
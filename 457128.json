{"id":"457128","title":"继钧表弟于旧历二月十八得一子，时去先外祖母归山不过月馀","dynasty":"当代","author":"胡云飞","text":"外婆一世辛，老犹抚其孙。诸孙长大后，事祖分外亲。我亦荷慈惠，所惭未报恩。去年归省时，第一赴其村。外婆拄杖迎，不顾已九旬。衰迈未能厨，指挥烹鸡豚。又催疾市鱼，市回问几斤。恐我奔波累，为我挟菜频。恐我不消化，嘱我细咽吞。又恐衣衫薄，握手试寒温。嘉我好读书，责我犹单身。“汝婚我已死”，言讫笑含嗔。复指表弟言：“小三已成婚。万事伊逊汝，唯此堪慰人。今年接孙媳，明年抱重孙。我老引不动，摇窝手可伸”。闻此满屋笑，盎然一家春。此境犹在眼，此笑尚微醺。倏忽外婆逝，新草已覆坟。人谓临诀时，外婆微憾存。重孙未及抱，去意故逡巡。昨日表弟来书牍，新得佳儿灵秀毓。我知亦喜再叮嘱，急报外婆坟头菊。外婆闻此将何如，我思外婆泪盈目。是夜却梦外婆笑，老老幼幼围一屋。"}
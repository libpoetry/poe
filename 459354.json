{"id":"459354","title":"六月十六检修接水管冲塔","dynasty":"当代","author":"卢青山","text":"我疑天公午食愁，锅此宇宙煮地球。有风唯扇太阳火，万山丛碧焦如秋。此时何物使吾惬？蒲扇古书卧竹榻。竟拽扳手和水管，巍巍来上万丈塔。下视群山排泥丸，上指日近手可搭。塔顶人语天上来，地人不闻天人答。呼号努力相争誇，问子何乐穷喧哗？一目可以透宇宙，一唾为子雨千家。我生处此岂不佳，世尘足底徒无涯。高梁美檩真蜗角，居人万螟集蚊睫。使子千金求吾下，安抵此时我一发。"}
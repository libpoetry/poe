{"id":"228505","title":"仲夏朔汰卒群哄惊扰居民内外凛凛抚而贲之而","dynasty":"宋代","author":"杜范","text":"居家多惰拙，为国常隐忧。有时发鲁叹，乃或遭楚咻。坏证至束手，错事皆从头。收污挑怨愤，作劳睨嬉游。变成生悍卒，祸已延数州。胡然近辇毂，岂不闻高侯。大决多所伤，小安其可偷。悍心未熨帖，转手即寇仇。嗟哉逢不辰，老矣何所投，人力岂足恃，天意或为谋。连夕蒸霮{上雨下对}，崇朝洗歊烰。巷陌收燥坌，河渠涨浊流。仰首戴恩育，欢心谁怨尤。国步自兹稳，吾志将何求。高人赠我诗，妙语清於秋。口诵殊未已，头痛顿已瘳。欣然万宇气，快以一笔上。仁邻幸可卜，旧好今自修。原言为明时，却雇思远猷。王度殊未饬，人情过则休。配索难系马，机心或惊鸥。君方抱经济，我当归樊丘。"}
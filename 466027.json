{"id":"466027","title":"浣溪沙六首·前题","dynasty":"当代","author":"尹文敬","text":"草色裙腰一径斜。徘徊想像校书家。己无门巷认枇杷。柳鬘梳风波作镜，韶华似水浪淘沙。倚栏怀古独咨嗟。一水涟漪燕尾分。校书结屋在江骢。卷帘新绿正当门。绿绮琴头弦寂寞，碧纱窗外月黄昏。当年景色付行云。烟暖沙堤碧草茸。枇杷门巷驻青骢。雍容节度有儒风。扇底花笺传秀句，尊前檀板诉离悰。背人愁思上眉峰。水国蒹葭夜有霜。重帏胜似莫愁堂。输他双燕在雕梁。缘让玉萧誇再世，居如苏小近钱塘。只将词翰侍韦郎。漠漠轻阴暝玉楼。越吟声里画屏幽。枇杷门巷近汀洲。小病近来疏酒盏，嫩寒终日下帘钩。芙蓉新落蜀山秋。一幅瞿唐峡口图。枕流心意未全孤。风尘高蠋似君无。何日片帆离锦浦，偏怜杜老落夔巫。花笺茗椀得清娱。"}
{"id":"1234234","title":"赠张彦古","dynasty":"元","author":"赵孟頫","text":"秋雨新巳风日清，匆闻剥啄紫门声。出逢麻衣老仙伯，身长七尺双瞳明。平生学道几半世，一见洒洒心为倾。大道无为返尔朴，自然有路通长生。我今素发飒以白，宦途久矣思归耕。吴兴山水况清绝，白云满岭堪怡情。老仙何当从我去，小筑茅屋依峥嵘。还丹已就蓬岛近，笑指尘海寻方平。"}
{"id":"306526","title":"翠楼吟·甲戌咏蝉","dynasty":"现代","author":"黄咏雩","text":"薄鬓花薰，清音柳曳，也应有人猜妒。南柯幽梦醒，忽撩起、别愁离绪。凄凉如许。正树碧无情，暗惊春去。闲延伫。曲阑干外，洒离支雨。谁语。响为风沈，我谓风多好，响因风度。仙虫新社，只恐多事儿童黏取。泥他轻悔，且别抱高枝，嘲烟延露。还相顾。鸒鸠无力，抢榆枋树。"}
{"id":"213237","title":"绛都春·饯李太博赴括苍别驾","dynasty":"宋代","author":"吴文英","text":"羁云旅雁。敛倦羽、寄楼墙阴年晚。问字翠尊，刻烛红笺悭曾展。冰滩鸣佩舟如箭。笑乌帻、临风重岸。傍邻垂柳，清霜万缕，送将人远。吴苑。千金未惜，买新赋、共赏文园词翰。流水翠微，明月清风平分半。梅深驿路香不断。万玉舞、罘罳东畔。料应花底春多，软红雾暖。"}
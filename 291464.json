{"id":"291464","title":"金缕曲·怀旧","dynasty":"现代","author":"高燮","text":"终日愁眉锁。最堪怜、胸中抑郁，有怀难写。遏住泪珠千百斗，不向人前倾洒。血愈红、点点零星下。汉官仪，安在也。黄昏露滴鸳鸯瓦。入秋来、风雨凄其，更阑灯灺。纵有匣中三尺剑，争奈蹉跎未把。好神州、惊心胡马。芳草残魂思故国，建共和、威德声华夏。梦回时，叹全假。"}
{"id":"309861","title":"湘江静·忆糕村并诸诸同学次梅溪韵","dynasty":"现代","author":"邓桐芬","text":"倦柳萧疏临断浦，坐沧波、钓游堪驻。萦回带水，风帆尽日，助吟边新句。薄雾总惊心，连环梦、有时曾去。笙歌事还，关河貌更，应难认，语秋处。晚吹生，风露苦。影参差、半窗庭树。灯深户迥，衿疏泪冷，想年时更鼓。十载故园心，消磨尽、小楼风雨。相如病老，残编坐拥，归欤待赋。"}
{"id":"93944","title":"题毕少董翻经图","dynasty":"宋代","author":"杨万里","text":"宋生把卷读且指，李生把卷问奇字。榻上坐著一老子，右手秉笔祖左臂。春秋论语训傅成未成，胸中有话颇欲告两生。欲呼小白拉重耳，同讨犬戎尊帝京。蚕妾不解事，两生未可语。冬郎政儿痴，谁能复怜许。翻经未了报归期，携书归来献玉墀。胡沙满面无人识，回首两生斗南北。"}
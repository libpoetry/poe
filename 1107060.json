{"id":"1107060","title":"奉酬","dynasty":"宋","author":"邓忠臣","text":"秋闱深锁觉愁多，赖有英游玉趾过。日望高楼吟楚月，梦随明月到湘罗。南宫曾看挥华藻，西馆还来共笑歌。六稔飞光如过隙，人生谁奈老催何。试场未动文书静，官舍相联步履过。千丈苍波争倚薄，十围便腹有森罗。登临已结骚人恨，填委终翻劳者歌。后夜中秋佳月色，惟予不饮奈明何。"}
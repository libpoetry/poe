{"id":"1142603","title":"予家世居富山久矣世有隐德老坡所谓我家韦布三百年惟有阴功不知数盖类是也因作此以记其实且以勉族氏子弟云 其三","dynasty":"宋末元初","author":"方一夔","text":"我家韦布久婵嫣，积善工夫远有源。东汉贤良来鼻祖，晚唐文献到闻孙。世增忠厚成风俗，人尚耕桑务本根。剩喜迩来多识字，粗书甲子记新元。"}
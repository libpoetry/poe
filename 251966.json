{"id":"251966","title":"丁酉人日崇州诗会不预次高达夫人日寄杜二拾遗韵","dynasty":"现代","author":"邱登成","text":"漫言彤霞绕华堂，重霾久已暗帝乡。比岁沆瀣呼不得，徒教郁气结中肠。国之大梦民难预，欲谋稻粱亦堪虑。雁唳横空每惊魂，梅花开到伤怀处。天地病后也知春，笙歌又动六街尘。唯有罨画池边月，人日来照素心人。"}
{"id":"163359","title":"过眉山谒乡耆宿李八丈提刑","dynasty":"宋代","author":"程公许","text":"忆昔下吴会，拜公古渝州。别来忽星纪，不知几三为。岂不愿舂粮，占乌渠渠屋。良期苦难俪，千里劳远目。公家难兄弟，与蜀关重轻。峨眉叠连娟，石笋屹峥嵘。维国有著龟，维士有司命。并生天地间，受命独也正。忧端日抢攘，世论滋软熟。谁谓空谷远，有美人如玉。我如南州橘，托根非不深。逾淮恐成枳，望远劳我心。鲐背发播然，齿颊探骨鲠。跪履乞一言，书绅以自儆。仙曹寄江干，吏隐适吾愿。西轩馆梅友，怀老狸鼠觇。坐令高世姿，不耐尘纲罥。殷勤数问讯，余力稍营缮。八窗虚明，孤标对老健。伫立惨澹中，恍觉容采绚。天风发奇芬，霜月泼冷艳。官卑苟逃责，交淡日相见。冻摇哦诗吻，坚作忍饥面。痴顽信可怜，无取复奚羡。村醪未必佳，苦味且耐晏。洗{西戋}寿亲尊，春和元不欠。勿与竞李场，恐为吾友玷。"}
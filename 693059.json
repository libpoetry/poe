{"id":"693059","title":"赠柴云倩","dynasty":"明","author":"沈守正","text":"三世托通家，从来见赤騧。稍能露头角，不喜醉琵琶。日照琳琅树，风回锦绣霞。清芬一以接，捉手冂人夸。文江摇绚烂，肃矣见先刑。安世抽三箧，玄成守一经。明窗黄叶满，屧几夜灯青。宁似东邻子，摊书不识丁。鲲翅日图南，江花笔阵酣。胸涵秋涧水，眉带夕峰岚。我有难堪七，君期不朽三。连舟复连骑，似蔗嚼逾甘。名园藏屋里，下阁又登台。有此幽栖地，何妨暂一回。终军非赋客，贾谊亦凡才。之子揣摩就，芳名贯耳雷。"}
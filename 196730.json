{"id":"196730","title":"和冯眉州九日无酒韵","dynasty":"宋代","author":"陈元晋","text":"蜀日噎噎风凄凄，有美人兮愁楚羁。白衣不来负佳节，士穷使我增嘘欷。锦鞯屡踏帮关月，宝刀尚染健儿血。寻思往玩浮云飘，目送孤鸿互明灭。醉乡广大无何有，无事唯当学犀首。不应来吊独归魂，却嫌间却持螯手。吾侪臭味草木同，但须多植寒花丛。遇花开时即重九，天岂教人樽屡空。"}
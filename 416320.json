{"id":"416320","title":"玲珑玉 赋藕，倚圣瑞体","dynasty":"近现代","author":"吴梅","text":"纱幔冰盘，展瑶席玉骨玲珑。并刀薄削，累他几度纤葱。尽道甘芳沁齿，奈心煎膏火，难思都空。凉风，偏吹来金缕曲中。竟夕高台避热，伴浮瓜沉李，新卸莲蓬。九寸柔丝，系申请吐出香茸。平生悲秋孤抱，愿消受莼乡日月，水部襟胸。等閒看，似佳人双臂断红。"}
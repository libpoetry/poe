{"id":"279237","title":"孟癯·蘧庐再赋，余亦载赓","dynasty":"现代","author":"周岸登","text":"盈耳号寒，笑人渠略，厌煞夏虫冰语。三浅沧波翻练白，谢却红桑千树。麾戈移杵。太息天日冥迷，无家哀怨歌苌楚。迢递玉京宫殿，珂声蜚路。不辞梦唤梨云，狂吟柳絮。麴尘曾沁芳步。漫愁断、流光轻羽。任弓倚、琼琼窗户。怕飞逐、风姨乱舞。猎围重合天山去。看夜搅银河，群仙战得诗魔否。"}
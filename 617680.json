{"id":"617680","title":"梦彭山公雷伯鳞二年兄成十一韵","dynasty":"明","author":"陈子壮","text":"吹残燕邸梦，望断定陵春。六诏周金马，□□□玉人。好谈天下事，一唾世间尘。数造休传骑，□□或借巾。琴中称弟子，书后拟精神。善戏不为虐，□宵还及晨。夔龙高信步，霄汉自由身。连堕遗弓泪，方知束带颦。辞梁思侣燕，纵壑失惊鳞。于忽难为寄，崎岖好自珍。只今山阁回，百忆恐非真。"}
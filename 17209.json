{"id":"17209","title":"庙之神·我马烦兮释我车","dynasty":"唐代","author":"元稹","text":"我马烦兮释我车，神之庙兮山之阿。予一拜而一祝，祝予心之无涯。涕汍澜而零落，神寂默而无哗。神兮神兮，奈神之寂默而不言何。复再拜而再祝，鼓吾腹兮歌吾歌。歌曰：今耶，古耶，有耶，无耶。福不自神耶，神不福人耶。巫尔惑耶，稔而诛耶。谒不得耶，终不可谒耶。返吾驾而遵吾道，庙之木兮山之花。"}
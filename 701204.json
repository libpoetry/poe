{"id":"701204","title":"明妃曲","dynasty":"明","author":"萧端蒙","text":"朔雪胡沙拂羽旌，君王命重妾身轻。和戎本为苍生计，敢惮焉知万里行。绣辇东来琛骑驰，蛾眉亦自繫安危。如今塞上无遣镞，不说军中有贰师。羌塞翩翩三十春，毳裘潼酪亦甘温。自从冯傅纷纷后，始悟馀生是主恩。秋叶萎黄思不禁，灞川荆峡两幽沉。游魂不逐胡笳散，冢草青青见妾心。"}
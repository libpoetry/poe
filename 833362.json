{"id":"833362","title":"绮寮怨 其四","dynasty":"清末民国初","author":"樊增祥","text":"不信青门寒早，菊瓶香未残。傍扣砌、密缀圆花，青霜里、越耐人看。药娥徘徊欲上，琼楼远、祇恐天上寒。甚夜乌、已定还惊，亭西竹、颤袅青玉竿。徙倚东廊画栏。中庭荇藻，明明玉水生澜。白雁横天。可捎得、锦书还。依稀春明旧梦，梦不到、早梅边。婵娟可怜。花和雪中竹，无比妍。"}
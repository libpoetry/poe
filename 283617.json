{"id":"283617","title":"木兰花慢·黄叶","dynasty":"现代","author":"姚鹓雏","text":"正萧条极目，秋欲尽，雁南归。又平野霜浓，孤村烟淡，触绪兴悲。寻诗。记携旧侣，好园林恁便绿阴稀。错认金章凤子，翻然飞上疏篱。凭伊。俊语堪思。声满树，醉休辞。叹旅褐栖尘，衰颜褪酒，憔悴谁知。雄姿。最怜汉武，对河汾草木也沾衣。莫恨风云气尽，还欣芳菊同时。"}
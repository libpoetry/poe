{"id":"191037","title":"西轩杂言·风琴牛笛难度曲","dynasty":"宋代","author":"李新","text":"风琴牛笛难度曲，早韭晚菘谁当肉。笔端画饼不得饱，汗少熬鸡浑未熟。三年楮叶太劳力，八尺鼓围竟空腹。遥遥华胄犹龙孙，皎皎白驹挚空谷。头风岂无草檄愈，酱瓿正须太玄覆。供书小吏腕几脱，免冠毛颍仍秃。年来轧思倒挽牛，逃虚僧社高如秋。乞身得此清凉国，不减人间万户侯。"}
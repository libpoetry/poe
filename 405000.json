{"id":"405000","title":"减字木兰花两首·丙午六月吴敬轩师由台来港，详定中文大学文科学位试卷，钟主任置酒沙田画舫，即席填减兰二首。词旨甚美，酒罢，濡笔敬和 其一","dynasty":"近现代末当代初","author":"王韶生","text":"岧峣画舫。翠巘映波平如掌。争识归舟。能为槐花更少留。神清体健。紫气黄云如拂面。欢酌新醅。万树垂杨傍水栽。"}
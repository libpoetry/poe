{"id":"475673","title":"余羁秣陵乞休累疏而格于新令郁郁之怀伏枕增剧遂效杜子美同谷体为秣陵七歌时丙戌九月既望也 其四","dynasty":"明","author":"丰坊","text":"侧身西望岷山长，长天隐隐白玉堂。人言士为知己死，干旌一去愁茫茫。忆昔吴越几千士，青眸偏瞩真父子。言犹在耳孝与忠，悠悠此生堪愧死。呜呼四歌兮调转急，欲赠瑶华将何及。"}
{"id":"694357","title":"村步杂书所见","dynasty":"明","author":"陈献章","text":"疏花明委巷，细雨得今晨。点缀非无意，红芳不是春。公饭何曾接，衣冠不作人。斋中有名酒，分尔一杯春。晚食南山稻，堂堂愧野人。平生无可说，一个白头亲。村笛轰牛背，山花结帽头。骑牛胜骑马，曲坂没郎愁。趁罢江门市，商船夺港归。溪山愁引望，城郭更须知。日照南浦口，初喧江市人。小奴性嗜酒，出饮畏吾嗔。"}
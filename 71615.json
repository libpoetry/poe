{"id":"71615","title":"瑶台第一层·一点元真被妄想","dynasty":"元代","author":"姬翼","text":"一点元真被妄想，招来幻化身。蟪蛄朝菌，须臾情识，结习迷云。火坑千丈机，诈万端、白浪黄尘。谩横陈，向污泥坑陷，苦海沉沦。纷纷。存亡得失，是非荣辱苦因循。有时开悟，痴团粉碎，眼孔如轮。性珠穿透方，信葆光、函盖乾坤。自通神。有壶天不夜，洞府长春。"}
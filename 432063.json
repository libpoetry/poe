{"id":"432063","title":"西江月 甲辰元日试笔","dynasty":"近现代","author":"张其锽","text":"并茂北堂萱草，联芳棠棣之华。瑟琴和乐庆宜家。清福向天多谢。天马自然飞跃，云龙总是腾拿。蜚声杏花独探花。方信文章有价。去岁鹏程发轫，今年骥足飞行。莱衣毛檄慰慈亲。指日手权方印。兄弟棣棠昌茂，室家琴瑟和平。重重喜事更添丁。堂上含饴安庆。"}
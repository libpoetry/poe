{"id":"1124673","title":"挽黄忠文公","dynasty":"宋","author":"家诚之","text":"自从朱邸翊元良，圣学磨砻日就将。嗜饱岂容登鼎俎，剪桐争肯戏圭璋。经筵犹有八图在，御座俄惊一鉴亡。恤典隆名虽宠渥，何如大政细平章。棘闱尚记一窗邻，把酒论文情独亲。辙迹我犹循井络，履声公已上星辰。追思九鼎回天力，莫赎千金报国身。老去驱车只剑道，忍看高冢卧麒麟。"}
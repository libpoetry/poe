{"id":"498631","title":"临行阿锁欲尽写前诗凡十一首既而色有未满曰：『斯语太文妾不用此可为别制数章取数月来情事综迹历历于心者谱之勿诳勿艳勿誉妾姿艺如一语有犯即罚君一杯』余曰『固然但每诗成而卿以为可亦引满赏此何如』一笑许诺遂口占为下酒十六首 其九","dynasty":"明","author":"王彦泓","text":"几回席上错称呼，女伴知他碧作朱。更送诈传郎语到，乍令欢喜乍愁吁。"}
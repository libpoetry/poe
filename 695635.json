{"id":"695635","title":"夏仲园豆盛熟每饭不彻戏示埈儿曰朝朝一味豆尔能偶乎埈儿谢不敏解目园中为余偶者四因成四绝","dynasty":"明","author":"林熙春","text":"朝朝一味豆，日日寸心葵。每抱丰年愿，乾坤未有涯。朝朝一味豆，灼灼满园萱。无限春晖思，何堪对酒尊。朝朝一味豆，对对几缸兰。风动香逾远，不禁人倚栏。朝朝一味豆，岁岁两株松。水满亭前镜，宁知鬓似松。"}
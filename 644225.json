{"id":"644225","title":"赞佛上","dynasty":"明","author":"释宗泐","text":"下兜率兮悲智融。迹垂化兮诞王宫。金园幽兮宝树重。浴圣体兮香泉濛。角众伎兮伊谁同。世所习兮殚精通。睹四相兮心忡忡。夜逾城兮登雪峰。一麻食兮苦行工。群魔却兮波旬降。廓妙悟兮星曈曈。托修證兮成厥功。应世间兮月行空。烛群幽兮开众蒙。海之钜兮罔不容。道无上兮称太雄。"}
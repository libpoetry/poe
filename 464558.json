{"id":"464558","title":"尉迟杯 酬林半觉见赠广西石墨，中有蔡京党人碑","dynasty":"当代","author":"章士钊","text":"游山倦。恨山灵、不把碑写献。徘徊龙隐岩前，龙隐疑将碑断。君言非也，毡拓遍、鳞鳞看成卷。漫相将、试酒榕荫，平生展读未见。似君真有好愿。叹不绝、崇宁宋室如线。待制苏髯，宰臣章七，分占蔡家公案。兴亡事、非同人面。更难说、天心怎流转。笑当年、未到扬州，一觉空求相半。"}
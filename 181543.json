{"id":"181543","title":"荆州之川日江日汉日沱潜日三虀其泽日云梦汉","dynasty":"宋代","author":"郑刚中","text":"江气藏空阔，春云压洲渚。蒲稗迷远目，断续川陆阻。野鹿颇公行，寒花自幽吐。不知何处村，时击祭神鼓。遥望景陵治，大泽置环堵。行行即城闉，民舍难官府。编芦辨门巷，具体亦何数。幽哉沮洳旁，谓是囚伏所。茅茨隐柴扉，一竹便撑拄。四围榆柳青，风扰乱花舞。十日南窗下，卧听清明雨。此是古章台，家山在何许。"}
{"id":"689662","title":"感遇五首","dynasty":"明","author":"宋登春","text":"燧后教火食，沿代利欲生。佃鱼争朵頣，弧矢遂为兵。鸿运乃如此，海波讵能平。伊畲抱宿性，聊以澹自营。眇躯混群有，乘花归无名。周道昔沦丧，凤德遽云衰。所赖二三子，微言谅靡隳。圣代握元化，人文粲葳蕤。苍麟在郊薮，朱为翔崇榱。我后贵清真，垂衣询无为。广成久己去，至道当咨谁。凉风从北来，骚屑□南林。流云掩徂晖，廖廓结重阴。感时长□息，矫□发孤吟。河冰知路寒，思远知忧深。亹亹行采芝，悠悠念所钦。神龙谢鞭策，猛虎辞羁鞅。智哉韩公子，功成不受赏。灭迹游人间，抱神而孤往。千载独不见，令人生遐想。翩翩瑶台容，穆穆孤凤姿。口诵紫霞篇，手弄白蟾蜍。赠我昆仑图，兼之青都书。去去不可留，灭影凌紫虚。"}
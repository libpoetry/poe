{"id":"465323","title":"摸鱼儿 留别，用苏辛体","dynasty":"当代","author":"张崇光","text":"叹情天、变成离恨，今生难望重聚。愁怀默默如中酒，未饮已先成泪。卿且去。还记否，鸳衾夜静谈心对。柔情几许。恁蝶恋新欢，燕辞故主，恩爱付流水。伤心处，多少离情别绪。无言空暗相觑。早知欢爱难终局，悔不早拼卿负。卿且住。便住过、残年也慰相思苦。骊歌一赋。怕雏凤声酸，鳏鱼梦涩，空切两情慕。"}
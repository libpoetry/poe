{"id":"316280","title":"桂枝香·熊烈妇","dynasty":"现代","author":"魏元戴","text":"红羊换劫。有慷慨殉名，天与愁绝。谁识丹青一例，苦争巾帼。清门薄祚怜夫婿，叹更番、断魂摇曳。镜鸾空掩，余生未了，寸肠千结。二十载鸳鸯比翼。竟地下相从，未许头白。嬴得秋原引重，西风断碣。草间愧杀须眉活，信何人、心许君国。悲凉最是，汉家中垒，分付词客。"}
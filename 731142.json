{"id":"731142","title":"相马歌赐来保","dynasty":"清","author":"弘历","text":"伯乐善相马，车下老骥出。今岂无其人，来保称第一。曩时有黄海，国朝善相马者。亲授相马术。谓不相其皮，亦莫称其力。心端德自优，万中无一失。天闲云锦群，一顾靡不悉。为余辨骊黄，六飞协安吉。此术固云美，相人亦可则。况兹居八柱，亮采汝所职。勉此空冀心，佐予敷九德。"}
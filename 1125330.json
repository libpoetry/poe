{"id":"1125330","title":"句 其二","dynasty":"宋","author":"晏殊","text":"东阳诗骨瘦，南浦别魂销。篱边菊秀先生醉，桑下雏娇稚子仁。骚客登山知有助，秦源鸡犬更相闻。干斗气沈龙已化，置刍人去榻犹悬。若更迟开三二月，北人应作杏花看。一年为客未归去，笑杀城东桃李花。润毫均厚薄。一纸短书无寄处，数行征雁入南云。江城嘉号木芙蓉，金蕊琼萼绽蓼风。巧缀雕琼绽色丝，三千宫面宿胭脂。绛英琼粒傲霜前，冷落池台亦自妍。素花皎霜雪，红艳比瑶琼。震邸陪经席，辰阶总化钧。三州鼓浪维淮浦，千社分封接帝畿。潜岭岧峣副祝融。漫取忠臣比芳草，不知谗口起椒兰。山留盘瓠迹，洞有秦人书。闲思北海银宫畔，谁驾丹山白凤凰。茧馆蚕初起，瑶箱燕未归。争持白玉萼，共插翠云鬟。素奈发时俱北虏，白榆开处欲争妍。嘉名旧出新丰谷，美实今邻御宿园。紫结茱萸实，浓熏菡萏香。玉女雕琼萼，仙禽借菊衣。祭毕崇坛冷玉球，月斜星澹思悠悠。若更花解语，却解使人愁。不闻幽艳接江蓠。买得梧宫数亩秋，便追黄绮作朋俦。狻猊对立香烟度，鸑鷟交飞组绣明。并怀涡旧玩。莫凭高楼伸远目。更作丹花满烟叶，欲令佳客剩迟留。楼台侧畔杨花过，帘幕中间燕子飞。静寻啄木藏身处，闲看游丝到地时。已定复摇春水色，似红如白野棠花。甘泉柳苑秋风急，却为流萤下诏书。万年枝上凝烟动，百子池边瑞日长。君王特轸推沟念，诏截危竿横赐钱。频瞻太一青藜见，欲赋甘泉自凤来。绿树新蝉第一声。冷艳风中凝，浓香雪后多。腊雪半含梅粉白，春风先著柳梢黄。白草沙场多雁户，黄榆关迥绝狼烟。未暇南浮海，何妨夜把螯。蟹螯今在左，欲拍酒船浮。春寒欲尽复未尽，二十四番花信风。青帝回风初习习，黄人捧日故迟迟。竹醉人还醉，蚕眠我亦眠。主父仲舒容不得，未知宾阁是何人。澹澹梳妆薄薄文。遥想江南此时节，小梅黄熟子规啼。二龙骖夏服，双鹤记尧年。琼字金扉迥倚天，南齐七志罕遗逸，西汉九流咸粲然。秦声未觉朱弦润，楚梦先知菹叶凉。"}
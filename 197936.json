{"id":"197936","title":"乐章五曲·刻花圆楹青玉趺","dynasty":"宋代","author":"李复","text":"刻花圆楹青玉趺，高堂{左车右献}{左车右献}云锦舒。两阶纳陛先登巫，近前神喜巫歌呼。扬桴兮拊鼓，金鸣兮竹语。长丝哀怨雁移步，堂上声歌堂下舞，工祝濯柳洒庭户，神君功多人有主。风清气微散时雨，上无螟蛉下无鼠。川满秔兮陆满黍，少妇窗间弄机杼。乡人相劝醉场圃，敬拜神君芘吾土。"}
{"id":"41297","title":"豫章行·轩帆遡遥路","dynasty":"南北朝","author":"谢惠连","text":"轩帆遡遥路。薄送瞰遐江。舟车理殊缅。密友将远从。九里乐同润。二华念分峯。集欢岂今发。离叹自古钟。促生靡缓期。迅景无迟踪。缁发迫多素。憔悴谢华{艹/丰}。婉娩寡留晷。窈窕闭淹龙。如何阻行止。愤愠结心胸。既微达者度。欢戚谁能封。愿子保淑慎。良讯代徽容。"}
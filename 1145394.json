{"id":"1145394","title":"第二色界魔王之章","dynasty":"隋","author":"无名氏","text":"落落高照明气四骞，梵行诸天周回十方。无量大神皆由我身，我有洞章万遍成仙。仙道贵度鬼道相连，天地眇莽秽气氛氛。三界乐兮过之常存，身入我界体入自然。此时乐兮薄由我恩，龙汉荡荡何能别真。我界难度故作洞文，变化飞空以试尔身。成败懈退度者几人，笑而不度故为歌音。"}
{"id":"633798","title":"甲寅春二月与蜜在慧均四藏自显超汉铁关洞开瓶出法敌不息漪文始十靖一挂云诸子从燕台南归取道泰安登岱岳所经胜槩矢口咏歌共得五言近体十二章以志一时 其八 孔子小天下处","dynasty":"明","author":"释今无","text":"夫子原尊鲁，登兹意转深。野龙偏斗血，炉火自销金。日色旁虹珥，松根满枳林。凭谁通帝座，洞达万方心。"}
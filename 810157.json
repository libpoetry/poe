{"id":"810157","title":"扬州慢甲午九月游广陵平山堂曲宴即席和白石韵","dynasty":"清","author":"郑文焯","text":"十里春风，二分明月，杜郎旧熟游程。甚江湖病眼，为路柳偏青。正哀吹、连天警燧，故人重见，尊酒谭兵。怅烟堤、鸦点残阳，空下台城。后庭玉树，奈歌前、重听堪惊。叹木落淮南，留人几处，丛桂多情。我亦过江词客，山堂在，倦赋秋声。念天涯归梦，明年芳草还生。"}
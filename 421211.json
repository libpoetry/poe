{"id":"421211","title":"月中桂 送友，次赵彦端韵","dynasty":"近现代","author":"温树校","text":"画本诗篇，喜相逢异乡，又是轻别。飙轮碾梦，怅一声呜咽，频催孤客。海天烟水碧，剩几点晨星晓月。三叠阳关里，台澎在望，飞电照离席。惊心怕谈今昔。指天东雁影，饮恨潮汐。何时握手，共暮云春树，临风浮白。送君从此去，看富士山头古雪。更倩生绡写，新桥柳桥新柳色。"}
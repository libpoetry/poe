{"id":"780150","title":"金缕曲 初夏即事 十一叠前韵","dynasty":"清","author":"叶绍本","text":"节近蒲觞酒。正团林、熟梅天气，江南同否。舶踔风微丝雨润，开绽绣毬如斗。可剩得、馀春旬九。卸了吴绵换方麴，擢炉烟、一穗金猊守。无事饮、效犀首。闲从小队效垌走。爱满路、绿阴承盖，翠条扶手。曲屈溪流人唤渡，三两野航恰受。恍行到、武陵源口。涧草岩花皆妩媚，便乞浆、村女姿无丑。谁结屋、云边牖。"}
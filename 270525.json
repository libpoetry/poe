{"id":"270525","title":"妖邪·狡童信多诈","dynasty":"现代","author":"吴寿彭","text":"狡童信多诈，老成盍罹毒。妲已争下流，世论归众恶。悠悠黄华史，历劫不计数。何物妖与邪，遣种时发作。揽起仓黄势，蒸黎恣抓护。孑孑灾沴馀，那堪更侵掠。殷勤祝天诛，毋使重闪烁。殷鉴正不远，恻恻怀先烈。箕子歌麦秀，胶鬲隐孤躅。玉石同灰尽，葆全唯茕独。"}
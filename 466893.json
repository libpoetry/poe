{"id":"466893","title":"新编系列剧《天龙八部》 第九卷八首","dynasty":"当代","author":"杨启宇","text":"前车才覆后车倾，扑火飞蛾大有人。取利舍身何所惧，横眉冷对剥皮亭。操戈执杖发横财，此处青山是爷开。任尔车轮生翅膀，鸟飞还拔一毛来。不负生花五色毫，为人作传敢三包。斑纹借得金钱样，焕彩翻新癞狗毛。死背三千托福题，骑鲸捉月大洋西。归来始觉家山好，饭局逢人骂外夷。剔骨刳肠手术刀，白衣冷面意超超。查房病友如相问，一片冰心在赤包。并世名流一网空，谊兼师友遍寰中。心香泪酒逢人洒，累煞龙钟八十翁。破铜滥铁领风骚，诗伯文宗竞比高。扰扰纷纷蠓蠛辈，肉麻翻被井蛙嘲。赤角金鳞饰假龙，居然骇杀叶城公。从今莫作腾飞想，只把仙芝豢爬虫。"}
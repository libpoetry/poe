{"id":"693132","title":"西川二首","dynasty":"明","author":"沈周","text":"移家忽要离川东，自信何须问卜翁。七水大都如屋下，一山小半入城中。沙鲜近市柈多蛤，海气通村井或虹。有片閒心无所作，画图诗律两争工。西川风物新家处，一亩之居半亩苔。虑怕市喧忙避去，便宜山近特移来。芙蓉曲渚秋风动，雁鹜长波夕照开。我亦曾寻偏记得，隔林高有古书台。"}
{"id":"1228572","title":"和罗昌逢千叶桃","dynasty":"元","author":"刘诜","text":"闰赢首增春，朔霁久连望。梅残不留玉，桃盛忽成障。异姿夺众妍，姝萼同一状。重□杂裼袭，叠綵迷下上。泪明露借光，影堕日分漾。纷披竞年华，剪刻费天匠。先生被花恼，书罢时亦访。亭空昼无人，山鸟立幽桁。横波绕碧带，老树入古像。同游无前度，得句有孤倡。仙源谁与期，微风起衣浪。"}
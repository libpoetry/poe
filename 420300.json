{"id":"420300","title":"百字令 大军行","dynasty":"近现代","author":"王陆一","text":"千年此事，是神明苗裔，毅然初战。断海艨艟东碎后，哀吼至元波撼。吴越缘边，禾桑列郡，一代啼红满。危碉纪效，雄旗今日新展。为了民族生存，疆原无恙，大义人间践。我本东方仁孝国，对此一肩难忝。粉本沙场，明妆战者，起起云霓骋。高华无比，填填明月芳甸。"}
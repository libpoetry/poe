{"id":"1119025","title":"句","dynasty":"宋","author":"陈尧佐","text":"城中三亩宅。莫愁调鼎事无功。千里好山云乍敛，一楼明月雨初晴。青云歧路游将遍，白发光阴得最多。君恩来万里，客路出千山。供帐开天苑，传呼度国门。风樵若耶路，霜橘洞庭秋。部吏百函通爵里，从兵千骑属鞬櫜。门前碧浪家家海，树上青山寺寺云。公馀莫放西湖景，步步苍苔岸岸松。争似碧澜堂上望，疏疏烟树漠汀洲。"}
{"id":"817273","title":"舟中无事，为姚丈杂题画扇四首 其二","dynasty":"清","author":"薛镛","text":"老树傍衡门，人家颇不俗。芦荻春风吹，光分山水绿。江上层峦耸翠鬟，苏家诗笔米家山。扁舟一棹春风稳，行到扬州第几湾。瀑布千寻湿翠鬟，奇风重叠水湾环。篷窗镇日浑无事，写遍江南雨后山。绿树参差一径斜，青山重叠四围遮。板桥流水村何处，隐约深林有几家。"}
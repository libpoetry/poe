{"id":"458559","title":"忆父 其六","dynasty":"当代","author":"卢青山","text":"忆昔病归时，扶翁入旧帷。夜深无人迹，冷月过寒槐。推门响碎石，门久不为开。扑面喧潮气，浓霉生酒杯。冬风凛入骨，故物尽痴呆。虽曾细洒扫，其奈久相违。窗上寻洋火，秉烛有微辉。共烛遍室绕，检尽旧橱台。桌上书未捲，劳翁且问追。此翁病前看，留待翁痊来。床边立未稳，开口声如雷：我又回来了，物尽为之哀。未知翁如何，我泪已徘徊。"}
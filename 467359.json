{"id":"467359","title":"庚寅三月既望访罗浮山二首 登山见葛洪炼丹灶","dynasty":"当代","author":"林英男","text":"石髓烟青生宿雨，蓬莱浪白浸层嵬。漫漫平路山根绝，漭漭浮峰天外来。自古采砂勾漏令，于今问药紫霄台。风尘渺渺遗丹灶，一去仙人不复回。将军已去气悠悠，唯见云间林掩楼。枕月峰头龙噍咽，杪冠脚下鴂嘲啁。江湖何处容饥鹤，堂庙多乖舞沐猴。起看凄凉天地色，凭栏海涌岳沉浮。"}
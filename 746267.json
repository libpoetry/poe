{"id":"746267","title":"小雅侍御罢职后将归隐金华","dynasty":"清","author":"吴清鹏","text":"司徒堂下狐狸语，御史台中凤皇去。同时罢削七十人，第一声名最贤素。马鸣萧萧落日残，北风中人行路难。天寒地闭龙蛇蛰，树空枝多鸟雀欢。知君心爱兰溪水，东欲入山访松子。不下飞飞羡海鸥，无言去去思桃李。君不见将军万里又边行，丞相孤身方道死。莫言西第颂功成，休说东山济时起。山中若遇牧羊儿，也应问我可时。蓬菜一谪三千岁，早晚人间候满期。"}
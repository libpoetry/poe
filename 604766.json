{"id":"604766","title":"庚申夏来送刘觐国少参以入贺还涖武昌并讯楚中任白甫龙君御诸社友时觐国方梦臼而里中南园旧社之役觐国捐赀主盟故咏叹及之","dynasty":"明","author":"张萱","text":"冬归夏去及秋初，夙驾星言畏简书。献镜何因逢破镜，脂车曾否咏同车。莫将宦辙悲留滞，且向文坛共扫除。为问依刘弹铗者，可能长饱武昌鱼。"}
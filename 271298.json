{"id":"271298","title":"三姝媚·重过花步，次梅溪韵","dynasty":"现代","author":"吴梅","text":"冰华流羽瓦，又纱窗吹寒，雨丝飘洒。小曲幽坊，几探春帘底，送人花下。漫折垂杨，知系过萧郎骢马。断梦迷离，临水芙蓉，尚如裙钗。还记西堂宵夜，正画烛呼卢，五更才罢。旧约蓝桥，奈绛河惊浪，宝成无价。绮陌红梨，生怕与荼蘼同谢。唤起浓欢，和泪青绡细写。"}
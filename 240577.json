{"id":"240577","title":"次韵李士举丈感春","dynasty":"宋代","author":"王灼","text":"四时平分春大好，春虽强半未甘老。轻车矮马恣搜寻，始信天工为春巧。中园层层乱风花，长路青青被烟草。讵知阳熙变阴惨，顿令光事成忧悄。儿曹浪语甜如蜜，欲观俘囚数军实。貔貅万屯移蜀塞，胡人喜躍秦人泣。孤坐唯防酒盏空，馀塞颇觉莺声涩。贪嗜五斗不自谋，几时归作山客。"}
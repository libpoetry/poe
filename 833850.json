{"id":"833850","title":"凤凰台上忆吹箫 岳阳废楼寒眺","dynasty":"清末民国初","author":"易顺鼎","text":"耄柳藏烟，髡芜待雪，湖天秋意难禁。正落潮新岸，睡冷沙禽。倚槛慵抬望眼，怎能穿这段阴阴。愁来也、原无避处，况是登临。沉吟水边，胜赏已不见，高楼倒影波心。叹神弦仙笛。一样销沉。人在吴头楚尾，对孤云时序侵寻。还添个、潇湘雁儿，九辨遗音。"}
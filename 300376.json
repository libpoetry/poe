{"id":"300376","title":"疏影·谢江浦陈伯欣送白梅代柬，依姜白石韵","dynasty":"现代","author":"单人耘","text":"君心似玉。种白梅赠我，一摒凡俗。小蕾蟠枝，矜洁含馨，幽姿堪侣疏竹。隔江人挈春光至，便教忆、低檐风烛。叙离怀，把盏敲壶，俨是劫余豪杰。窗际轻纱映日，一瓯正欲绽，苔暖蒲绿。漫说乡耆，且展词笺。我辈当留清躅。春风三月南农路，倩君看、书屏画幅。偕此花，入我新吟，香遍卫岗南北。"}
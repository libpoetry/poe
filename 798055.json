{"id":"798055","title":"解语花  咏美人捧茶和王元美韵","dynasty":"清","author":"陈维崧","text":"蕃马屏风，雏莺庭院，竹下茶声细。妆楼小倚。阑干外、汲取春流浅试。乳花银蕊。烟袅上、绿鬟千缕。溜横波、炉火初红，尽带娇态意。捧处轻摇蝉髻。问阿谁年少，消受纤指。珠鲜玉脆。语笑处、故惹檀郎惊起。沈香亭婢。只领略、凝酥佳丽。怎如伊、生小江南，偏解旗枪味。"}
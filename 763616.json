{"id":"763616","title":"满庭芳 其七 题夏邑溪南草堂陈简庵别墅","dynasty":"清","author":"曹尔堪","text":"榴火红烧，荷风白颤，塘柳入夏浮烟。近郊茅屋，南郭与堂连。城外周遭绿水，睡，沙鹭联拳。携觞去，酒生茗止，永日且流连。昔年。曾有赠，主人珍重，墨迹犹鲜。道泪匀竹坞，瘿剖枫天。到此解衣角饮，浑忘倦、说鬼谈禅。三更月，危桥路迮，堤外唤渔船。"}
{"id":"842572","title":"早秋苦热","dynasty":"清末民国初","author":"曹家达","text":"火龙烧天天大赤，丰隆郁怒其声魄。眼见蓐收将履新，公然肆虐赫曦赫。虫虫蕴毒薄夜半，肖翘妄希泽下尺。我闻南荒掌梦大失势，遗擘不散如恶客。饮片无解晏婴困，逐日将穷夸父迹。淫威一网尽周馀，宁独如焚手可炙。咄嗟残贼利用驱，愿借长风来广莫。不然雷渊烂人深复深，积秽不粪将成疫。"}
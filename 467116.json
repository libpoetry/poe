{"id":"467116","title":"望江南","dynasty":"当代","author":"陈永正","text":"疏香度，出意断桥边。聊对一株成独笑，不妨终日作佳观。相伴听潺湲。寒尚劲，风咽水声酸。红到霜林愁叶叶，花飞辽海梦年年。人去日华边。秋心折，瓣瓣落云边。今夜独听楼外叶，比年风雨太无端。各自梦欢缘。人去后，谁记旧相携。昨夜梦君应有误，一林幽月送君归。归照独眠帷。"}
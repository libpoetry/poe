{"id":"702833","title":"詶刘燕及明二首","dynasty":"明","author":"董其昌","text":"乍把琼枝恍旧游，平生左袒为刘侯。即看竹素千秋事，能废江湖万古流。鸥侣共依天上座，雁声孤□月中楼。新诗大有牢骚语，翻耐高歌散旅愁。青编数卷敌华林，腹笥居然写赋心。自昔词坛憎百六，不妨天柱耸千寻。龙文忽照干将曲，鹤唳今听谷水阴。却笑安仁秋兴作，只伤留滞宦情深。"}
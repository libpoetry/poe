{"id":"1120356","title":"丁酉二月二十日同部中诸公游下竺御园坐枕流亭观放闸桃花数万点随流而下继至集芳亦禁峑也海棠满山郁李绕槛殆不类人间世明日入部而桃花数枝伶俜窗外未时内直则海棠郁李各一株方开遂赋二绝句","dynasty":"宋","author":"周必大","text":"万点红随雪浪翻，恍疑身到武陵源。归来上界多官府，人与残花两不言。清胜堂前花万重，玉堂署里两芳丛。应怜寓直清无侣，聊伴衰翁宿禁中。"}
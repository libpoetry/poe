{"id":"696841","title":"诉衷情 燕京灯市","dynasty":"明","author":"俞彦","text":"凤城东畔市灯初。春色转皇都。红楼满罗珍翠，朱邸列珊瑚。金服匿，绣天吴。锦氍毹。百蛮兽舞，万国凫趋，亿载鸿图。缄来侧理。忙自启。带啼痕。看不尽，独立近黄昏。憔悴画中人。真真。衷情谁诉闻。闇销魂。瑶池晏罢独归来。凌虚百尺台。镂月佩，蹑云鞋。被记玉宸差。绛节质明开。宝幢排。霓旌队队紫霞裁。向蓬莱。"}
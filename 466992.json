{"id":"466992","title":"一年不见显周也，重来此地，得诗五首 夜过潘翁宅","dynasty":"当代","author":"陈仁德","text":"隔窗闻我语，燃灯启柴扉。呼儿置杯盏，执襟不放归。依依昔日景，眼底认分明。落日满山岭，悠悠总是情。曾讥此地俗，忽觉农家亲。孩童争相出，拥我入门庭。临歧各分手，依依此际情。路回人不见，犹闻说慢行。坡前一声唤，停锄认来人。且就草上坐，共话当年情。"}
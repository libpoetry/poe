{"id":"1203777","title":"月中仙 景金本作山居","dynasty":"元","author":"丘处机","text":"侧磬悬钟，慕巢由隐沦、活计萧索。天然耿介，爱一身孤僻，逍遥云壑。利名千种事，我心上、何曾挂着。幸遇清平世，诸军宴安，刀剑罢挥霍。民歌两穗之丰，教门兴我忘，三岛之约。来宾去友，递日常谷，骖鸾骑鹤。洞前无限景，异花秀、香风喷薄。更谢汧源众，分餐助余长啸乐。"}
{"id":"1235900","title":"送刘克让归汴中三首（名天秩由河南乡贡中第竞以便养辞馆阁之职除济宁录事须次觐省）","dynasty":"元","author":"宋褧","text":"梁园词客卯金刀，五十人中赋手高。却是邹枚有神授，他州解送敢争豪。苑墙霏雨拂春旌，兴圣宫前晓唱名。闻道明经传奕叶，宁馨今日被恩荣。玉树瀛洲总列仙，徒劳州县亦堪怜。趋庭不羡长安乐，还上河津画鹢船。"}
{"id":"733828","title":"和田纶霞郎中移居","dynasty":"清","author":"王士禛","text":"田郎诗格如雪车，昨来新句传移家。梦向漪亭坐秋水，苍筤万个眠?麚。冬官事少蹋壁卧，日未卓午先放衙。残书满前自穿穴，纷如雁字风中斜。未要沈范相赏识，风亭月观吟梅花。庐如瓜牛足摇膝，毕逋爱伴城头鸦。鸷鸟累百讵比数，蹀?聊度终参挝。牵萝补屋绝代子，慎莫无匹悲㚿娲。"}
{"id":"968267","title":"夏日燕黉堂 和竹涧韵寿匝峰使君","dynasty":"宋","author":"赵必?","text":"赤城中。奏鹤笙一曲，玉佩丁东。蒲节后七日，宴翠阆琼宫。年年王母来称寿，醉蟠桃、几度东风。簇花间五马，轻裘短帽，雪鬓吟翁。魁宿耀三雍。曾归车共载，非虎非熊。急流勇退，渊底卧骊龙。山中不用官三品，垫角巾、人慕林宗。记亳州旧事，画鸱夷子，献与恭公。"}
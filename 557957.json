{"id":"557957","title":"南山主人为崔某赋","dynasty":"明","author":"张弼","text":"南海畸人巢许侣，分甘老作南山主。南山兀立当宾墀，终日相看若相语。有时倒卧酒中尊，吞入吟肠不枝柱。分将清涧循阶除吐出白，云随杖履松风摵。摵鬓丝寒洗尽耳，根尘几许四时馈。问更慇勤笋籁椰，浆石钟乳幽林啼。鸟奏仙音回风吹，花舞天女南山之。乐乐无央俛仰，悠然小天宇。岁寒心事镇不移，何许形骸分尔汝。君不见世间宾主情姁姁，多趋富贵欺贫寠。挥毫便写绝交书，只与南山常作主。"}
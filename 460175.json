{"id":"460175","title":"贺新郎　次前韵述龙送龙 其二","dynasty":"当代","author":"卢青山","text":"一觉瞢腾也。叹沧桑、人间日历，几经换挂。梦里狰狞蟠万怪，留与凄凉昨夜。陡一啸、仍非病马。国际民生关钥启，放双魂干莫腾潭乍。正破壁，笔初打。并非高枕皆休罢。向横行、前门蒿草，后门堪诧。物价掀船如水涨，更涨巷闾閒话。又官倒、民乎敢惹？鳞角蛆蝇堤穴蚁，愧书生气力唯歌骂。龙之意，何如者？"}
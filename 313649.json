{"id":"313649","title":"齐天乐·二十九年三月于役老河口，李德邻将军招饮秦村，席上赋示第五战区诸友","dynasty":"现代","author":"卢前","text":"樊襄千古英雄气，征衣早迎东路。落照中条，凝烟宛洛，旗拥青山无数。匆匆钲鼓。过光化严城，暂时停驻。一角秦村，小窗盏共晚来语。台庄前事记取。突围飞万骑，呼啸归去。胜概如虹，精忠贯日，都是风云儿女。三年内渡。蓦重遇临淮，酒边深诉。不待闻鸡，只教琨起舞。"}
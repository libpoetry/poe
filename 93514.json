{"id":"93514","title":"秋浦登舟阻风泊池口","dynasty":"宋代","author":"杨万里","text":"牛眼化蝶化未成，梦中澒洞发大声。军鼙雷鼓百千面，援桴齐下作一鸣。起来推窗无一物，海潮打入齐山窟。数洲翻覆相荡摩，四山动摇皆突兀。钱塘潮来声惊天，金陵潮来声寂然。此去金陵一千里，郡得潮声来到此。长年三老笑复嘲，云是波声不是潮。清溪波头高过屋，大江波头发日毂。清溪去江一步地，大江可望不可至。北风向晚动地来，跳出银峰万万堆。侬船莫管行不得，且看银峰永今夕。"}
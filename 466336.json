{"id":"466336","title":"闲兴","dynasty":"当代","author":"卢青山","text":"信笔如閒步，作文似野游。见花时一采，为石偶夷犹。问我何所获？初无一功留。将消此生尽，无遗饱食忧。夏日不尽雨，使我神潜沉。开灯读古卷，一日遂黄昏。策杖将偶出，泥污无路津。复坐展前卷，两眼眯无痕。蠹鱼噱尔乐：子真无聊人。上班但里许，洋洋自步行。千车驰路侧，皆讶此愚人：“胡不跨摩托？光阴一寸金”。我亦奇众客，何事值纷纭。匆忙不加岁，缓缓亦一生。请恕散漫怀，与子道不邻。众人皆日醒，我为巡夜丞。毋使清明月，寂寞度天庭。看鸟眠安未，评蛙弦歌声。值此埃尘落，万物始自宁，相失岂非罪？颇愧阴阳烹。昼业吾已厌，高卧莫相惊。我室在公舍，左右聚万邻。一门掩昼夜，安知中有人。过往千鞋响，不叩如古坟。我听门外鞋，亦如墓外声。觉我死犹活，觉人活无魂。时日半夜鼠，潜过意亦厚。勿惊吾佳梦，悄焉使鬓丑。万事我已足，只悔已止酒。使我欣然时，无物能共有。"}
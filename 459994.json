{"id":"459994","title":"贺新郎　记梦","dynasty":"当代","author":"卢青山","text":"暮景茫烟绕。有顽峰、回巉簇石，乱崖淩昊。郁郁苍林如海浪，纵去孤茕一鸟。又隐约、于中虎啸。忽尔蜃楼歌管自天来，变凄情宛转迷荒岛。云未起，须风扫。觉来狂气犹沧浩。立高栏，星罗玉点，月如银倒。慷慨平生都何说？满地蛙鸣潦草。漫悲歌、横将夜搅。不怕世人斜妒目，怕流萤为我泪盈缟。挥素袖，思严棹。"}
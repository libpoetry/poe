{"id":"400196","title":"三姝媚 团圞近矣，秋宵夜坐，怅触无端，聊赋一解，寄北京叶遐庵丈","dynasty":"民国末当代初","author":"朱庸斋","text":"虚窗怜独夜。任冰弦尘侵，经年长卸。著意吟秋，奈病馀争似，往时陶写。絮语疏虫，早声入、相思台榭。几日西风，做冷催愁，尽将人惹。休道芳韶先谢。叹明镜清辉，正须重借。驻梦回灯，念旧游心事，自成凄诧。照坐颓蟾，又孤影、偷分兰灺。漫想来宵浊酒，伊谁共把。"}
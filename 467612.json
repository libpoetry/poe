{"id":"467612","title":"胶澳口号","dynasty":"当代","author":"秦鸿","text":"谁炼民脂赘此疣，山灵号怒诉蒙羞。州官急铸精钢错，售取来年万户侯。人间久厌住诗王，斗室飘摇讵可航。此际海涛吟欲断，一天沈曀树苍苍。千年掉首望蓬莱，谁见宵深驭电回。明日破空欲飞去，绿苔鳞甲一时开。春绽夭桃梅失馨，浪移沧海夜沈星。煌煌广厦如堪诵，不是乾坤旧六经。"}
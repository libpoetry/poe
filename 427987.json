{"id":"427987","title":"满江红 一九**年三月一日，陈仲弘元帅陪同周恩来总理由锡兰飞返昆明，赋此致敬","dynasty":"近现代","author":"龙榆生","text":"胜利归来，看又是、一番春色。东风染、菜花黄粲，山茶红彻。团结亚非成锦绣，从教世界均凉热。爱太阳、普照显光华，谁能敌。曾访问，十四国。齐欢抃，迎佳客。向云端矫首，系心银翼。支援何须论大小，悦来原自尊谦抑。伫明辰、把手庆成功，情无极。"}
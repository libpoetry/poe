{"id":"683358","title":"周君自大官令出太仆辽左飘然挂冠今年五十矣而颜尚童其婿一龙余从子也乞诗为寿","dynasty":"明","author":"王世贞","text":"我爱周郎美，雅如王子猷。官閒骑曹马，兴尽剡溪舟。坐客中清圣，园租比素侯。白狼河畔雪，知不上君头。少日佳公子，中年贤大夫。自回司仆驭，祇忆步兵厨。入坐峰峰玉，挥毫字字珠。龟貂未全敝，时付酒家胡。"}
{"id":"788352","title":"朕御极七载宵旰万几未遑他出己酉夏因命将远讨誓师于南海子缅怀曩日侍奉皇考巡幸此地色笑俨在目前而龙驭杳然邈不可攀俯仰徘徊曷胜今昔之感爰成一律以述追思","dynasty":"清","author":"胤禛","text":"花开野甸不知名，接辔依然辇路平。细草当时随驻跸，垂杨此日绕行营。河山满目音容邈，风景关心岁月更。禁旅多年蒙教养，畀予戡定作干城。"}
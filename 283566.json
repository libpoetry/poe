{"id":"283566","title":"凤凰台上忆吹箫·紫陌新烟","dynasty":"现代","author":"姚鹓雏","text":"紫陌新烟，画堂故巷，湘帘难掩春寒。看过雨、红消杏火，舞困榆钱。辛苦芹泥未稳，参差羽、空绕梁间。随风共，匝地絮飞，飘泊谁关。徘徊绿芜处处，只肠断斜阳，依旧危栏。漫瘦影、轻穿绣幌，低掠筝弦。恁自商量不定，偷相觊、花外衔蝉。无凭事，幽恨寄与吟笺。"}
{"id":"283355","title":"解连环·题师曾画石帚词册子 和清真韵","dynasty":"现代","author":"姚华","text":"素豪曾托。湘冥情弄笔，古思绵藐。问画里、何许江南，尽烟送暝寒，黛舒春薄。石帚重来，画能语、慰人离索。等残山剩水，甚处买园，理料花药。予怀喻君未若。又波鲸舍鵩，清徵酸角。漫说词客凄凉，只天水无情，梦也荒却。怨墨相思，怎寄语、灯前红萼。正春来、忆人念往，泪痕暗落。"}
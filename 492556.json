{"id":"492556","title":"闻伯中兄家居日课儿子平原读书小女信女红之暇亦时时弄笔学字偶因家问中见近写二纸喜而赋诗寄伯中长公当发一笑耳","dynasty":"明","author":"刘崧","text":"苦忆经年别二雏，喜从片楮见挥濡。诗书幸不遭涂抹，文字何妨效拓摸。通子讵怜彭泽老，伏君未觉济南孤。他年万一传新样，莫忘临池是大苏。"}
{"id":"779320","title":"百字令 题李升金璧二十四化长卷","dynasty":"清","author":"顾太清","text":"晚来恃好，映斜阳、二十四峰交错。依约红墙林外寺，楼阁参差飞舞。渔笛吹残，雁行初起，野艇冲烟渡。澄波如练，落霞远趁孤骛。楚楚。返照晴岚，涂金刷翠，极目山无数。浓抹淡妆秋万里，冷到江头枫树。江水长流，碧山无恙，阅尽狂今古。锦奴名字，千年片纸留住。"}
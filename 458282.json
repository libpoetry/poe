{"id":"458282","title":"弓杠岭宝盖顶水晶馆后山独寻","dynasty":"当代","author":"卢青山","text":"山中危冷结我目，此冷所铸成峰谷。峰腰蓊郁森高林，峰顶童童如盥沐。太阳未出凝青光，如有所祷神竦肃。太阳一出光来倾，如生微笑何祥穆。草坡铺碧杂腓黄，小紫淡白开群芳。蒲公英熟微风至，翩翩游起随飘翔。飘向峰头休下视，下视中原平万里。苍天愈展愈无穷，天头一碧沧海水。"}
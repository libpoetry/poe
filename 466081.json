{"id":"466081","title":"同前作代札寄鲁汉先生未果二首2000","dynasty":"当代","author":"卢青山","text":"惭愧先生谬相许，许予雏凤语犹新。飞疲毛羽差三食，裂尽咽喉未一鸣。虽知其白守其黑，不能与战尚能奔。奔来狐国魈邦里，住到萧萧草满庭。当时听法犹前日，一卧深山十载奔。雏凤有声已喑哑，老骐伏枥尚嘶鸣。寻常见惯春风旧，廿一重来世纪新。餐饭且加祝翁健，请看问字满堂庭。"}
{"id":"457842","title":"登彼西山","dynasty":"当代","author":"卢青山","text":"登彼西山兮采其薇矣。抚袂而歌兮惘然悲矣。悄啼猿夫幽篁兮日将西矣。恍冉冉而谁来，闻微泣兮陨其衣矣。父不父兮朽墓下之尸矣。子不子兮莽鬓边之于思矣。子胡为而来和此，掷予骨于油镬兮炙予心之膏脂矣。魂不能留兮独往乎髫龀之时矣。弃走肉之躯于此间兮将安适归矣。"}
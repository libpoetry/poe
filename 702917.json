{"id":"702917","title":"十二月二十四日与家人环列灶下烟饥不出祭之以诗因嗟天之下遂无一人自视真老妇矣","dynasty":"明","author":"谢元汴","text":"媚灶吾何敢，送穷亦古人。兰魂无怪惑，笔墓自嶙峋。世事惟孤剑，文心比竹筠。匹夫诚有罪，怀璧山之根。绝笔仍生笔，我其狂也愚。儿啼叶不止，血出石何辜。将臂等虫豸，移家托鹧鸪。鬓丝闻鬼哭，不必责头须。"}
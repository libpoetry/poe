{"id":"467925","title":"拟释疾辞三首","dynasty":"当代","author":"程滨","text":"早识无生义，今捐有用身。幽兰杂萧艾，衰草萎萱椿。此际浑无欲，来生不作人。悠然谢知己，回首泪斑筠。造化吾为主，风尘我是宾。禄终辞地狱，劫满见天真。海上凄迷月，人间寂寞春。无形更无迹，宇宙一元神。谩道魂无影，谁怜梦有尘。寸心容万物，片石起千沦。纵倚长生树，时临欲问津。东篱一团菊，非笑亦非颦。"}
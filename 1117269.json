{"id":"1117269","title":"连雨作寒二首","dynasty":"宋","author":"苏籀","text":"三杯卯酝雨轻寒，鼓腹侏儒恃县官。樵指汲肩亲课督，僧签禅榻谢雕钻。龛灯危蕊挑停久，编秩雌黄点?乾。未许汉阴修浑沌，周诗三百近研观。未应牢杜敬通关，寄傲足怡元亮颜。冗龊凡庸何异目，粗疏潦倒幸投閒。平生那识贾三倍，晚节犹窥道一斑。调燮裁成真大治，茂弘先进实非孱。"}
{"id":"467249","title":"游滇池二首","dynasty":"当代","author":"陈振家","text":"四月昆明春正宜，赏红踏翠到滇池。龙门欲谒攀岩壁，鸟道不期逢傣妮。南诏凡山多古怪，高原有海却新奇。魁星持笔将何与，遮莫邀余为作诗？兴来直上罗汉巅，风卷长天两袖翩。七八白鸥浮碧落，两三秀崿锁沧烟。云津极目嗟空阔，风物动心思沛然。孙冉一联真俊拔，更无佳什匹其肩。"}
{"id":"419296","title":"甘州 答和黄敏捷同学弟成都","dynasty":"近现代","author":"沈轶刘","text":"仗南鹃、叫起草堂魂，梅花月初宵。伴一枝柔笛，三生绮业，吹送层霄。四顾须眉俱绿，蓦地堕狂飙。莫问西来意，等是无聊。回首当年观巷，放凉萤万斛，白塔修箫。点空山落叶，我道喜东朝。漫孤负、苏门前事，广陵琴、未解啸声遥。天涯近，有情难破，泪下如潮。"}
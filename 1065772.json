{"id":"1065772","title":"张几仲被召还朝其幕府赵承之送行至漳水用杜子美诗为韵作诗十篇既还孙志康亦取其韵追送过方官并门因几仲之来遂得诸公相遇今幕府例罢不能无离索之意故亦用此韵见意 其七","dynasty":"宋","author":"苏过","text":"三士从公归，浩然志已谐。嗟余哭穷途，命也与时乖。落日惨关树，凄风生庭槐。杖藜空徙倚，抱此难吐怀。"}
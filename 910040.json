{"id":"910040","title":"故谏议大夫鲜于公欲作新堂以传世谱名曰卓绝内相先生题其名曰蜀鲜于氏卓绝之堂某以此八字为韵作八诗盖鲜于公顷尝俾某赋之而三子以求其诗故原其古而美其今以颂美之 其二","dynasty":"宋","author":"李廌","text":"左蜀富山水，锦屏秀而鲜。卿云常氤氲，佳气所盘旋。蕴此天地灵，并生文武贤。称忠著甲令，节制控两川。"}
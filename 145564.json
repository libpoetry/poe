{"id":"145564","title":"静夜不寐行","dynasty":"宋代","author":"释文珦","text":"静夜不遑寐，秋所殊清清。霜露涂庭芜，陨叶摧枝茎。西风更萧骚，万窍门皆同声。蜻蛚亦含悲，啧啧床下鸣。出门一以视，青天缀繁星。三五正纵横，北斗方斜倾。飞鸿朔方来，迢迢困遐征。中路失俦侣，只影何茕茕。感物怀远人，徘徊以屏营。心折不能言，默默徒愤盈。"}
{"id":"467223","title":"寄远二首","dynasty":"当代","author":"陈振家","text":"莫叹严霜草木摧，交春自可听新雷。暖回定见冰山化，忧剧须防玉树颓。看不破时都是恨，悟潜通处尽成灰。古来世事皆如此，何必愁烦放不开。南国仙姝有妙颜，秋深莫唤远鸿还。崖斋静谧堪参道，岩洞幽深好闭关。浪笑榴花仍媚日，沉言兰草自依山。是非尘里休多问，不悔迢迢到八蛮。"}
{"id":"1131632","title":"和杨公维二首","dynasty":"宋","author":"廖行之","text":"子云家无儋石储，日有载酒过门闾。道丰泽衍今甫大，天理报施宁欺予。我惭投李得珍贶，俗眼快睹真璠玙。何当急走问奇字，报语姑以先勤渠。杨侯胸中万卷书，澜翻骚兴轧三闾。文成素藁富柱腹，词有馀锋须贾予。俊逸进追新轨辙，温纯端拟古璠玙。我渐不作池塘梦，徒羡清沟愧浊渠。"}
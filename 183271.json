{"id":"183271","title":"胡人走马行","dynasty":"宋代","author":"孔武仲","text":"天街极目如平水，胡人走马天街裹。南宫宴罢晚色深，宿雨初乾尘不起。胡巾满插汉京花，胡鞍一簇浓如霞。千蹄撇过在顷刻，闪电飞星不留迹。路旁看者如堵墙，街使传呼俱辟易。朝家我戎七十年，只矢不射胡中天。尔曹不必夸驰骋，官家无意窥幽燕。稳将金帛北归去，万岁千秋祝明主。"}
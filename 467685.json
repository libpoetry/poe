{"id":"467685","title":"秋诗六首","dynasty":"当代","author":"崔荣江","text":"画入秋屏与梦殊，西来青女剪桑榆。无心落下村头垄，三五黄花笑一隅。秋鞭未及岭南家，夕月寒微例看花。陈酒藏春余厚味，些酲刚好弄琵琶。阊风时咽草蛩吟，无折明花并玉簪。待绣春红三两朵，秋帘不卷海棠心。旻雨蒹葭掠岸风，滩云沆瀣抹空濛。鸥声隐约江深处，谁执长篙一画中。扶篱小伫看鸿飞，向晚空旻入黛微。一去衡阳身杳杳，无留片羽附人衣。倏忽蒹葭并白头，愁眸寒澈两池秋。伤心何必人前说，人对长檠咽泪流。"}
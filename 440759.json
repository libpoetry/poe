{"id":"440759","title":"金缕曲 读金庸小说《神雕侠侣》","dynasty":"当代","author":"陈伟强","text":"情海由谁主？记相逢、终南山上，紫烟深处。日日春风吹绛帐，剑气箫心共舞。怎消受、杨枝玉露？一寸柔肠方九转，早香残佩冷云飞去。千金意，向天诉！重来携手江湖路。看纷纷、莺痴燕妒，蝶狂蜂怒。芳草含灵花带血，肠断绝情幽坞。十六载、鬟霜鬓雾！长叹一声掩缃帙，对昧明寒烬喃喃语。红泪涴，《神雕侣》。"}
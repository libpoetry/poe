{"id":"459222","title":"秋日作","dynasty":"当代","author":"卢青山","text":"昨日不热今日凉，微风砭体稍如芒。莲花急落意难当，犹绕梗梢穷彷徨。荷叶巨毯何苍苍，中如虫蛀杂些黄。细雨似有复无常，桐露偶醒滴一浆。昔年诗句能回尝：连宵加尽去年裳，减却深梦心涵洋。今年心如十五郎，逐秋凉转与蓬扬。既欲洞庭寻兰舱，又欲遥上昆仑冈。皆无寸路许航翔，海辽原阔馀空荒。少年所志尽消藏，唯于作诗百难忘。且将秃笔蘸醪觞，君看窗影已昏光。"}
{"id":"823136","title":"露华 夜中大雷雨，用碧山韵，明日清明节也","dynasty":"清末近现代初","author":"赵熙","text":"万花尽坼。过廿四番风，绿遍山色。夜雨作寒，遥想刺桐披拂。梦中怒到阿香，湿透碧油窗格。春浪软，城西半陂，定涨溪骨。衰年到耳心恻。算去日灾祥，愁动诗魄。剩把翠蒿和露，晨起亲摘。杜鹃又啭清明，一色水田秧出，天道远，铙歌甚时住得。"}
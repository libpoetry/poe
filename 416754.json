{"id":"416754","title":"念奴娇黄山与荪若午儿同游","dynasty":"近现代","author":"林散之","text":"携儿挈女不辞远，黄山山上重来。前尘如梦蕉鹿在，胜迹几度徘徊。此日大好，风和日丽，万壑向余开。人间天上、扶筇同入春台。三十六峰非旧，正摇青曳紫，重作安排。大时代精神面貌，摹拟自愧无才。儿女太憨，神移目不转，狂呼快哉。谁云如画，画成终是凡胎。"}
{"id":"832607","title":"木兰花慢 陈伯平使君饮席话旧","dynasty":"清末民国初","author":"朱祖谋","text":"傍沧浪桂树，素心写，小山篇。笑楚制荷衣，吴讴簜节，萍泊何缘。飞仙。素云拥处，要手?、南斗洒人閒。不用流霞滟引，镜中留得朱颜。幽禅。一榻煮茶烟。丝鬓几年前。惜冥冥此意，繁忧沈陆，孤梦攀天。鸥边。后期守定，理双纶、同上五湖船。莫话沧桑事影，湘心一碧潺然。"}
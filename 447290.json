{"id":"447290","title":"乞女行","dynasty":"当代","author":"陈仁德","text":"巫溪城外雪茫茫，巫溪城内风凉凉。乙亥除夕寒气洌，谁向街头立彷徨。却是豆蔻一村女，鬓发散乱面无光。低头不语自垂泪，胸前纸牌三尺长。上有文字如蝌蚪，读来句句断人肠。村女本住磨围底，黔之东南名凯里。五星旗下红领巾，父耕母织乐无比。自幼立志勤读书，报国投身新世纪。山寨碧云映蓬窗，牧歌村笛常在耳。无端大难来匆匆，阿爹一夕暴病死。阿爹阿爹呼不应，绕棺二男一女子。男始小学女初中，从今而后当何以。阿娘泪尽饥肠辘，典罢衣被卖牛犊。夙兴夜寐苦难当，悄然远适去何速。阿娘阿娘心何忍，临行不留一粒谷。村女手抚两小弟，从此流浪路迢递。但逢城镇即暂留，街头垂首有如此。只求路人发慈悲，些许小钱维生计。待到凑足学费时，还将复学学科技。哀哉村女命何苦，凯里来此二千五。天寒地冻山水长，一路茫茫多风雨。岂知巫溪深峡中，山区亦多贫困户。况复仁爱久相违，世风日下心不古。来来往往但围观，谁肯为汝施几许。街头夜来人渐散，万家团圆吃年饭。一霎烟花满天红，爆竹声声震霄汉。不知此时风雪中，街头伶仃谁与伴。"}
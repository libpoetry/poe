{"id":"466075","title":"七月十一夜闲作晨暮诗遣闷十首","dynasty":"当代","author":"卢青山","text":"青山变浓影，日暮霭烟深。月色栖寒水，鸟声入静林。时推世中客，来伴露边萤。明日秋风作，俱佳恐不存。梧叶偶飘坎，野花生短墙。霞光含叆叇，鸟影度苍茫。倚树观云静，临风浴晚凉。萧萧来竹语，欲答心空荒。向暮嘉清兴，徐行渐失村。空山唯看鸟，转路忽逢人。草密难知水，吾闲偶得闻。怡然盘坐久，山月照衣襟。黄昏积热减，炊霭盘林梢。野老牵牛索，儿童揭石螯。山岚过仍合，草兔见即逃。高处一回望，千峰凝海涛。始知天有作，塘影忽粼粼。雨过山衣翠，风来树色欣。松边牛齧草，背上鸟扬翎。亦不惊吾至，空山响项铃。夜短如流箭，天空薄透光。梧桐摇露雨，鸟舌竞笙簧。梦影离凉枕，山形间小窗。倦怀闲不起，遥听早操郎。扶头推枕席，馀意尚忪惺。穷昊披蓝绢，疏云结素鳞。人来惊草梦，露醒薄衣襟。略坐孤松下，凉风淡淡生。千林含默立，山岚薄绢匀。睡云离树起，欣鸟望阳鸣。门响村童出，勺翻井藻分。炊烟如好女，袅袅荡腰身。太阳居颠后，日色浸轻云。人出村庄活，烟消山树分。开笼鸡泼剌，啄食尾翘平。小犬求怜爱，团团绕主人。百物俱已动，禽声渐欲藏。上云浮下水，西月唤东阳。白鸟群翻陇，红蕖静映江。趋班万车骑，曳影过梧桑。"}
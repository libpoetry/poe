{"id":"121955","title":"愍遊·君胡为兮遠遊","dynasty":"宋代","author":"范成大","text":"君胡为兮遠遊，蹇行迷兮路阻脩。朝予济兮滄海，靈胥怒兮蛟躒舟。暮予略兮太行。车墮輻兮驂決。攀援怪蔓兮一息，雷书闞兮山裂。四無人兮叕風雨，靈幽幽兮为予愁絶。君胡为兮遠道，委玉躬兮荒草。與魑魅兮争光，與虎兕兮羣嘷。君之居兮社木蒼然，衡门之下兮可以休老。歸來兮婆娑，芳满堂兮儛歌。奉君子兮眉壽，光風蕩兮酒生波。雲日兮同社，月星兮偕夜，千秋兮歲華。弭予蓋兮紲予马，悲莫悲兮天涯，樂莫樂兮還家。"}
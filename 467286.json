{"id":"467286","title":"次百川兄律诗四章 馀年","dynasty":"当代","author":"陈振家","text":"欲辞尘扰处宜偏，合向溪山水石边。席草忘机观白鹭，迎风披发读青莲。四时妙趣堪成画，万古幽情可入篇。累世谁人能不死，心怡便是大罗仙。看惯风云百变容，此怀一味只疏慵。钻头觅缝多因妒，向背无端莫问踪。偶见喧威唯起浪，未能挡日枉为峰。万般做作君休管，但守岩岩磊落胸。武陵有境问无津，陶笔花开理想春。兽类共居终掠夺，人群屯聚必王臣。即凭食色已多事，若勿贪私定怆辛。到底舔唇聊解渴，劫尘至处复生秦。同惜先生脊骨崚，凭兹应世也难胜。但持批斗焉齐众，不用中和定失朋。匕首能剜千点血，投枪怎凿一池冰。神州之病在根性，千古为殃是棘蝇。"}
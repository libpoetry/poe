{"id":"417888","title":"金缕曲 呈陈超","dynasty":"近现代","author":"宋词","text":"已恨识公晚。更那堪，余生劫后，沉冤未辨。负罪十年谁怜惜，看尽人间冷眼。惟仰首向天长叹。谣诼纷纭皆欲杀，偏怜才显出英雄胆。群小怒，浑不管。迎风击浪寻常惯。费思量，怎生了却，这椿公案。赢得平生豪气在，秉笔是非公判。把头上乌纱轻掼。料理文章身后事，两袖风拂尽俗尘染。诗和酒，常为伴。"}
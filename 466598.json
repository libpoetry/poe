{"id":"466598","title":"莪默绝句集译笺外篇 其二十八","dynasty":"当代","author":"伯昏子","text":"依稀枕梦妙声连，但说花开拂曙天。觉起喁喁闻耳语，荼蘼放罢百花眠。死生殊道所归同，难悟因缘搔首中。忽有金刚怒目叱，谁为陶缶与陶工。倘如创世可重来，冥录金縢应可开。须镌吾名汗青上，或教雨打灭泉台。玉壶摇影转清桐，佼客憭兮何处逢。升复升兮照复照，万花叶底影无踪。"}
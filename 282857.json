{"id":"282857","title":"倒次《庐山含鄱口歌》前韵","dynasty":"现代","author":"俞律","text":"闻道田窦酒，变态不待醉。何如释慧远，杖锡净土里。东林白莲宗，结社匪多事。草庐十年书，不嗟肉生髀。山水涵清晖，虑淡名利止。岭上忆古贤，一一若在此。俯首对彭蠡，白浪拍远翠。敢有破浪心，临风谱角征。北望五老峰，一登损几屐。五老疏世缘，谈笑顾八鄙。汉阳岂自尊，东向禀元气。可望不可及，摩天隐古秘。幽幽一园②西，嘉树诧形诡。万木大世界，携筇不暇视。胡秦陈先生，遗范足敬畏③。我今披雾来，无鸡亦舞起。自古崇庐山，至今情不弛。我家在白门，我心在栗里。此时秋未深，春脚已山底。剩欲湖口去，力挽东逝水。我寿若满百，已届五之四。生涯如文章，喜得豹之尾。"}
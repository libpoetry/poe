{"id":"626087","title":"题李静斋吟哦图","dynasty":"明","author":"梁以壮","text":"仕途斗奢华，官阁杂魑魅。璅结蟹为腹，水母虾以视。貊舌舐昼林，虎口吼夜市。■?笑唇掩，猩猩啼酒醉。而乃冰雪心，屋漏仰无愧。平生会读书，必欲见之事。八年莅靖安，恤民拯于水。瀰漫失田庐，心力日兼至。神鹿能噬毒，鹄亭灰骨出。政行肃以清，对菊发幽思。镂章布五霞，瑶蕊屑脂腻。"}
{"id":"468152","title":"鹧鸪天","dynasty":"当代","author":"魏新河","text":"翕合灯唇送扇时，夜分心素许相期。从今薄倖难为信，自古佳人不爱诗。桃未嫁，杏先知。几回欲语却迟迟。而今须赖东风力，说道回天也是痴。曾信无缘枉作期，夜深相对泪双垂。已修一世难偿债，再造他生未了痴。君未晚，我先迟。明珠藏到必还时。也知是梦终须破，苦恨春蚕不断丝。"}
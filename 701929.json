{"id":"701929","title":"庚辰元夕李二何三郎得隽李晓湘姚谷神都中得雄挂灯会馆越夕再会庆灯伍铁庵有诗步韵二律","dynasty":"明","author":"黄锦","text":"高馆张灯倚日边，银花珠树竞飞觞。珠明远浦光摇斗，花发新枝媚近筵。闻喜正当休酺夜，衔杯共鐻洗儿钱。寄言言漏休频报，此夕欢娱倍昔年。春满皇都灯满堂，言追佳节续瑶觞。藜吹火树明星汉，鳌拥蓬山近苑墙。自有珠玑光绮席，不劳箫鼓闹青阳。沉吟共说十年事，清兴何如玉署郎。"}
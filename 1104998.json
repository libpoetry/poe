{"id":"1104998","title":"次韵和邓慎思谢刘明复画道林秋景二首","dynasty":"宋","author":"孔武仲","text":"铃斋清话未更端，一埽禅林景趣完。缥缈已装新殿塔，萦纡仍引外峰峦。冷风有意生空阔，密雪无声下广寒。平昔所游今在眼，凄凉疑是梦中看。以诗博画虽不费，要秋得冬如未完。恍疑霰雪满天地，惨若暮气迷峰峦。夜堂高张醉魂醒，暑馆偶窥吟魄寒。笔端直与造化会，莫作人间毫素看。"}
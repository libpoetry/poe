{"id":"708424","title":"满江红  吊林和靖先生墓用吕居仁幽居韵","dynasty":"明末清初","author":"龚鼎孳","text":"薇圃芝岑，分幽派、孤山一曲。碧乱剪、此乡如画，鹤天梅屋。度阁松云炊午饭，绕溪香雪飘寒玉。姿登临、信宿辄忘归，苔阶绿。无官职，东篱菊。有主客，王猷竹。竟廉花立柳，涧林无辱。西禅东封何限事，灌园卖药生涯足。我欲扶、残醉访高坟，春鸥熟。"}
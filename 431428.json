{"id":"431428","title":"和吕兆棠海棠二首","dynasty":"近现代","author":"王益初","text":"风光淡荡满庭芳，素壁斜晖几角棠。濯粉池边眩晚景，沈香亭北耀轻装。鱼浮浅水萍添绿，蜂戏红薇蝶恋黄。春去秋来堪胜赏，逡巡何事感仓皇。秋来何处采芬芳，艳绝东园半角棠。几度斜阳留丽影，一番风雨换倩装。檐前乳燕迎青翠，枝上鸣鸠舞淡黄。倘得龙砂谋一面，追随群贤也堂皇。"}
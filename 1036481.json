{"id":"1036481","title":"水调歌头 王总领□□生日八月六日","dynasty":"宋","author":"魏了翁","text":"轻露瀹残暑，哉魄拟初弦。天台万八千丈，中有紫霞仙。正理中枢旧武，却忆邻环昨梦，重上蜀青天。只守伯禽法，駉野万云烟。锦川星，郎位宿，又移躔。为无结辈十数，踏遍蜀山川。人识绍兴奉使，家有显谟科约，慧命得公传。从此造朝去，两地亦青毡。"}
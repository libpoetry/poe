{"id":"308928","title":"梦痕日日数花风。满城山、春气葱葱。三载故人书，南天路隔烟鸿。衰颜似、病叶霜红。亡新世，江上经时鼓角，浩劫乌栊。剩人间弃妇，血滴泪珠浓。 山中。研朱点周易，今莫问、汉馆隋宫。坊径委铜驼，尽绿乱草茸茸。后","dynasty":"现代","author":"赵熙","text":"松风吹梦远。记金山焦山，听潮秋晚。九月江南，挂片帆西上，楚天回雁。艾叶滩声，流不尽桑田清浅。即此生绡，前世今生，史材千卷。今又乡城春暖。怅燕子东风，杂花围县。谷口王官，赖草堂赀助，故人心眼。海国风涛，愁秪在玄黄交战。共尔何年安枕，髯龙翠馆。"}
{"id":"467484","title":"送佩润兄之扬州五十寿庆","dynasty":"当代","author":"姚佳","text":"李郭仙舟第几程，恁凭樽酒遣离情。两分明月秋千里，数点寒星雁一声。花柳枝头山色远，瓜洲渡口晚潮平。西湖二十四桥在，越瘦吴肥画不成。锦瑟风华五十番，烟萝山水未掩门。海屋添筹云叶岸，白衣送酒杏花村。收支神力常留醉，灌顶天光自吐吞。大衍宏开无底止，开阳宫上共谁论。"}
{"id":"446030","title":"贺新郎 自嘲再用前韵","dynasty":"当代","author":"熊东遨","text":"日与松为友。伴长风、我歌松舞，松诗我酒。云去云来无心管，只对青山稽首。都道是、有为有守。毕竟守为俱不易，问严滩、钓叟归来否？鱼未得，竿先朽。杜陵枉作吟边瘦。算而今、也应窥破，浪潮新旧。少数英雄驱虎豹，多数英雄驱狗。浑未省、乾坤能袖。且效带湖盟鸥客，向南坡、租种桑三亩。余者事，亦何有？"}
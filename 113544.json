{"id":"113544","title":"观世音赞·海岸孤绝补陀岩","dynasty":"宋代","author":"黄庭坚","text":"海岸孤绝补陀岩，有一众生圆正觉。八万四千清净眼，见尘劳中华藏海。八万四千母陀臂，接引有情到彼岸。涅盘生死不二见，是则名为施无畏。八风吹播老病死，无一众生得安稳。心华照了十方空，即见观世音慈眼。设欲真见观世音，金沙滩头马郎妇。"}
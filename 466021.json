{"id":"466021","title":"琵琶仙五首","dynasty":"当代","author":"添雪斋","text":"秋晚庭东，渐飞起、几片寻常枯木。丛桂犹自添霜，徒怜冷香宿。因此夜、无心惹梦，只看了、白衣如玉。二十馀年，藏身楚雨，谁管尘俗？且还说、休问浮生，任依旧、伊人共吹竹。曾入酒深愁绪，尽参差哀曲。归去也、非狂易醉，散发时、莫与重束。守著黄菊枝前，但随风逐。谁卷西风，带长夜、但见芦花零落。因念霜月流光，江干小舟泊。虽乱叶、难题一字，却多了、雁云重托。野菊桥头，青衣淡薄，堪奈秋恶。已无意、将失閒心，为多少、今宵忆关洛。同是自迎悲处，换荒洲如壑。何必问、烟波几许，怎叫人、独语离索？不过吹咽寒声，梦中缠著。惆怅都门，晚风里、寂寂长临残日。教说多少心情，声声到村笛。怜旧曲、终随菊老，渐忘了、有人明白。昨梦如非，君知矣已，何苦寻得？但拼著、乘醉归来，尽依旧、将诗做催客。烟雨一生吹过，自听他平仄。平仄里、吾心不见，却可怜、影入风侧。纵是清唱新词，只言秋色。含醉呼之，倚风起、送我明湖秋月。知是秋到浓时，清愁共轻别。曾记得、心经一世，到今夕、白帆初结。此意谁同，芦花遍野，还否堪折？莫重听、多少寒声，任长夜、深深梦魂歇。无奈淡黄衫上，有霜痕难灭。添在了、汀沙迹外，向路途、写满痴绝。不尽千里人间，棹歌三叠。难耐深寒，看烟水、掩没关河山塔。吹冷千里繁华，西来肃风飒。装点到、尘埃古道，却今昔、一番闲踏。魏晋残碑，明清帝阙，谁说前业？便依约、重听功歌，也当是、成灰后馀劫。何况往来红日，已天中承乏。惟草木、春秋自解，不必人、告令王法。作尽浓翠深黄，用心回答。"}
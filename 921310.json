{"id":"921310","title":"子由在筠作《东轩记》，或戏之为东轩长老。其婿曹焕往筠，余作一绝句送曹以戏子由曹过庐山，以示圆通慎长老。慎欣然亦作一绝，送客出门，归入室，趺坐化去。子由闻之，乃作二绝，一以答余，一以答慎。明年余过圆通，始得其详。乃追次慎韵 其一","dynasty":"宋","author":"苏轼","text":"君到高安几日回，一时斗擞旧尘埃。赠君一笼牢收取，盛取东轩长老来。"}
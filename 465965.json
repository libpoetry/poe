{"id":"465965","title":"梦八章，选四首","dynasty":"当代","author":"添雪斋","text":"今生早判梦中奴，春色千般奈我无。身后斜阳残碧水，庭前冷露湿红芙。清词多赋闲愁日，横笛遥吹倦世途。唯有空城江畔柳，青青如故似当初。明月千年万里沙，秦关汉将没谁家？曾携劫火温寒酒，还指烽烟入浊茶。故国数回悲血碧，宫楼几处笑君遐。京华夜梦笙歌起，塞上何人守落花？漠北黄沙笼月新，清宵寒醒梦中人。悲吟尚忆河殇日，苦泪犹凝浴血春。急鼓惊烽传汉骑，扬旗摧火战胡尘。谁知帝苑承欢地，眼底兴亡少谏臣。谁做芳痕湿白衣，残妆粉泪对君时。无缘著意因无梦，有酒添愁为有思。明月年年如旧照，碧桃岁岁换新姿。云轻雨薄烟寒处，细数千红别小枝。"}
{"id":"1144254","title":"毗山之居不皆竹也而其所尚友独在竹遂擅此山予观野纵横陈荆扉半启小舟划柳下不觉欣然呼渡径入万竹烟霏中山灵颇怪俗客何自来耶因留诗云","dynasty":"宋末元初","author":"牟巘","text":"指点山居向那边，闭门花木养风烟。邻人不馔苍玉束，一一而今欲造天。山人犹未出山时，风月云烟总为诗。笑问年来间何阔，此盟应有此君知。"}
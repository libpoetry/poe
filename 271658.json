{"id":"271658","title":"永遇乐·拙政园盛会","dynasty":"现代","author":"宋词","text":"南北昆伶，风流人物，姑苏盛会。时值三秋，蟹肥鲈鲜，处处飘香桂。名园生色，游人争看，卅六鸳鸯惊起。听那边，娇声笑语，来了红妆队队。山亭水榭，月窗曲径，盛会今朝当记。琵琶声中，笙歌喧处，花里人如醉。还陪诸传，倾杯赌酒，席畔谈歌论艺。正年少，流连醉赏，一时豪气。"}
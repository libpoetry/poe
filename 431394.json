{"id":"431394","title":"杜鹃二首","dynasty":"近现代","author":"王宣猷","text":"万里河山付鳖灵，冤魂犹自怨飘零。岂因啼血能忘唤，最是客怀不忍听。蜀国春深花黯黯，估帆天远雨冥冥。画楼更有牵愁处，一枕凄凉梦乍醒。天涯岁岁苦飘萍，又向风前唤不停。恨血染成春草碧，愁心寄与暮山青。销魂蜀国兼巴国，细雨长亭更短亭。一样故乡归未得，征帆片片系烟汀。"}
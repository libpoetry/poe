{"id":"740715","title":"琴鹤楼","dynasty":"清","author":"王又曾","text":"湖上青山太不情，年年冷笑行人行。寺门老柳争舒眼，看尽别离浑不管。琴鹤楼，何不移去荒溪之侧穷严幽，我不复见何怨尤。乃当湖山花木最佳处，葡萄深杯酾红油。一时朋友自胶漆，万古弟兄曾劝酬。黄垆黄垆非少壮，不须邻笛增恓怆。成佛生天本是虚，求官作达夫成妄。西冷依旧好风烟，回首经今十年。吟魂醉魄难呼取，独立西江三板船。"}
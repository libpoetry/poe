{"id":"829817","title":"浣溪沙 冬夜假寐，朦胧闻得下半阕，旋觉，足成之","dynasty":"清末近现代初","author":"袁克文","text":"海角江头一样春，南天风雨更销魂，青衫到处染啼痕。绿酒难为今夕醉，红妆谁似去年人，不知肠断几黄昏。还忆春江三五月，阑干倚处花如雪，墙外鸟声啼遍彻。乍抛残梦无人说，閒剔银釭寒自怯，遥夜时闻金漏咽。燕子重窥旧巷门，帘栊一抹黯离痕，画楼不似昔年春。月暗香沈人去久，尘飞云散梦来频，何堪掩涕转归轮。"}
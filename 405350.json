{"id":"405350","title":"浣溪沙二首·题宋生谋玚《怀珠绮语》与沩汭","dynasty":"近现代末当代初","author":"顾学颉","text":"辟地惊鸿有隽人。从知缱绻结三生。无端风雨暗离亭。俯首姜张驱丽句，伤怀周柳赋深情。难忘一卷费丁宁。赤水探珠愿倘违。呢喃绮陌正当时。总怜相忆是天涯。泪眼将花花落后，低眉折柳柳初垂。春来何计不凄凄。"}
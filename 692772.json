{"id":"692772","title":"无俗念 游仙二首","dynasty":"明","author":"杨慎","text":"十年奔走，向红麈、何处可寻蓬岛。一枕青瓷惊梦起，幻迹都如扫。七返还丹，千龄大药，昧者难精讨。餐霞伴侣，飘然遥在天表。长生须住仙村，诛茅贺厦，迥出层云抄。翠水蓝岑浑不夜，紫府丹丘常晓。玉豉金盐，璚英珠液，种种供难老。乖龙莫懒，为我先耕瑶草。匏瓜河上，问津时、半夜朝先归晚。鹤倦鸾慵行且住，谁遣昌容迎幰。朝采帘掀，夜光杯举，留醉青霞苑。玉颜掩樗，笑看泓水清浅。谪来尘世何年，青精紫倩。全县侣怀同搴。灵境壶天飙霭隔，座上玉书尘满。赤鲤琴高，青鸾阿母，问讯行当反。五潢似镜，白榆历历秋剪。"}
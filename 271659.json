{"id":"271659","title":"念奴娇·江南俞五","dynasty":"现代","author":"宋词","text":"江南俞五，逢盛世，开镜重涂粉墨。香岛归来，花甲过，依旧英姿秀绝。一曲高歌，长空鹤唳，顿觉笛声裂。自然潇洒，书生名士本色。且看马嵬坡前，帝王肠断处，几番悲哭。梦里春情，一时间，神护花眠柳宿。最是风流，谪仙李学士，淋漓醉笔。声名又振，弦歌重起吴越。"}
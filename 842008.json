{"id":"842008","title":"故邑侯刘谦山先生循吏也，计其在江阴时于今已二十年，向者暨阳舆诵吾无与焉。今以世变返云南，因送之以诗。四首 其四","dynasty":"清末民国初","author":"曹家达","text":"早信刘遵道不孤，世称凤羽未全诬。杞忧何奈天无柱，宋拙还因兔守株。先帝那知更伏腊，故侯何处问荣枯。一般山色天平胜，梦想江南笠泽湖。"}
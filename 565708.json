{"id":"565708","title":"开元寺礼二佛一首","dynasty":"明","author":"黄省曾","text":"双林感传士，七池景刘贤。超最阐王铭，弥穆抒扣篇。前英昭厉拔，后业警缚绵。沈掉排两情，光朗彻万边。迷云慧衿开，世网耀目捐。赤晷无迟镜，绿杨有新烟。言投远公侣，湛意坦址前。高缁集宝树，灵会启上诠。稽匝殊妙尊，忏谢劫累愆。贲园抗清步，咸舌吐胜宣。群相不靡怀，金津亮此褰。"}
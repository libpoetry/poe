{"id":"415777","title":"乞妇吟","dynasty":"近现代","author":"释木鱼","text":"乞妇衣单发又秃，提篮坐向街头哭。自言身出锦衣家，夫老有儿亦受禄。世代南村聚族居，箱多绸缎厨多肉。奈何上月寇兵来，抢我藏粮毁我屋。鸡鸭牛羊尽被烹，老夫儿媳遭杀戮。繁华转眼顿荒凉，病骨自知快就木。辘辘饥肠日欲昏，东家输出半瓯粥。西风飒飒雨凄凄，独自还投冷庙宿。"}
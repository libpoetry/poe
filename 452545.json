{"id":"452545","title":"汉宫春 蝴蝶会四期步稼轩白石秋风亭唱和韵兼寄海楼","dynasty":"当代","author":"吴金水","text":"满目边尘，奈吴钩难展，便思归庐。千年恍如一梦，时事非殊。群飞海水，柳营里，消息疏疏。回望处，寻常巷陌，斜阳草树都无。当年独回赵璧，问秦廷叱咤，谁似相如。江湖却应自笑，事岂关予。故人有约，待秋来、擘蟹烹鲈。还共把、青灯一卷，閒看白石论书。"}
{"id":"694637","title":"题吴氏义学田","dynasty":"明","author":"陈繗","text":"吴门重义家兴学，况复轻财置学田。舌作耕犁人让畔，心如谷种稼连阡。可无饥矣非谋食，不素飧号足养贤。化雨一方覃厚泽，诵弦歌里庆丰年。数亩膏腴郊外郊，舌端耕破陇头遥。春风暖播诗书种，时雨香沾秀实苗。学稼无劳樊氏请，输租不数石崇饶。个中岂是闲田地，预养英才佐治朝。"}
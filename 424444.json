{"id":"424444","title":"东坡引·庚午立辛未春后三日饮子有宅。客有为意钱戏者，亥夜始罢酒。归途雪大作，楼阁衢术皆琼瑶。用青兕五十九字体写之","dynasty":"近现代","author":"袁思亮","text":"梅尘红蔌蔌。香冷飘茵褥。金船酒泛葡萄绿。画屏镫几簇。画屏镫几簇。良宵博簺，琼投漏促。醉归车轮碾飞玉。狂花缟夜春围屋。禁寒看未足。禁寒看未足。"}
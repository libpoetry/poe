{"id":"1127936","title":"句","dynasty":"宋","author":"曾肇","text":"岩岩九门深，日举费十万。忽于泥滓中，得列方丈案。腥咸置齿牙，光彩生顾眄。从此辱虚名，岁先包橘献。微生知几何，得丧孰真赝。玉食有云补，刳肠非所患。蜜云新样尤可喜，名出元丰圣天子。鼎湖弓剑仙游远，渭水衣冠辇路新。阶除翠色迷宫草，殿阁清阴老禁槐。夜雨暗添西涧水，春风开遍北楼花。饮罢流连未归去，更来花下捧茶瓯。紫蒂黄苞破腊寒，清香旋逐角声残。一片朝云粉面乾，雨馀仍带泪阑干。团团桂丛孤，枝叶寒更媚。托根庭宇间，自有幽人致。何必问嫦娥，青云借馀地。国艳宁施粉，天香自染衣。风雨离披枝叶瘦，可怜终不减清香。春兰抱幽姿，无意生蒿艾。文园渴疾正如酲，谁念流涎向侧生。兰蕙香浮衿解后，雪冰肤在酒酣间。童童双棕榈，葱茜两车盖。虽非百尺材，岁晚好颜色。婆娑两佳木，生长在岩石。移植君子堂，初因醉翁识。查侯得灵药，言自八公来。当时云中犬，千岁伏陈荄。君不见莆阳学士蓬莱仙，制成月团飞上天。南北自此俱岁贡，寸璧往往人间传。蘼芜有香叶，采采乘清旦。山头去妇思，堂下骚人怨。使君亦何为，烹茶奉閒燕。"}
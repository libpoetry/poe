{"id":"564536","title":"拟从幸玉霄公主山庄诗次王摩诘韵","dynasty":"明","author":"孙承恩","text":"迤?春明远，风光入望赊。从闻仙子宅，自出帝王家。临幸劳天步，鲜醲畅物华。回环浮碧落，杰构接飞霞。漫说银河泛，虚闻博望槎。楼翔秦女凤，地产葛仙砂。北阙崇瞻近，南山落照斜。不因时省俗，亦或访桑麻。主贵应谁拟，宸游数未涯。何须千里骏，自有七香车。"}
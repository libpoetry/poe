{"id":"454876","title":"九寨行","dynasty":"当代","author":"张海鸥","text":"是谁千古恋高原。诗魂飘渺九寨湾。天贶灵秀淑九寨，芳林丽水育红颜。是谁祖辈居九寨。眠山宿水红尘外。却教红尘代代人，魂牵梦绕寻九寨。千里万里九寨行。行行沐浴九寨风。九寨风情染霜月，月华如水照长亭。长亭路，人如故。年年杨柳折，依依情何诉。清风曹郎九寨旅。邂逅氛氲九寨女。知音见赏不辞晚，婉啭为君歌一曲。一曲清歌太妖娆。便引诗心上碧霄。彩袖殷殷青稞酒，红颜赧赧执君手。君不见，雪域娇莲冰玉心。一片忠贞待甘霖。君不见，汉藏姻缘古来有。月华千里人长久。君今长车入青霭。归时哈达持相待。愿君驻足谒阿母，莫劳红烛冷光彩。曹郎闻此意踟蹰。万千心事如跳珠。红粉知己固难遇，无奈此身久已夫。人世往往叹情痴。恨不相逢未娶时。此生负你千行泪，心香岂敢盼佳期。盼佳期。意迷离。红颜倚树泪漪漪。过尽千车皆不是，月落日出身不移。心诚终有报。望中郎车到。泪眼问车车未语。长笛一声车已去。聚散原来只如此。杜鹃啼血凝夜紫。海水未枯石未烂。人间几见双飞燕。落花微雨人独立。伤情泪洒罗衣湿。唯将哈达系川原。川原萦徊阒无言。哈达随风化白云。从此相念不相闻。九寨白云变苍狗。残月倦倚风前柳。谁见依依折柳人，忍断寒塘丝丝藕。车中君子频回首。问世间何事能长久。车中君子深深叹。叹古今艳遇多易散。车中君子轻声唱。唯将高原一曲怀青藏。举目川原一座座山。山山感此泪潺潺。深山虎啸蛟龙吟。梦幻自古难成真。此心可待三光鉴，天荒地老忆红巾。多情未必长厮守，人生最重是真纯。"}
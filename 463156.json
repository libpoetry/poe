{"id":"463156","title":"水龙吟 癸未清明听夜雨","dynasty":"当代","author":"林英男","text":"飕飕簌簌潇潇，恨随风去情难死。愁栖天外，忧埋黄土，长歌当祭。春梦烟中，雨潮声急，飘萍千里。任狂天漂杵，孤舟一叶，谁同我、横天际？残局烂柯华髻，欲伤春、已无伤意。窗寒雨歇，琴书萧索，蛙声四起。霤泪珠弹，淙淙点点，碎声敲地。挽银河洗夜，乱星应见，斗牛英气。"}
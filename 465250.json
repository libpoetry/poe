{"id":"465250","title":"水调歌头 旧腊将尽，旅况萧寥，戏为俳体词自嘲","dynasty":"当代","author":"邵祖平","text":"岁晚貂裘敝，寥落古渝州。仰瞻行在，都宇巍阙恋梁牟。禁酒难成牛饮，作赋未逢狗监，秃尽笔如丘。何取万言策，莫散一家愁。佔香港，陷吕宋，下星洲。皙肤碧眼，逐步撤退也堪羞。惟我中华耐战，湘北散衷倭甲，扫地誓摧仇。教授穷犹喜，白墨可充筹。"}
{"id":"165042","title":"水龙吟·买庄为贮梅花","dynasty":"宋代","author":"马子严","text":"买庄为贮梅花，玉妃一万森庭户。古来词客，比方不类，可怜毫褚。谁扫尘凡，独超物表，神仙中取。是昆丘标致，射山风骨，除此外、吾谁与。九酝醍醐雪乳。和金盘、月边清露。寿阳骄騃，单于疏贱，不堪充数。弄玉排箫，许琼挥拍，兹从中兴以来绝妙词选卷六改，胎禽飞舞。待先生，披着羊裘鹤氅，作园林主。"}
{"id":"423870","title":"湘月·泗英为吴孚威建蓬莱阁于南川三泉公园嘱题","dynasty":"近现代","author":"常燕生","text":"卧龙去后。有拿空老鹤，徘徊无语。云路鹏程九万里，毕竟江山谁主。海国涛鸣，孤城潮打，寂寞无归处。危楼飞上，此间尚有乾土。看取岫翠檐萦，泉清槛绕，九叠双溪注。巨笔磨崖光影里，檀碧团成层宇。荔子流丹，冬青献碧，长与忠魂护。断霞千片，夕阳为伴终古。"}
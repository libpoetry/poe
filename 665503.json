{"id":"665503","title":"傅木虚报与诸君问余疾苦不至口述嘲之","dynasty":"明","author":"郑善夫","text":"善夫卧病将月馀，死复不死苏未苏。晨昏咆躁向天呼，药物丘积恨未除。昨日傅生来报予，言拉诸子过吾庐。闻之顿觉眉头舒，唤取庖人饬宾廚。奚儿举网更捉鱼，肴核已具音全虚。病夫延颈直到晡，柴门不见君子车。裘羊径草今何如。呜呼自古友道胜妻孥，生死不二方丈夫。疾病望尔来相扶。"}
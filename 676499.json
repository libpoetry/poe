{"id":"676499","title":"追和元云林倪徵君江南春词","dynasty":"明","author":"文嘉","text":"三月江南荐樱笋，鵁鶄鸂鶒回塘静。蛛丝萦空网落花，云母屏寒浸娇影。帘外沈沈春雾寒，绿萝欲覆花间井。泥金小扇障纱巾，画桥紫陌踏芳尘。林花开迟水流急，江鸭对眠莎草湿。吴姬如花花不及，摘花笑映溪流碧。杨柳烟笼万家邑，柳下王孙为谁立。幽渚泥香生绿萍，閒看梁燕垒经营。"}
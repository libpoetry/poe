{"id":"190577","title":"和江子玉·无奇试学居盘谷","dynasty":"宋代","author":"胡宏","text":"无奇试学居盘谷，谁信断弦胶可续。湘天冷落数家村，曩时曾枉旌麾沐。潺湲阶下碧溪横，柳静风微幽间足。知君文武济时才，旧时军律寒生粟。文忆脱略是人师，应有魏昭能换粥。我无真乐送芳年，怅望颜回屡空腹。凄凉指日秋风高，愿更同来写心曲。"}
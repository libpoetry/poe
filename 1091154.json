{"id":"1091154","title":"二女篇","dynasty":"宋","author":"薛季宣","text":"姈娉二美人，幽閒真种性。色秀雪窗梅，衣冠丽修正。岩岩韩稚圭，寂寞自清静。虚室埽斋居，展禽当季孟。神游问寒暄，不得窥信行。怪力视茫茫，久要交善敬。语之非异类，安民公有命。盖闻楚灵均，汩罗陈死證。二子终孝慈，双玉澄江映。当初黄鄂人，荡桨追游泳。端午化成俗，龙舸长奔竞。事神微有道，角黍劳将迎。非鬼且非仙，世士凭谁侦。"}
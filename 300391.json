{"id":"300391","title":"念奴娇·摩天拔地","dynasty":"现代","author":"单人耘","text":"摩天拔地，展翠屏、自是黄山本色。七十二峰惊扑面，云海萦青缭白。怪石参差，奇松偃仰，鸾凤淩鳌鳖。天开图画，人谓五岳难及。岂知山岳同心，挹江注海，兄弟陶然列。大地河山俱可爱，何用詹詹尊抑。万木迎春，千岩共秀，奇伟吾中国。人间换了，山灵喜泪千尺。"}
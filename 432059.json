{"id":"432059","title":"天仙子","dynasty":"近现代","author":"张克家","text":"鹤发鸡皮休咄咄。老头光面如圆月。一经铸像守欢迎，男儿血。冤家孽。见了阿兄都灭绝。广坐稠人辞喋喋。热心公益双眦裂。朅来我亦有商量，交通摺。中国帖。不受恐君情意竭。不受恐君情意竭。甚么银子轻于叶。只因爱好有交情，风声劣。人心别。秘密些儿休要揭。"}
{"id":"588908","title":"南安郡守容正所楚雄邑长方云谷禄丰邑长沈龙源定远邑长刘鸣冈掌卫挥使陈文坡府赞徐秋泉樊蓝田外翰周竹冈季心惟诸君綵帐赐贺","dynasty":"明","author":"区元晋","text":"贺卮凌晓集轩裳，薄劣何才敢与当。考绩自甘书下下，逢人徒愧说堂堂。滇云东望帆樯渺，洱水西来塞雁长。归把骊珠环宇壁，诵公文是觌清光。"}
{"id":"252828","title":"干支歌·高禖祓禊求贤嗣","dynasty":"现代","author":"林恭祖","text":"高禖祓禊求贤嗣，天命玄鸟开百世。干枝之义竟如何，我为天下父母歌。一月怀胎甲为首，天颜日面地阁厚。新月为眉星为眸，大海为脑江为口。二月怀胎乙为颈，承运洪隆擅统领。颈项之间有珠喉，高歌一曲撼九州。三月怀胎丙为肩，肩挑日月喜万千。日月光华旦复旦，希贤希圣复希天。四月怀胎丁为心，旦夕欣赏金玉音。古来圣母重胎教，草亦忘忧花含笑。五月怀胎戊为胁，天纵生灵阴阳别。奇骨传神五星照，男为英才女玉貌。六月怀胎己为腹，满腹经纶万事足。六腑今已通六根，万物总以人为尊。七月怀胎庚为脐，胎盘脐带不相迷。母子连心通七窍，天地无言相感召。八月怀胎辛为股，但愿股肱长相辅。九月怀胎壬为胫，胎动无声心自静。乾纳甲壬上下包，坤纳乙癸天门近。十月怀胎癸为足，旋转乾坤母坐蓐。呱呱落地试啼声，吉日良辰庆诞生。一月赤子愿肖鼠，多子多孙食禾黍。相鼠有皮亦有体，小子何日学诗礼。二月婴儿愿肖牛，春耕百亩秋丰收。今为婴儿带丑套，无使乱动抓双眸。三月婴儿愿肖虎，啸傲生风不可侮。寅开笑眼认爹娘，光耀门楣肖乃父。四月婴儿愿肖兔，白白胖胖天亦慕。卯睡醒来日东升，囟门无恙旋毛护。五月婴儿愿肖龙，四灵为首五位中。辰乎辰乎震而起，神龙变化从此始。六月婴儿愿肖蛇，委蛇自得乐无涯。一龙一蛇圣之道，巳如蛇身无烦恼。七月婴儿愿肖马，骥足奔腾普天下。一纵一横谓之午，婴儿端坐如御者。八月婴儿愿肖羊，爬来跪乳拜慈娘。未即婴儿学爬行，忽前忽后爬不停。九月婴儿愿肖猴，身手屈伸何敏捷。挺胸拍手笑呵呵，天生英物邦之杰。十月婴儿愿肖鸡，为天报时喔喔啼。生来今已满十月，家中设酉庆诞节。十一月婴儿愿肖犬，为家守门自缱绻。好使窗户金屈戌，开阖自如皆逢吉。十二月婴儿愿肖豕，肥肥胖胖乐何似。但喜抱儿又怀孕，二首三身更可庆。史言十母十二子，干枝由来知所始。论衡物势言堪信，许慎说文说未慎。眼前事物说眼前，十指寸心天可问。"}
{"id":"228495","title":"雪吉成十一韵","dynasty":"宋代","author":"杜范","text":"入冬多疠气，阳洩月令畅。隐雷声间作，万蛰惊塞向。数日凝重阴，云同寒威壮。飞琼遍天宇，色界铺宝藏。前此亦屡白，玉瑞此其创。缄运用孰主张，一雪压千瘴。纷纷富家儿，羔酒醉金帐。谁思道丐者，双脚红玳样。雇我虽甚贫，可挟尚有纩。蚤起原年丰，共饱拜天贶。天意然不然，独立为楚怆。"}
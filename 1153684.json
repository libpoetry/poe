{"id":"1153684","title":"句","dynasty":"唐","author":"卢延让","text":"只讹些子缘，应耗没多光。臂鹰健卒悬毡帽，骑马佳人卷画衫。每过私第邀看鹤，长著公裳送上驴。名纸毛生五门下，家僮骨立六街中。云间闹铎骡驼至，雪里残骸虎拽来。树上咨诹批颊鸟，窗间壁駮叩头虫。莫欺零落残牙齿，曾吃红绫饼餤来。渡水蹇驴双耳直，避风羸仆一肩高。高据襄阳播盛名，问人人道是诗星。凉雨打低残菡萏，急风吹散小蜻蜓。"}
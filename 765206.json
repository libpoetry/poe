{"id":"765206","title":"读《史记》四十首 其二十八 七国反","dynasty":"清","author":"张晋","text":"五十年后东南乱，七国同日叛。条侯天上下将军，兽走鸟飞各骇散。伯禄奇谋忽见弃，庸人多鄙推锋计。白头举事笑无成，当年枉说铜盐利。天下皆一家，奈何同仇雠。岂真具反相，此事固有由。君不见，博局区区小技耳，争道乃杀吴太子，吴王之谋自此始。"}
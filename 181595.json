{"id":"181595","title":"自讼·我昔岔地冬少袴","dynasty":"宋代","author":"郑刚中","text":"我昔岔地冬少袴，四壁亦无惟有柱。自从脚蹈官职场，暖及奴胥妻子饫。线因针入敢忘针，入室古云当见妒。云衢跌足泥淖寒，涕泣牛衣复如故。衔恩省咎到骨髓，万罪一愚难自恕。山深坐觉困烟瘴，天阔日思沾雨露。性中不爱宾客诗，亦可未然工间句。文章谁谓不得力，陋儒岂是冠相误。"}
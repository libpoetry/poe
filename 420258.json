{"id":"420258","title":"一萼红 湘西感怀","dynasty":"近现代","author":"王陆一","text":"向湘西。似干戈隔世，消息楚云迷。山静苗疆，人亲汉腊，来认当日藩篱。渐京邑苍茫浪卷，更念那、江左百重堤。润碧溪山，乱红城郭，都衬狂蹄。才是国家新造，却伤心万户，又见流离。传野旌旗，临风鼓角，行趁芳草雄奇。便扶起中原红萼，倩珍重、还与好风俱。定有骑吹远闻，复我邦畿。"}
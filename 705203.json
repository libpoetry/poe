{"id":"705203","title":"凤凰台上忆吹箫 其一 镜中美人","dynasty":"明末清初","author":"徐石麒","text":"白玉台前，珊瑚枝上，风流谁道无双。任偏髾倒晕，一样新妆。恰似嫦娥十五，月殿里、满面端相。娇无语，为颦为笑，猜断人肠。行行。比肩虽好，却不是苏娘，并炤鸾皇。但回眸内顾，不漏纱窗。应是多情珍重，未肯教、轻盼才郎。梳妆了，罗巾乍掩，莫倩蜂狂。"}
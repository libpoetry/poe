{"id":"150396","title":"恭和令制感秋","dynasty":"宋代","author":"姜特立","text":"金虎肃秋气，属兹摇落时。淅沥暮蝉澁，嘹唳征鸿悲。遥巘云冒絮，平林露成帷。黄凋菡萏盘，戏坠芙蓉枝。湿叶填断堑，寒藤蔓荒篱。东储感物变，西陆占星移。清风已预戒，秋阳岂难知。偶氽叹憭栗，旧然吐新奇。想象酒方酣，浩荡思无涯。不学楚人赋，载赓豳土诗。"}
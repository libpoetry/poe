{"id":"152565","title":"梅花引·城下路","dynasty":"宋代","author":"贺铸","text":"城下路。凄风露。今人犁田古人墓。岸头沙。带蒹葭。漫漫惜时，流水今人家。黄埃赤日长安道。倦客无浆马无草。开函关。掩函关。千古如何，不见一人闲。六国扰。三秦扫。初谓商山遗四老。驰单车。致缄书。裂荷焚芰，接武曳长裙。高流端得酒中趣。深入醉乡安稳处。生忘行。死忘名。谁论二豪，初不数刘伶。"}
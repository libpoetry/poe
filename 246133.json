{"id":"246133","title":"春游闵行体育公园","dynasty":"现代","author":"王引","text":"湿烟锁晴明，涷雨催节序。意失雩台约，忽遣羲和顾。晓发出外环，春岂昧平素。新萍蚀湖镜，小星粲云树。霞看花面映，色戒桃李妒。自笑服辕驹，今为脱罟兔。裹粮携团月，宿营任薄露。百功赚二毛，一坐静万虑。虽远丘回贤，颇近箪瓢趣。头白死萤下，眼青活源遇。好逐东君游，勿轻造物付。"}
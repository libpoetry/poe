{"id":"460140","title":"水调歌头　淮海八八八年忌日作","dynasty":"当代","author":"卢青山","text":"昨夜清梦里，横绕古藤州。断匏谁管馀迹，幻作此天畴。一半天风苏轼，一半畴烟淮海，剩我只空愁。能对两千古，穷煞又何忧。文章事，千秋业，怕重谋。残弓待挽，鹘的羿力两难求。浑沌人间物事，局蹐胸中丘壑，写出泪双流。破读五千卷，未破败成由。"}
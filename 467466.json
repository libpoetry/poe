{"id":"467466","title":"除夕感怀敬呈东风老人","dynasty":"当代","author":"姚佳","text":"斗柄回寅兀底便，春风渡我下云骈。几时把酒邀明月，无处怀山任杜鹃。濩落人生四十九，沈浮世界一三千。深心振振依年底，大梦毋庸若个边。岁月何妨曲糵埋，岭云踏破待芒鞋。人间春色东风弄，世外桃源角里街。烟雨楼头堪乐意，鸳鸯湖上辄兴怀。瓶山一枕容高卧，壶海无心说打乖。屈醒陶醉尽淳庞，回首北宸云作幢。容易玉盘裁秀水，等閒金斗熨秋江。夕阳芳草王孙去，明月清风维岳降。姑射仙人如有意，为传忠义浃家邦。相逢瞬目恍神交，属客殷勤更举匏。伏虎豢龙犹入趣，吸风饮露忽盘肴。玲珑山色云中影，玓瓅梅花雪里梢。一点春心生太极，空然啙窳访三茅。瑶池何处卜巫咸，芝诏经年看凤衔。自是圣人同佛寿，岂关天汉隔仙凡。千山秀丽随春水，两气清朗趁紫岩。八咏亭高湖海杳，适时滂沛挂轻帆。"}
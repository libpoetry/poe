{"id":"1250655","title":"猗欤诗","dynasty":"元末明初","author":"宋濂","text":"猗欤君子，在括之阳。餐然其章，有玉其相。厥声孔扬，声之伊何。如岩之峨峨，不刿不颇，屹立而弗阿。塞庭远而，其势绵如。酣如连如，贪噬我中区。君子扬扬，为天子使。诞敷皇灵，以詟其类。彼何人斯，是絷是维，不虞其无知。彼何人斯，是维是絷，不恤其无拂。我金其躬，我赤其衷。我节之崇，以迄于终。皦尔之行，孰能尤之。真尔之刚，孰能柔之。㳺麟之冲冲兮。鸣凤之嗈嗈兮。我思君子，维邦之容兮。"}
{"id":"1106286","title":"寄婺州赵尚书立夫二首","dynasty":"宋","author":"王迈","text":"大雅千年一嗣音，人如美玉更良金。清修山泽臞儒样，恻怛河沙古佛心。北阙方瞻台斗践，东嘉还借福星临。中兴宗衮留衣钵，大有苍生望作霖。忆昔京畿入幕时，游从日浅辱深知。每誇得士如温造，几度逢人说项斯。亲见登瀛应击节，近闻去国为攒眉。江干饯别公先至，洪魏诸贤鼎鼎来。"}
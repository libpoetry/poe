{"id":"278342","title":"舜韶新·获麦","dynasty":"现代","author":"沈轶刘","text":"啼罢春禽，惊过荠光阴，南畴铺锦。倦桑未葚，蚕忌欣初解，离离争稔。三岁荒寒甚。喜半壁丰登先眹。渐黄云添浪，挂腰短镰新赁。指点芳茂，安顿柔棉，斜掎多䕸，破茅同揕。卷青牛噤。雨溅空窗纸，刀声徐喑，饶与连耞品。输共话、金珠盈廪。看堆绵、万户香醪，几时堪窨。"}
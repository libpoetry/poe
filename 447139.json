{"id":"447139","title":"八声甘州 一九八一年夏长江暴涨，为百年以来所未有，赋此以记","dynasty":"当代","author":"陈仁德","text":"望汹涛滚滚挟雷来，浩荡震群山。似千军掠阵，万骑惊溃，平野漫漫。江上机帆都绝，一派海天宽。浊浪门前起，街市成滩。不用忧愁朝夕，有英雄挺出，共济时艰。纵水高千丈，一笑踏波还。请君看，横流两岸，已低头，渐渐弭狂澜。齐声喝，把苍龙缚，共祝平安。"}
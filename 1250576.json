{"id":"1250576","title":"宋铙歌鼓吹曲十二首 其二 太祖将北伐师次陈桥驿诸将以黄袍加上身列拜庭中称万岁遂诣崇元殿行禅代礼为受周禅第二","dynasty":"元末明初","author":"宋濂","text":"受周禅，崇灵基。飞龙在天，黄道开躬。握乾衡，镇坤机。苍精丧，木无支。黑光荡，日见重。辉天人，同历数。归灵承帝，祐流鸿滋。嘉瑞章，纷若敦。神爵集，肉角来。垊灏灏，俗恢恢。昭皇威，时赫戏。"}
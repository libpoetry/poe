{"id":"925865","title":"雨中花慢 登新楼有怀昌甫、斯远、仲止、子似、民瞻","dynasty":"宋","author":"辛弃疾","text":"旧雨常来，今□不来，佳人偃蹇谁留。幸山中芋栗，今岁全收。贫贱交情落落，古今吾道悠悠。怪新来却见，文反离骚，诗□秦州。功名只道，无之不乐，那知有更堪忧。怎奈向、儿曹抵死，唤不回头。石卧山前认虎，蚁喧床下闻牛。为谁西望，凭栏一饷，却下层楼。"}
{"id":"587464","title":"泥行路","dynasty":"明","author":"薛侃","text":"积雨仍天阴，徒行滑只脚。顾此冰渊危，凛凛轰雷掣。举足靡他之，凝眸不敢歇。瞬息有懈昏，一跌衣蓑成弗洁。百骸五体赖无伤，屹起前征犹猛烈。倾斜至再复至三，扶桑树上生明月。清宵照见长途幽。始觉吾才犹未竭。兢兢独往惟独知，从今密矣还加密。行行远出此泞泥，稳步长空登帝阙。无顺无逆无喜忧，不加不减不磨涅。桃花流水处处是，天台尔时方说人中杰。"}
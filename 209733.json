{"id":"209733","title":"赠油州杨吉老","dynasty":"宋代","author":"吴则礼","text":"先生个中人，百骸一破甑。端憎屐满门，姑现维摩病。枕边黄帝书，大笑医多卢。酬对虽种种，而我初如如。要吃十方饭，不担丛林板。久入无碍禅，遂具通身眼。客来据胡床，唤婢传酒觞。深藏世啼舌，浩歌看屋梁。孔兄掉头去，宁复挽渠信。未办作痴儿，户枢以铁铸。"}
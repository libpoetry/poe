{"id":"278053","title":"寄示·江城地瘴海棠春","dynasty":"清代","author":"李振钧","text":"江城地瘴海棠春，湿雪梅花二月夜。白云左绕临皋亭，洞箫匏尊赤壁下。荒壤到处题姓名，词源万斛珍珠泻。若论炎宋文苑英，直当第一无相亚。闲情低咏抚幽景，飞来明月青天借。洗墨池枯鼠豪秃，茧纸不随时代谢。流传偻数今四朝，人世匆匆等邮舍。调饥不见渴望梅，看饱谁誇倒餐蔗。半幅俨如岐阳鼓，神物鬼守魑魅怕。岂无半山之诗文，后来述史几乎骂。"}
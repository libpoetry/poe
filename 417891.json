{"id":"417891","title":"金缕曲 致范曾","dynasty":"近现代","author":"宋词","text":"一度风云急。霎时间，歌台冷落，文坛沉寂。傲立唯君独奇秀，不管冰霜炎热。愿泼尽胸中粉墨。捐却万金杯在手，笑红尘逐利争名客。真慷慨，画中杰。无能甘愿居蓬室。这些年，诗书作伴，杜门避迹。兴败总关妇人事，寒柳风烟南国。翻一部晚明新曲。书成报与故人道，传风流乞借手中笔。得题签，才生色。"}
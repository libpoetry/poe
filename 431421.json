{"id":"431421","title":"和叶老病窗杂咏七律两首","dynasty":"近现代","author":"王益初","text":"正是东窗欲晓时，瞢腾一霎起深思。半生落拓成疯汉，廿载因怀笑酒痴。禅榻吹箫声寂寂，玉堂舞剑影离离。乘槎欲向三山去，领取琼花醉折枝。急流何敢计安危，骇浪惊弦只自持。叶落阶除风飒飒，月明庭院步迟迟。乍逢词客横眉看，谁悉闲僧入定期。宿鸟投林人尽散，吟呻又到上灯时。"}
{"id":"442712","title":"析木（古风）","dynasty":"当代","author":"陈振家","text":"古人悲短景，草木托吟呻。草固可作喻，木恐喻不真。木寿逾千载，草命二三春。人寿能若木，性命弥足珍。天颁风日露，地予土肥津。造化慨赠与，木亦乐周循。生彼甘于彼，不计沃与贫。各自安本分，同修自在身。叶落悲何有？吐旧以纳新。欲成大材干，岂计去腐陈。熬得寒冬苦，欣享青阳辰。悠然忘岁月，唯与天道亲。人若皆持此，庶几近乎仁。木虽无思想，木德足感人。人以木悟道，可淘人性纯。故宜多栽植，引为君子邻。兹为君晓析，草木不同伦。何不以木性，持作君精神。"}
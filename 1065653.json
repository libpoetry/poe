{"id":"1065653","title":"偈八首 其五","dynasty":"宋","author":"释思慧","text":"青春易过，白日难留。始见新年，又将一月。生死事大，人皆知之。了得生死，能有几个。拄杖子了得死生，古今日月磨砻他不得。天堂地狱龙罩他不得，六道四生留连他不得，祖师言句羁绊他不得。如师了王，自在无畏。哮吼一声，群狐屏迹。有时横按孤峰顶，铁眼铜睛不敢窥。"}
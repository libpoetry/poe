{"id":"71393","title":"无俗念·通仙地僻","dynasty":"元代","author":"尹志平","text":"通仙地僻，向西山深处，倚云栖迹。俯视峰峦千万叠，隔断红尘消息。闲步烟萝，静吟风月，此事何人议。修真上士，更于何处寻觅。一带无尽山川，洞天幽圃，自有神仙域。名利相缠谁得到，难伴清虚闲客。碧洞高眠，清岩稳坐，岂羡王孙宅。我来几度，此中留意多日。"}
{"id":"267330","title":"烛影摇红·晚春过黄公度人境庐话旧","dynasty":"现代","author":"朱祖谋","text":"春暝钩帘，柳条西北轻云蔽。博劳千啭不成晴，烟约游丝坠。狼藉繁樱刬地。傍楼阴、东风又起。千红沈损，鹎鵊声中，残阳谁系。容易消凝，楚兰多少伤心事。等閒寻到酒边来，滴滴沧洲泪。袖手危阑独倚。翠蓬翻、冥冥海气。鱼龙风恶，半折芳馨，愁心难寄。"}
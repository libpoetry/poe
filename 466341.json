{"id":"466341","title":"秋日闲作","dynasty":"当代","author":"卢青山","text":"自赏荷花还，私心有所计：一年必四出，毋虚造物季。欢秋知我心，倏忽遂已至。且待菊花黄，亦祈枫态起。清屐久已备，佳笺寄谁里？美人邀不来，使我惘中臆。吾年如风驰，百计捉不止。苟以斯怀废，馀生复有几。独往亦何伤，秋正为吾辈。居山真我福，旭暮与谈推。昨暮蒙相警：“众叶渐凋摧，先生可出矣，溪石寒能偎”。请留一蝉响，更敕萤毋归；徘徊将不足，中宵未便回。雨色来扣窗，为唤幽人起。相闻不相见，请灯照窗鄙。相见不可往，极治聃所喜。中心有深契，岂在密共倚。造物限物类，固未隔神思。为我敲崖树，微磬洗耳廓；为子作清诗，欲读入窗角。长夜夫何其，日出红尘薄。吾灯有夙光，入暮勿失错。秋寒聚阴云，寒重堕为雨。使我梧桐凋，染我枫态举。安肯怪萧瑟，但觉吾季妩。昨暮披夹罩，今晨备绒羽；自笑心先秋，岂便寒如许。久倦稿纸间，如囚望赦恕。明将一出观，为我晴半午。石下高隐者，前溪待已苦。秋虫声唧唧，嘈起夜草间。流萤光未灭，低灺与风还。微步行渐久，心共夜沉安。明月何时出？忽落野塘湾。荡荡天宇清，觉夜如静日。嫦娥骑玉车，缓鞭天牛力。烂齑天孙锦，飞光撒太极。河水深几何？其深不可测。潜鲸莫能波，虞渊未可及。我欲结纸舟，长为河中客。向旭与河沉，向暮戏河液。七夕久已过，中秋望在即。吴刚善桂醑，玉兔勤捣汁。将攀桂花树，一与嫦娥识。饮此香酣酒，食彼不老粒。长共天人居，永谢红尘国。浸浸秋风来，万类夜深绝。树立幽梦间，偶醒摇一叶。谁家独屐声，惊起潭中月。草露清如眸，晶瑩映月光。寒萤如绿露，栖止蓬丛旁。皆若俯可掇，渐近转微茫。何法易消秋，读书了百虑。忽忽窗光暗，懜懜红又举。晨暮不能知，幸鸟二时语。近日多事来，如炮破窗户。有妹与母争，有婶与叔怒。虽云江中涛，不及岸头树；久向水边行，安不湿鞋屦？我乐闻枪鸟，哄然散天宇。独坐有佳想，一佛静万苦。"}
{"id":"266147","title":"瑞鹤仙·用黄澹翁韵","dynasty":"现代","author":"王理孚","text":"游仙推梦枕。笑几案纵横，乱书难整。何人慰暄冷。有假年易治，杜家钦邺。西京谷永，怪新居、嚣尘市井。惯朝昏、扰扰鱼虾，豪杰百年俱尽。寻省。楚囚相对，满目萧条，河山风景。天高地迥。纵当世有隆准，亦韩彭菹醢，赤松招隐。鸟尽弓藏谁问。只敝裘、烟水桐江，钓台最稳。"}
{"id":"467760","title":"莺啼序 与人对酒论菊","dynasty":"当代","author":"崔荣江","text":"高云漫舒白袖，舞风清水浅。望寥廓，尽是西风，几山红绿吹散。鸿去也，蒹葭也瘦，轻舟也懒秋江岸。杳春痕，离草神销，海棠魂断。又遇重阳，燃薪温酒，执金杯玉盏。微醺也，说道伤心，苦无国色相看。幸疏篱，可人撷菊，斜一鬓，羞来遮面。怯相询，其意何殷，其音何软。“君欢春色，侬喜秋香，倩时论长短。著雨雪，芳菲伤萎，枝叶雕萧，谢了颜容，空遗秋怨。清霜淡抹，金风闲沐，疏篱那片黄金蕊，不争春、俏伫侬家苑。生来好与寒拼，小试人间冷暖。英团焙蕊，韵味留香，画眉知深浅。恃此饮，病酒何患？便梦黄粱，青枕盈菊，也遂人愿。”哝哝罢了，凝眸若水，那般模样看着我，恁情柔，使我惶惶乱。托词鬓上花枝，说道同心，此生不变。曾经识来烂漫，怜她柔若水。女儿面，濡冷还香，直欲呵在心底。者心事，迟疑不吐，凭笺托与双鸳字。暗情生，朝暮丢魂，何方寻矣。缘隔疏篱，命舛秋雨，念深深梦里。夜无寐，帘挑三更，痛黄花谢寒里。几徘徊，清霜烙印，倩明月，相思重递。纵无言，心也怜怜，说来因你。花期忒短，不若年长，幽幽怨未已。恁不忍，是伊凄楚，又瘦纤腰，又乱云鬟，病中滋味。怏怏似我，空庭披发，黄昏执酒凭空祭，向苍苍、索要伊人美。秋风不肯，呜咽掠过萧墙，让人镇日憔悴。殷殷但挽，花去何匆，赚我经年泪。尚幸也，犹存一朵，娇倚东篱，楚楚纤纤，待人相识。霜风苦守，今宵得慰。深寒我为伊遮庇。若相盟，且把枝头曳。从今执手余年，远去红尘，凭他谁说。东君一朝驾幸，问谁争翘楚？群芳竞、肥瘦媸妍，刹那盈苑香著。媚无数、妆铅粉厚，随风乱作胭脂雨。闹纷纷，浪蝶唇沾，狂蜂腰舞。倦了嚣尘，烦了狐媚，宁春心无主。有佳客，别伫幽篱，其心恬淡如故。裹青裳，春风不嫁，念闲适，自生秋趣。笑嫣红，那般芳菲，一朝迟暮。明花颜悴，白草身衰，销减别春去。谁又剩、几分娇媚，几瓣花蕊，随便秋风，洒脱些许？檐头冷月，窗前残烛，分明照得凋萧地，惹人嗟、尽是唏嘘语。天香国色，曾经风月三千，说来不堪寒苦。长天寥廓，满地凉荒，少见生兰杜。倩谁手，得缀苍莽。看尔一支，金缕勾月，暗香吞吐。黄花好意，沾霜凝发，凭他料峭摧花事，且逍遥、犹胜春时妩。无心占尽风头，花后还邀，那边梅著。"}
{"id":"406334","title":"木兰花慢 丙子上巳，京中名士楔饮玄圃潭，潭秋为拈得“陈”字嘱赋，兼寄孟晋永嘉","dynasty":"近现代","author":"夏承焘","text":"枌榆回首意，几人物，似乾淳。只连夜湖楼，梦中历历，玉海星辰。销魂。新亭饮宴，便过江、还念永嘉人。珍重南都灯火，鹃边杯酒临分。湖云。虽好亦边尘。堤柳几番新。笑心事年年，校书马队，听角鸥群。阳春。待赓高唱，奈五噫，已倦望京身。吩咐谢池芳草，明年归约比邻。"}
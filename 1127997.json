{"id":"1127997","title":"邑令招讲上元故事与簿尉同赋二首","dynasty":"宋","author":"程公许","text":"星弁荧煌鼎足三，河阳春意十分添。和衷总是清时瑞，令节应须乐事兼。山径晚陪琼玉佩，讼堂夜醉水晶帘。羽书撤警年方熟，剩折梅花插帽檐。人情悦豫乐音谐，新觉华谯气象佳。璧月辉辉三夕永，榆星历历九霄排。笙歌围坐花如海，殽核堆山酒若淮。富贵方来付公等，五云深处岂无阶。"}
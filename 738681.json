{"id":"738681","title":"张约夫刻石歌","dynasty":"清","author":"刘大櫆","text":"和璧三寸廉且腴，冷光射人金仆?。是谁雕琢窥唐虞，囊括六琏包四瑚。天阴雨湿号鼪鼯，忽然初日开芙蕖。明夺离娄巧班输，使我一见疑怪俱。肃然想见羲皇初，神龟出洛河负图。子昂死去文彭无，眼前再见张约夫。张君自出繄横渠，大贤苗裔与众殊。笔花迸落凌欧苏，不施鞚骑生马驹。如斯小道乃其余，我亦颦里镌虫鱼，譬如天骥尾蹇驴。秋河急雨翻跳珠，摩挲印谱空踌躇。"}
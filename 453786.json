{"id":"453786","title":"凤凰台上忆吹箫 雪意次韵和林清晓","dynasty":"当代","author":"傅义","text":"霜剪疏林，月迷荒渚，苇风轻偃良畴。正鸟潜人匿，万动俱休。惟待天工妙手，裁白玉装遍州楼。凝望处，如无似有，诓了双眸。何由？敛晖欲启，弥万里彤霄，您地都收！任水凝冰固，封锁兰舟。银霰才飞旋止，依旧是，烟惘云愁。怜青女，徘徊半空，不下谁留！"}
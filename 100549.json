{"id":"100549","title":"和陶止酒·时来与物逝","dynasty":"宋代","author":"苏轼","text":"时来与物逝，路穷非我止。与子各意行，同落百蛮里。萧然两别加，各携一樨子。子室有孟光，我室惟法喜。相逢山谷间，一月同卧起。茫茫海南北，粗亦足生理。劝我师渊明，力薄且为己。微屙坐杯酌，止酒则瘳矣。望道虽未济，隐约见津涘。从今东坡室，不立杜康祀。"}
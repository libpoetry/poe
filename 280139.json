{"id":"280139","title":"范蠡·往昔读《国语》","dynasty":"现代","author":"周作人","text":"往昔读《国语》，吾爱范大夫。忍耻逾十载，遂尔破强吴。一言却使者，亲自执鼓桴。吴使与越师，相随入姑苏。腼然具人面，本是蛙黾徒。但知报仇恨，情理非所喻。读此一节话，毛戴亦气舒。向往不难至，徒具作楷模。人生得到此，不妨终醢菹。陋哉后世人，虚传游五湖。"}
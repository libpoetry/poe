{"id":"458077","title":"中班归，网上观美伊战况，有农民击堕美战机，并俘虏美兵。因为赋《锄畴歌》","dynasty":"当代","author":"卢青山","text":"我举我锄锄吾畴，子飞子机游复游。我锄我土食我食，子何所游非吾谋。我举我锄锄吾畴，子飞子机游复游。子何游我畴田侧，聒我两耳惊吾牛。我举我锄锄吾畴，子来使我心烦忧。我息我锄向天举，锄汝百节如蚓蝼。我岂好与子为仇，子果往矣两皆休。子飞子机游子游，我举我锄锄吾畴。"}
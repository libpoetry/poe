{"id":"520407","title":"近郭有玄都观盖禹锡看花处也种桃道士既不可见而兔葵燕麦今尚复然予山行之趣悉见于诗兹将入城而犹有玄都之兴散人好奇亦自可笑诗亦不可不留也","dynasty":"明","author":"朱诚泳","text":"杰阁层楼旧已颓，海桑变幻几千回。桃花不见空葵麦，瓦砾无多只草莱。尘面至今还自拂，春光前度为谁栽。不须立马频伤感，老屋逃亡更可哀。"}
{"id":"559115","title":"丁未五月六日拉黄思元丈放舟韩江登三元塔绝顶已陪太守金公别驾刘公观竞渡仍登塔传杯观者如堵薄暮就江东陆回时连日盛雨此日则独晴云漫赋四章用纪乐事 其四","dynasty":"明","author":"林熙春","text":"鼓角传归旆，东郊辟草莱。黄童团紫盖，骢马印青莓。岸隔因舟渡，星辉护驾回。观风千载事，雷雨莫相催。"}
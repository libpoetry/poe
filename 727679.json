{"id":"727679","title":"六忆诗","dynasty":"清","author":"柳是","text":"忆来时，金剪阁妆台。渐听玉摇近，遥知绣幕开。步难花砌稳，香隔翠屏猜。忆立时，连缬亚螺眉。谜字呼人刻，轻身照水痴。明啼与暗笑，侬意总能知。忆坐时，花月可怜宵。舞软回风艳，歌迟子夜妖。奠言娇已尽，日日看新娇。忆眠时，锦帐下头边。风钏佯憨夺，桃衫倚醉牵。为怜宛转意，红烛不移前。忆起时，草草只湘裙。就镜风吹忍，攀薇架动闻。帐中时纳手，抛航向侬云。忆去时，遥遥盼夜头。自怜年色好，未肯等闲愁。幸不傍人妒，鸳鸯莫便羞。"}
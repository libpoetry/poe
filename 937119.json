{"id":"937119","title":"韩干马图","dynasty":"宋","author":"陆游","text":"唐人画马如相马，□□不在骊与黄。天机入神即挥洒，气脱毫素先腾骧。昔年曾画穆王游八极，八龙之骏云五色。后来又写越影超光脱丹碧，后来又写汉武穷渥洼。复见神驹来汉家，势走灭没开风沙。壮哉此马健且雄，玉花遍身云满鬉。首如渴乌眼如电，皎如疋练横晴空。使之陷阵当破敌，万马不敢先秋风。如何解鞍脱其絷，纵尔俶傥如游龙。君不见四海罢征战，九夷尽梯航。方将却尔宛水之西，归尔华山之阳。幸逢韩供奉写尔神，杜拾遗歌尔良。赠尔支道林，爱尔神骏悬高堂。"}
{"id":"910007","title":"岑使君牧襄阳受代还朝某同赵德麟谢公定潘仲宝皆饯于八叠驿酒中以西王母所谓山川悠远白云自出相期不老尚能复来各人分四字为韵以送之某分得相期不老 其四","dynasty":"宋","author":"李廌","text":"公如照乘珠，居朝作贤宝。公如三秀芝，后天锡难老。聿归供奉班，漆简探幽讨。悬应念伧父，沧洲濯蘋藻。"}
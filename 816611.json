{"id":"816611","title":"登天柱峰绝顶","dynasty":"清","author":"曾劭","text":"天际真人想，于今可得言。东西悬日月，吴楚画乾坤。题壁飞鳌矫，攒岩伏虎尊。划然成一笑，翠石落惊猿。振衣千仞处，徙倚得奇观。剑指浮云冷，鸦飞落照寒。附庸称小从，鼎立逼幽峦。为念韶光逝，山灵诵到难。俯视壑前云，松涛足下闻。游人能拔俗，到者信超群。石窦留丹灶，金庭閟赤文。茫茫天近，仙众有谁分。"}
{"id":"467257","title":"步原韵奉和美国加州大学孙述寰教授依杜工部《秋兴》原韵，咏‘庆祝香港光复’八首","dynasty":"当代","author":"陈振家","text":"同是秋风肃故林，百年尧壤战云森。金陵城里天如晦，望帝滩头地积阴。米字旗飘南海日，芙蓉膏蚀国人心。不堪弱国谈交涉，夷作厨刀我作砧。黄钟何事杂胡笳，清室龙庭夕日斜。百载奋争捐碧血，五星灿烂出中华。宋王台畔湔前耻，英督船旁洒泪花。赤县腾欢歌一统，紫荆含笑发新槎。今日明珠迎曙辉，何妨白发插蔷薇。高枝喜鹊逢人叫，戏海轻鸥逐浪飞。四至同仁皆有约，百杯痛饮莫相违。荧屏共赏普天庆，人笑花妍草色肥。相争易势较如棋，此一时兮彼一时。腐败徒余刀俎叹，无能坐使铁蹄驰。失疆猛促睡狮醒，还壁终酬志士悲。喜看政权交接夜，遥瞻港岛动遐思。倒计时前人似山，百年悬望此期间。归零陡觉心腔热，起舞浑忘鬓发班。四海五湖齐踊跃，千门万户尽开颜。邓公方略无伦比，两制如兵能叩关。奉咏佳章依案头，英华诗笔写春秋。回归盛事人同喜，步和不工吾犯愁。心羡佺期双管笔，梦随南海一轻鸥。未妨奋起附骐骥，也效诸公颂九州。香江完璧奏肤功，濠镜回归行进中。夷虏千般售狡狯，邓公一策化春风。玫瑰乍失昔时艳，荆树异于前度红。咫尺天涯曾捍格，于今同是主人翁。粤国山重水逶迤，珠江口外海之陂。众人同仰情千款，两制先开花一枝。完璧良方关大计，台澎贤达莫游移。息争最副同胞志，留得美名青史垂。"}
{"id":"845113","title":"偕蕙衷在青阳地雪中度岁时事恫心期侣不至二首","dynasty":"清末民国初","author":"黄摩西","text":"敲碎下班曙色微，骦裘无奈换牛衣。云深全锁还家梦，风劲常愁拔宅飞。白战迷茫新旧局，元阴辟□死生机。红螺一石无人送，笑对梅花便疗饥。斗罢群龙涌玉尘，阎浮块土恐沉沦。中年哀乐销魂地，多难乾坤历劫身。鹤语空传尧甲子，蟆更愁打宋庚申。何当收拾天公戏，还我千红万紫春。"}
{"id":"950389","title":"自赞","dynasty":"宋","author":"孟珙","text":"老拙爱游戏，忙里放痴憨。正当恁么持，无处见无庵。混沌庵之基，大朴庵之梁。大始庵之柱，大极庵之枋。西仪庵之户，三才庵之房。四象庵之壁，八卦庵之窗。白云庵之顶，清风庵之墙。谁人运斤斧，大匠曰羲黄。明月为伴侣，万古共如常。欲知我富贵，秋水接天长。水云不到处，一片玉壶光。"}
{"id":"122672","title":"严文以春雪数作用为瑞不宜多为韵","dynasty":"宋代","author":"范成大","text":"同云痴不扫，梅柳春到迟。笙歌暖寒会，当任主人为。围尺庸何伤，袤丈乃非瑞。郢中姑度曲，山左已驱疠。世无辟寒香，谁能不龟手？邻舍索米归，衾稠无恙不？贫人寒切骨，无地兼无锥。安知双采胜，但写入春宜。贩夫博口食，奈此不售何？无术慰啼号，汝今一身多。"}
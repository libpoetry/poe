{"id":"605108","title":"制府姚江王公疏荐地方人才谬以见及注曰原任贵州平越府知府张萱学穷二酉胸富五车岭南开著述之宗天北起斗山之望即未报闻第草莽之臣获以姓名从诸名流入公夹袋亦感恩知己矣赋此寄谢 其二","dynasty":"明","author":"张萱","text":"淹留业桂岁寒盟，偃蹇空高物外情。捧日心常悬北阙，凌云赋未奏西京。盲公腐史谁同驾，桀溺长沮且耦耕。却喜斯文犹未丧，敢云吾道亦将行。"}
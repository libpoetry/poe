{"id":"373713","title":"念奴娇·两床丝竹","dynasty":"清代","author":"蒋士铨","text":"两床丝竹，比南楼、老子兴复不浅。胸次依稀，海天阔、彼此低回青眼。十五年情，三千里路，室迩人非远。范张溪黍，家庭真意弥满。此去艳滪波长，峨眉月冷，别绪何由遣。梦入渝州，猿啸苦、惆怅思君不见。兄上新衔，弟还初服，出处交相勉。宦成可待，十年归未为晚。"}
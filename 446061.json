{"id":"446061","title":"参观兴国将军园","dynasty":"当代","author":"傅义","text":"冲雨冒春寒，言访将军园。将军五十四，一一戎衣冠。真容皆雄武，气宇壮昆仑。忆昔闹革命，踊跃参红军。一县八九万，三分占一分。终成将军县，威名天下闻。不知将军外，尚有几人存。一将枯万骨，何处可招魂！英魂如有知，旧梦可重温？出门搔白首，俯仰向乾坤。"}
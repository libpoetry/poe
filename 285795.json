{"id":"285795","title":"贺新郎·红豆抛残矣","dynasty":"清代","author":"李慈铭","text":"红豆抛残矣。正花前、鬓丝禅影，泥人如此。十万春风谁管领，甘为雪儿愁死，偏零落、鸳鸯名字。争道罗横难脱白，证香名、未办黄金纸。这场错，铸谁是。同年碧玉才弹指，半相逢、钿筝瑶阮，招摇过市。愿种搞门千本草，稳卧樱桃花底。都不羡、盘龙账子。巧借青娥消肮脏，拼偿他、轻薄生生债。掷铅管，泪如水。"}
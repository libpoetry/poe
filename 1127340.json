{"id":"1127340","title":"雪","dynasty":"宋","author":"喻良能","text":"密雪乘风逞素肌，穿窗透隙入帘帏。漫空隐隐琼瑰屑，乱眼纷纷鸥鹭飞。三客新成梁苑赋，六花又舞谢庄衣。回思拜表明光罢，携得香烟满袖归。长风永夜搅青冥，晓起寒光乱眼凝。回旋舞空端入画，飘萧著水自成冰。松篁被练三千士，冈阜瑶台十二层。茆舍倍添薪火费，只因无事读书灯。"}
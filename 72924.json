{"id":"72924","title":"江神子慢·扫除六尘迹","dynasty":"元代","author":"长筌子","text":"扫除六尘迹。点检现前，真个消息。慧光赫。亲拈出、妙用灵根端的。越声色。一曲威音非律吕，超今古，琅琅谁听得。湛然万里云收，晴天阔。月华白。纵横金田觉海，笑巴歌诌诌，葛藤千尺。泯情识。空劫外、门掩苍苔闲寂，致虚极。枕上江山春色好，松花老、香风飘广陌。此时作个逍遥，一烟霞客。"}
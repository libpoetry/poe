{"id":"1113537","title":"送晏桂山赴高沙郡","dynasty":"宋","author":"张蕴","text":"青衫赴阙已三迁，红旆临州不五年。旧吏侉荣从事府，新民迎拥使君鞯。牡丹池馆春融日，莼叶汀洲水涨天。自是边筹谈笑办，归来仍侍玉皇前。接武容台彼一时，溪乡重幸得追随。鸥前心事沧浪影，梅下吟情汗漫期。感慨中年无近别，徘徊明月有相思。殷勤劝醉阳关晓，受尽耶歈只自知。"}
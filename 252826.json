{"id":"252826","title":"赠陈秘书长冠甫教授","dynasty":"现代","author":"林恭祖","text":"我之与君深有缘，自读大作喜空前。曾因好奇问嘉有，原来兰阳英少年。诗具灵气才卓绝，出语每欲凌耆贤。凡人那得此胆识，俊逸必然出先天。岁逢庚午平安夜，红并楼中初共筵。乃师成公仆夙仰，文格人品德行兼。节母林府太师后，百岁登仙慈范瞻。嫡亲祖上九进士，状元宰相家孝廉。羡尔春秋正鼎盛，万卷蟠胸志弥坚。领军两岸宏诗教，庥明鼓吹不停鞭。中华诗学研究所，发扬光大永承传。"}
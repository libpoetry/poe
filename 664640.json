{"id":"664640","title":"送顾华玉席上分体得三五七言","dynasty":"明","author":"边贡","text":"送归客，送归客，东城复西苑。碧草萋萋别路长，苍山历历愁心远。愁心远征，驾不可留。去年送归陌上雪，今年送归江上秋。江上秋江雨霁，返照入林光翳翳。家在齐川未得归，年年送客来沙际。送归客，请客听我歌。我如水中凫，君如江上波。波流去不息，凫飞无远翼。回桥转岸君已遥，薄暮徘回此何极。"}
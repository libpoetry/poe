{"id":"694554","title":"梁文冠抄诗","dynasty":"明","author":"陈献章","text":"口谩吟哦手谩抄，风坛疏竹昼相敲。不知今日沧溟上，天放何声此处高。雪月风花信手抄，皇王帝霸入推敲。伊川击壤三千首，都共南风一项高。君到诗情每被抄，玉台秋磬借僧敲。门前荷篑知心否，云锁千峰月正高。屋下尘编不暇抄，狂歌试把铁桥敲。秋风背取诗囊去，且看擎天柱杖高。"}
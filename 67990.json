{"id":"67990","title":"满庭芳·重阳真人升霞之后","dynasty":"元代","author":"马钰","text":"重阳师父，遇吕真人。养成神内之神。心起慈悲不住，开阐良因。时时出神入梦，化人人、要出迷津。登州北，有布王曾见，海里腾身。华表巨才高氏，在东牟郊外，或见其真。曾共南京针李，中都开尊。当初幻躯在日，尚如斯、出现频频。况今也，得成蝉蜕，永占长春。"}
{"id":"512725","title":"读出师表","dynasty":"明","author":"沈周","text":"两篇忠告慨慷辞，字字中间有涕洟。天下二归心属舌，隆中三顾道存伊。老臣虚已六未解，瞒子输才十倍之。谨论堂堂诚激烈，孤忠痯痯力驱驰。转征南北思何远，怆及桓灵语更危。开济莫酬徒有策，英雄先死却无时。天荒大野星俄陨，水啮空江石不移。不朽文章千载事，后人能鉴乃能悲。"}
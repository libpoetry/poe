{"id":"697266","title":"答吴观察文仲时文仲以长歌寄余","dynasty":"明","author":"胡应麟","text":"彩笔翩翩汉史才，黄金持赐出蓬莱。长驱五马过秦望，远寄双鱼下越来。大海云霓晨仗钺，孤城雨雪暮登台。名山万仞金华色，屈指题名到绿苔。锦字千行坠北平，飞书天末故人情。挥毫白雪流三洞，露冕青霞接四明。水国蒹葭寒入梦，山堂萝薜夜寻盟。琼珠满握惭相报，惨淡长途一剑鸣。"}
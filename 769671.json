{"id":"769671","title":"沁园春·题修翁填词小影","dynasty":"清","author":"陆震","text":"久矣骚坛，人共推君，才调恢奇。便迦陵狂客，竞称我友，西斋老辈，亦日吾师。忆昨先生，东亭遇我，旅馆三更酒醉时。曾投赠，有香词一阕，写上乌丝。而今别后相思。忽寄我、新图属和词。讶凭谁细写，姿容逼肖，令余閒想，吟态如斯。惯谱新声，偷翻艳曲，百幅蛮笺付雪儿。清阴底，听歌声一缕，宛转淋漓。"}
{"id":"186451","title":"湖南使者邵公召赴行在所寓客张某敬赋以饯行","dynasty":"宋代","author":"张栻","text":"公来使湘州，气象日淳美。不为察察明，自谓平平耳。未须走原显，但使心如水。傥无耳目蔽，庭户即千里。顷闻上封章，便欲返桑梓。其如矍铄姿，难着湖山里。春风一札下，趣往勤觐天咫。新渌渺沧洲，扬舲一何驶。士方处远外，忧国抱蕴底。宁应立君前，辅车有或柅。煌煌四门开，侧席问民疻。百虑原毕陈，高风泚余子。"}
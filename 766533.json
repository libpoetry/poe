{"id":"766533","title":"绮罗香 题家俯之红雨吟窗画册","dynasty":"清","author":"黄燮清","text":"小院笼寒，雕栏晕午，人在花闲缥缈。十样蛮笺，打叠闲情赋稿。点露痕、沈碧帘栊，写风影、吹香池沼。◆◆◆、冷和清吟，一铃微雨数声鸟。长安芳事最盛，为问飘茵堕溷，容颜谁好。绿叶成阴，强半浮名误了。渐孤负、锦瑟华年，且寻取、素琴同调。但诗成、字字怜春，落红休去扫。"}
{"id":"824271","title":"长亭怨慢 落花","dynasty":"清末近现代初","author":"宁调元","text":"正啼彻、千山鶗鴂。绿染川原，红迷巷陌。风景当时，不堪重到都更迭。芳华与汝干甚事，恶作剧。眼见为吹开，又为一枝枝吹折。凄绝。更随风荡漾，飞向城南城北。忒无情绪，忍轻与、旧游人别。枉负了、一片殷勤，曾几度、培根护叶。算换有、翠罗衫上，泪珠千叠。"}
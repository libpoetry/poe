{"id":"644704","title":"吊李白","dynasty":"明","author":"方孝孺","text":"君不见唐朝李白特达士其人君不见唐朝李白特达士，其人虽亡神不死。声名流落天地间，千载高风有谁似。我今诵诗篇，乱发飘萧寒。若非胸中湖海阔，定有九曲蛟龙蟠。却忆金銮殿上见天子，玉山巳颓扶不起。脱靴力士秪羞颜，捧砚杨妃劳玉指。当时豪侠应一人，岂爱富贵留其身。归来长安弄明月，从此不复朝金阙。酒家有酒频典衣，日日醉倒身忘归。诗成不?鬼神泣，笔下自有烟云飞。丈夫襟怀真磊落，将口谈天日月薄。泰山高兮高可夷，沧海深兮深可涸。惟有李白天才夺造化，世人孰得窥其作。我言李白古无双，至今采石生辉光。嗟哉石崇空豪富，终当埋没声不扬。黄金白璧不足贵，但愿男儿有笔如长杠。"}
{"id":"682617","title":"官舍和百竹叔赠行诗韵","dynasty":"明","author":"区元晋","text":"一官疏拙守镇州，亦滥朱轮作宦游。岭树梦残惊客远，风尘鬓短为民忧。期将袜线酬明主，肯傍瓜田学故侯。屈指龙溪春又满，未能烟艇弄清流。顾影须求不愧行，两年交绝孔方兄。轻肥信美元非愿，齑菜虽贫故有程。饮水昔尝承戒训，为高今幸藉丘陵。涓埃欲报恩波阔，可信皇都是北溟。"}
{"id":"450551","title":"排遍第八","dynasty":"当代","author":"崔荣江","text":"尾生抱柱，姜女哭城。杜鹃噙血还啼。一约三生，讵忍相疑。日月易，斯志何曾馁。永夜灯、常照念伊词。每月圆时，对影徘徊。总忆兰花指，竹枝架上折荼靡。相衬颊红绯。曳裙尾，恁娇美。莲足带香归。嗔也秋池溢水，眉下睫帘，因怨低垂。半掩心扉。最清纯也。者般才是可人儿。如朵青莲，如出天然，开在薰风里。任谁不念此芳菲，心系水之湄。"}
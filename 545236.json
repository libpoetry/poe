{"id":"545236","title":"赋八诗后鄙怀不能己巳伏枕呻吟再成八律共前什计十六章辄命使者焚之几筵次公有灵当为我击节三神之顶浮一大白也 其六","dynasty":"明","author":"胡应麟","text":"宿世含毫自右军，池头秋色照鹅群。吴中骤贵乌丝纸，海内争传白练裙。片石嵯峨枯树赋，千金零落送梨文。空馀太极台前榜，大笔高悬驻彩云。"}
{"id":"440530","title":"金缕曲 岁暮怀归呈帮主洪驴老残雷缺西风诸兄","dynasty":"当代","author":"张文胜","text":"大梦谁惊起。正此时，更阑人静，雪深门闭。几点寒星来窗隙，屈指梦中何事。似梦到、少年意气。似梦钓鳌临沧海，以世间无义人为饵。投不尽，笑而止。也曾梦里筹归计。最关情，一年灯火，四方兄弟。当日俱怀凌云概，谁信今宵憔悴。听呜咽、奔流江水。行路诚难何怨也，想古来志士皆如此。何怨也，是其是。"}
{"id":"270270","title":"刘后村跋《马和觅句图》，散文诗也，今檃括其语且广其意","dynasty":"现代","author":"吴世昌","text":"夜阑漏尽鹤先睡，屈脚苍头傍火灰。此翁假寐方冥搜，旁有破瓶插冻梅。若非天下苦硬人，安得秀句供别裁。尽有销金帐里客，浅斟低唱暖玉杯。若见此图应大笑，笑此人间落拓才。鹤梦辽阳殊未归，苍头鼻息已如雷。赖有梅花排寂寞，三朵两朵坼冻开。"}
{"id":"687797","title":"五羊寄邓先生俊","dynasty":"明","author":"庄昶","text":"追随独愧共江门，今昔交承信有神。一举十觞听雨夜，七年三遍度陇人。好山我有朱陵洞，空谷君该郑子真。草色河边春意动，重逢肯负可怜春。后时自许甘丘壑，前席将无问鬼神。浮世虚名非得已，出山小草却悲人。别时笑语风吹断，会处迷离梦写真。四十馀年一回首，乾旋坤转有冬春。"}
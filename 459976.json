{"id":"459976","title":"宴山亭　五月二日","dynasty":"当代","author":"卢青山","text":"剪柳春风，初试粉桃，历历匀芳堪数。轻惹巧蜂，漫点颦唇，叵耐素云熏手。碧透裙绡，一经过、草咸欣舞。回首，转渌水青眸，嫩流茵浦。归去何太匆匆，待重去寻寻，棘荆铺路。娇颜可可，梦影依依，空长把低门数。一失芳心，便老去、空帘谁顾？留住，今宵意，明宵相守。"}
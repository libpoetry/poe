{"id":"302895","title":"南浦·闻王黄奉令招抚无效","dynasty":"现代","author":"黄光","text":"千里草青青，有流莺，将春逐渐牵引。狂雨促狐鸣，丹书剖、呼起乱烟凄紧。朦胧醉眼，妄言头举长安近。回风阵阵叹如此，花村景光抛尽。从教有客寻芳，总香污鞋泥，迹迷心印。甚处不销魂，千家树、都化绿愁红恨。荒唐话劫，散灰谁悉来收烬。那堪鹤问空只在，枝头听传花信。"}
{"id":"633797","title":"甲寅春二月与蜜在慧均四藏自显超汉铁关洞开瓶出法敌不息漪文始十靖一挂云诸子从燕台南归取道泰安登岱岳所经胜槩矢口咏歌共得五言近体十二章以志一时 其七 二虎庙望南天门","dynasty":"明","author":"释今无","text":"天门真万丈，城郭已千重。别界开灵府，高居见岱宗。日光低午照，云影乱诸峰。努力排修翮，琅琅玉阙钟。"}
{"id":"416640","title":"金明池  春日观花","dynasty":"近现代","author":"溥儒","text":"雨过柴门，风催雁字，两岸垂杨压路。门外晚晴芳草地，又吹散一天凉雨。小桃花发出墙头，浑不管，花下行人回顾。只玉殿琼楼，朱门青琐，转眼空怜焦土。如此莺花谁为主。对官柳长堤，斜阳遥渡。园中乱开花似雪，湖上愿望云和雾。问春来何处销魂，叹剩水残山，桑乾如故。恐蕙帐尘生，猿惊鹤怨，会地扁舟归去。"}
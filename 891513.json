{"id":"891513","title":"缘识 其五十二","dynasty":"宋","author":"赵炅","text":"从小莫颠謏，长大始成人。经史须勤学，然可待尊亲。勿谈他己短，但秪自脩身。所作行慈善，见者生钦羡。好事审还听，憎爱去贪恋。我即说分明，诫逸绝骄矜。孺子受天荫，不织不蚕耕。愿尔多聪悟，考顺于君父。逆耳必从之，少欲减嗔怒。谨守作童儿，缘是正愚痴。重贵在心知，认取世间为。"}
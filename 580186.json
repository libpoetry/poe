{"id":"580186","title":"四月廿五日余偕侍禦刘朋节于仲才都事袁彦祥饮于秋官赵有年第时莲花盛开比他处之最先者因名曰瑞莲遂相与联句四首 其三","dynasty":"明","author":"江源","text":"好花移入赵家堂，当日谁将比六郎。解语自能留醉客，倾城元不数诸姜。小池幻出西湖景，美种分来玉井香。自是主人嫌日短，须教秉烛共徜徉。"}
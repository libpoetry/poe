{"id":"822370","title":"塞孤 用乐章集韵二解 其一","dynasty":"清末近现代初","author":"周岸登","text":"黯魂销，折柳声初歇。可奈骊驹催发。十里长亭千里别。听倦鸟，呼泥滑。山城晚，噪昏鸦，江练晓，疑新月。度关山远，旌旆风裂。蒙段古柏祠，?主芙蓉阙。梦剪兜罗香彻。晼晚佳期凝望切。休忘了，星回节。芦笛响，遏银云，籸火舞，霏丹雪。问邛池、奁镜谁设。"}
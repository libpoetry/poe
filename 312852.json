{"id":"312852","title":"瑞鹤仙·浣桐归里兼旬复往中江","dynasty":"现代","author":"刘蘅","text":"为欢犹未足，神偶合轻分，又伤离索。风光尽非昨。听骊歌悲唱，夕晖红落。城头燕雀，那道知、鱼龙寂寞。况西风、扫绿无情，雨后冷芳何托。幽独。闲云舒卷，流水潆洄，摄心寥廓。看人逐鹿，商量与子相求。仰千秋贤圣，群经多读。它日重逢对酌。醉黄花、笑指苍松，招来健鹤。"}
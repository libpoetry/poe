{"id":"686467","title":"癸巳三日寄茅洞?山","dynasty":"明","author":"申光汉","text":"去年三月初三日，燕已归巢花已开。人事天时多异态，别情春思重相催。前村后谷应无恙，旧约同游底不来。茅洞风流还可继，善山虽去?山回。三三九九年年会，旧约犹存事独非。芳草踏青今日是，清樽浮白故人违。风前燕语闻初嫩，雨后花枝看亦稀。茅洞丈人多不俗，可能无意典春衣。"}
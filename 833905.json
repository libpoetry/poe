{"id":"833905","title":"凤凰台上忆吹箫 其二 游顾氏园即事，用前韵","dynasty":"清末民国初","author":"易顺鼎","text":"飞絮斜阳，落花微雨，旧家门巷红深。谢画檐蛛网，多罥残英。十载欢场恩怨，都分付、浅醉闲吟。春如梦，梦还如水，送了光阴。烟轻。羃薇似帐，坐□□□栊，一碧无情。向绿波低照，怜我怜卿。话到五□□□，把鹃心又换鸥心。归来也，吴天晕黄，眉月窥城。"}
{"id":"237613","title":"云山避地·依山茅屋两三间","dynasty":"宋代","author":"阳枋","text":"依山茅屋两三间，与世相遗尽日间。背拥蓝屏半天碧，面对参差横架山。径草蒙头云覆屋，泉甘土肥似盘谷。剑峰林密杳无边，绵峡潭深幽莫烛。有鲜可吃食可茹，康乐和平长自饫。有时拂石弄泉声，有时策仗登山去。山中日沈山月出，岩暝林晦总佳适。平石如台倚山隈，淮拟茅间读叫易。尚论古人得我心，商传周姜汉子陵。好共栽桃艳长春，却恐渔父来相寻。"}
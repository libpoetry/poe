{"id":"102094","title":"古诗·上书如啜卢仝茶","dynasty":"宋代","author":"何希之","text":"上书如啜卢仝茶，直论国体宁无哗。依然茅苇纵横斜，钟山老柏休槎牙。呜呼时事如丝麻，食肉者口徒咿哇。鬼蜮空含射影沙，逐客令下堪呈嗟。识者将谓秦得邪，淳佑寝下如端嘉。邪人刚指正人邪，时有引喙鸣灵鸦。失脚奇祸曹罗罝，尼山草木枯无华，奄奄山鬼相揄揶。我今束书归天涯，不惜一去惜国家。"}
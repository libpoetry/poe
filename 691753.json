{"id":"691753","title":"渔村夕照","dynasty":"明","author":"李梦阳","text":"西阳下洞庭，网集清潭上。一丈黄金鳞，可见不可网。美人杳何处，盈盈隔和水。遥遥云外钟，日落暮山紫。西风万里雁，一叶洞庭秋。群浴金沙软，潇湘霜气流。长江浪滚雪，烟黑花争飞。可怪横流者，孤舟一笠归。天水本自空，圆月况秋映。皛皛起霜色，千里一悬镜。夜响起秋竹，浩浩楚云白。晓来看沙觜，新水添一尺。秋风五两席，点点聚复散。不信小小觉，飞飞速征雁。峰晴堆夜岚，晨炊翠犹湿。但闻山鸟鸣，不见鸟出入。"}
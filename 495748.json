{"id":"495748","title":"水调歌头 寿人六秩，中秋后三日也","dynasty":"明","author":"陈霆","text":"人间望明月，天上启琼楼。嫦娥劝人，寿斝未把玉盘收。谁谓三光有缺，刚道百年难老，灵药许君偷。笑引仙茎露，玉屑洒冰瓯。美苕南，猿鹤地，鹭鸥洲。闲情一片，秋水物外有丹邱丘。早是仙台注籍，更报鹤书加算，绿发炯双眸。起舞阅铜狄，抚掌桂花秋。"}
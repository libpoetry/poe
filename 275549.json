{"id":"275549","title":"沁园春·建国十周","dynasty":"现代","author":"汪东","text":"建国十周，革命功成，电掣雷轰。喜一穷二白，顿殊旧貌，千仓万廪，长兆年丰。厂舍如林，河流似网，建社真能大且公。谁堪比，是奔腾万马，夭矫飞龙。更看易俗移风。把千载秕糠一扫空。与友邦携手，高歌并进，敌人丧胆，咒诅无功。轶美超英，昌明科学，宇宙都归掌握中。欢相告，再十年称庆，在广寒宫。"}
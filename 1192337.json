{"id":"1192337","title":"三言拟五杂组联句","dynasty":"唐","author":"颜真卿","text":"五杂组，盘上菹。往复还，头懒梳。不得已，罾里鱼。五杂组，郊外芜。往复还，枥上驹。不得已，谷中愚。五杂组，绣与锦。往复还，兴又寝。不得已，病伏枕。五杂组，酒与肉。往复还，东篱菊。不得已，醉便宿。五杂组，阛阓间。往复还，门上关。不得已，鬓毛斑。五杂组，绣纹线。往复还，春来燕。不得已，入征战。"}
{"id":"996498","title":"龙眠操三章赠李元中 其二","dynasty":"宋","author":"黄庭坚","text":"螳臂美兮当车，蟹螯强兮斗虎。我观兮上下四方，或锡予兮以大武。金石兮水波，松柏兮雨霜。有时女兮不春，我欲筮兮同床。筮告予以不好，予与居兮甚妩。秦人同炙兮徒欺予，予和羹兮众吐之。南山雾兮楚氛，其在兹兮斗日月。扬汤兮救暍，从子休兮龙眠之樾。"}
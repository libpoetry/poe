{"id":"101600","title":"登名山篇","dynasty":"隋代","author":"李德林","text":"名山称地镇①，千仞②上凌霄。云开金阙迥③，雾起石梁遥。翠微横鸟路，珠涧入④星桥。风急青（乐府作清）溪晚，霞散赤城朝。寓目幽栖地（乐府作客），驾言（乐府字缺）追（乐府作寻）绮季。避世⑤桃源士，忘情漆园吏。抽簪傲九辟，脱屣轻千驷。沈冥负俗心，萧洒⑥凌云意。苍苍耸极天，伏眺尽山川。叠峰如积浪，分崖若断（乐府作斜）烟。浅深闻度雨，轻重听飞泉。采药逢三岛，寻真值（乐府作遇）九仙。藏书凡几代，看博⑦已经年。逝将追羽客，千载一来旋⑧。"}
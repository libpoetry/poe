{"id":"583535","title":"决池篇","dynasty":"明","author":"黄衷","text":"汉家防事习水战，今朝忽报开昆明。片纸朱批下乡里，官票频催调健丁。健丁二十堪差调，中男十四仍嫌少。强将笠子撮短发，宁忍欺官免追召。公家作役敢告劳，难平夫长恣侵嗷。付钱监吏须笔墨，终日未保无鞭敲。去岁五侯建第时，我为上户已倾赀。而今又报是殷实，会令鬻子官岂知。昨日何人起赤城，我锄正似尔杵声。只道决池藏战舰，那知耀德不观兵。"}
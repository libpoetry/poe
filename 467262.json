{"id":"467262","title":"客坪溪二首","dynasty":"当代","author":"陈振家","text":"林泉重到倍相亲，满目葱茏空气新。岩壑喧腾飞瀑水，陵岑迭叠荡氲氤。旧朋携手游山去，野鸟放歌迎客频。夜静侃谈山里事，滔滔犹似数家珍。峰嶂巍巍望眼昏，接天茶树绕山村。主殷客乐意融溢，水美境幽情可温。凤爪瓷瓯翻玉髓，清泉活火煮云根。真堪岁岁重来此，笑语茗香萦梦魂。"}
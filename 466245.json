{"id":"466245","title":"九月十一班中无钥开匮，不得取书，作诗遣闷十首","dynasty":"当代","author":"卢青山","text":"匮中小卷隔天涯，遣闷良方剩作诗。猛觉南窗秋意在，捐毫抚臂立多时。细雨无形悄不知，地光渐可鉴天姿。清蝉久友难为别，最后为余拼一嘶。青黄渐落小桃枝，枝下四年坐我痴。欲请从容留片叶，秋深更有可题诗。芭蕉接雨盈盈态，圃菜伸花淡淡心。渐识平生凉静味，暮平雨起两无闻。少年作曲自清狂，旧梦重温意已凉。近涸才情早枯墨，思量难合返魂香。离家稿子如游子，断梦诗人似妇人。世路难行不行可，归来无恙旧时身。何难举足开头险，所惧登山最后峰。老死平原心渐许，可怜归路已迷蒙。平生所有二三子，险阻何堪千万重。细想风霜须应老，梦中幸是旧音容。绿岚春雨迷都尽，明月秋山照已空。但有归来微笑在，不须惆怅少年风。十年飘泊随心惯，百代光阴走马空。岂必孜孜扫故墓？泉中一瞬便相逢。"}
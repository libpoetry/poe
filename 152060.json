{"id":"152060","title":"读史·洪乔晋名士","dynasty":"宋代","author":"周必大","text":"洪乔晋名士，耻为致书邮。扁舟石头路，百函委湍流。惠固有费，俛从谅何尤。性也倘自异，却之尚为优。奈何负诺责，而令任沉浮。天报在尔子，晚解桓温仇。答谢岂不审，何至空函投。坐此竟弃绝，侘傺归山丘。乃知网恢恢，小恶靡不酬。寄语轻薄子，勿贻子孙忧。"}
{"id":"73123","title":"沁园春·佳气葱葱","dynasty":"元代","author":"张野","text":"佳气葱葱，喜事重重，福禄鼎来。记秋官重任，去年显擢，春闱宠渥，今岁安排。寿算绵绵，班资衮衮，＊逦相随到上台。人都道，不调和鼎＊，岂尽其才。眉间阴德纹开，应只为、惟刑之恤哉。看门闾高大，堪容驷马，儿孙昌盛，已种三槐。唤起琼姬，满斟玉露，官事无多且放怀。年年醉，对春回柳眼，雪晕梅腮。"}
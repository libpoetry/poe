{"id":"246306","title":"贺新郎·庚寅初冬持社成立诸侣盟于峨眉之巅感而赋此","dynasty":"现代","author":"王蛰堪","text":"屈子沉江竟。自当时、香烟未绝，几番衰盛。一脉相沿唐与宋，闻道风骚各领。千载下、人天都病。瓦釜雷鸣聒耳久，算晴窗祗作长宵暝。残劫里，醉还醒。今来岂是寻幽胜。矢初衷、绵丝续缕，此心堪凭。万仞峨眉青未了，但许山灵为證。凝涕处、孤怀耿耿。把酒相看无尽意，喜吟旌戮力同持定。云海畔，望金顶。"}
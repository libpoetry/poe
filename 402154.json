{"id":"402154","title":"木兰花慢","dynasty":"近现代末当代初","author":"徐震堮","text":"听荒城雾角，正千里、阵云遮。问满地江湖，连天烽火，何处京华。惊沙。回旋大野，算十年、开遍战场花。多少锦衣绣?，谁吟杜老兵车。交加。风雪绕夭斜。肠断后栖鸦。叹汉月何年，青山一发，残泪飘笳。天涯。旧人尚在，恐江南、燕子已无家。回首冷云江上，愁闻商女琵琶。"}
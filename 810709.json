{"id":"810709","title":"南柯子 题胡明府小像。","dynasty":"清","author":"毛奇龄","text":"江县看花后，山城种柳时。布袍竹杖鬓如丝。今日画图相对、系人思。水涨芙蓉粉，烟含杨柳丝。幽人家住五云溪。行过东坡书院，孝侯祠。箧有中封帖，吟成东去词。荆南相望一相思。恰又晚村花垛，夕阳时。驿馆吹芦叶，都亭舞柘枝。相逢风雪满淮西。记得去年残烛，照征衣。曲水东流浅，盘山北望迷。长安书远寄来稀。又是一年秋色，到天涯。"}
{"id":"52987","title":"初来穿林误蹑狭径旁几堕崖去及还见之作此自","dynasty":"明代","author":"王履","text":"覆舟无伯夷，祸及向谁咎。重经蹉跌处，翕忽神不守。除却夏侯公，谁复闭目走。垂堂岂无识，其奈摇中久。安能如芸夫，蚩蚩老南亩。为眼不计脚，聊随简齐后。探幽非离群，契妙似独有。渊乎真奇逢，可谓不吾负。神交自兹往，盟作忘年友。何必强求仙，直要骑毛狗。所困良匪薄，所惊亦复厚。持以问东坡，河豚此同否？"}
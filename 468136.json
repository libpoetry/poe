{"id":"468136","title":"万米高空寄怀忆雪集唐四首","dynasty":"当代","author":"魏新河","text":"九天悬处正当秋，仙鹤徘徊天上游。曾读列仙王母传，何曾得见此风流。章句惭非第一流，对君疑是泛虚舟。东皇去后韶华尽，却忆当年赋远游。长安不见使人愁，齿冷中原笑未休。闻道神仙不可接，白云何事欲相留。天河迢递笑牵牛，百感中来不自由。闲与先生话身世，令渠述作与同游。"}
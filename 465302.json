{"id":"465302","title":"念奴娇·题廿四番花卷","dynasty":"当代","author":"张崇光","text":"关心花事，记年年、春到愿留春住。颇怪花开春不管，重帘落花风雨。冷露孱红，荒烟瘦绿。零落知谁主。寄愁春晚，画图收拾飞絮。会取廿四番风，从头写遍，浓雾氤氲聚。啼鴂任催春去也，不任春风将去。蝶醉搜香。蜂狂猎艳，迷却花深处。春光易老，伤心还共花语。"}
{"id":"311539","title":"金缕曲·弟裔驰书叩","dynasty":"现代","author":"刘大白","text":"弟裔驰书叩。上瘦红吾兄足下，别来安否。辱在深交无泛语，不叙寒暄节候。也不问荣枯休咎。料得近时吟兴好，问有无诗本藏怀袖。千万勿，把心呕。安眠健饭时相祷。值秋深西风渐劲，隔帘吹透。北地严寒宜准备，此际添衣要厚。尤莫向尘衢争走。纵饮殊非调摄计，劝羁人少醉花前酒。珍重意，望听受。"}
{"id":"292226","title":"百字令·莺花无主","dynasty":"现代","author":"张慎仪","text":"莺花无主，看百般红紫，怎生愁苦。蜂蝶纷纷凋瘵尽，莫怪春无情意。忆否当年，杜鹃桥上，忏欲曾重诉。危阑休倚，夕阳红尽将暮。漫道金粉楼台，衣香人影，多少闲歌舞。乐极悲来曾一瞥，又变祅氛处处。狼顾鹰瞵，波谲云诡，魂荡蚕丛路。周遑鬼运，此愁那便销去。"}
{"id":"431413","title":"酬兆老乙卯春日寄怀二律 其二","dynasty":"近现代","author":"王益初","text":"诸居岁月更，梅柳渡江城。有志千佛喜，无才一身轻。行文嗟我拙，杯酒待君倾。何日谋相会，重亲海上氓。冬裘夏葛几乘除，意态萧疏百不如。盛世风光惭蹀躞，残年心事总唏嘘。知君积稿盈千叠，愧我无能题一舆。手抖目眩精力退，逡巡难写半行书。"}
{"id":"439546","title":"梅花引","dynasty":"金","author":"高宪","text":"蒿火目。藜羹腹。书生宁有封侯骨。长须奴。下泽车。艰关险阻，谁教涉畏途。半生落莫长安道。一事无成双鬓老。南辕吴。北辕胡。功名富贵，情知不可图。槐堂梦。鼓笛弄。驰骤百年尘一鬨。陶渊明。张季鹰。一杯浊酒，焉知身后名。有溪可渔林可缴。须信在家贫也乐。熊门春。浿江云。几时作个，山间林下人。"}
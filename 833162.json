{"id":"833162","title":"凤凰台上忆吹箫","dynasty":"清末民国初","author":"樊增祥","text":"粉镜全抛，衣香尽灭，更无梦到楼西。为道潘郎文采，渐减当时。惟有年年今夜，多情月、长照虚帷。尘封处，犹余锦瑟，长与人齐。天涯又逢肠断，正晚花庭榭，萤点罗衣。香篆里、初温玉茗，小荐红栀。惆怅十三年事，无人觉、鬓已成丝。绳河转，移灯别谱秋词。"}
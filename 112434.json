{"id":"112434","title":"冬夕小斋联句寄梅圣俞","dynasty":"宋代","author":"陆九韶","text":"寒窗明夜月，散帙耿灯火。破见裂冰澌，败席荐霜笴。废书浩长吟，想子实劳我。清篇追曹刘，苦语侔岛可。酣饮每颓山，谈笑工炙輠。驾言当有期，岁晚何未果。幽梦辞如云，别愁牢若锁。雪水渐涟漪，春枝将婀娜。客心莫迟留，苑葩即纷堕。何当迎{上竹下ナ下乂}前，相逢嘲饭颗。"}
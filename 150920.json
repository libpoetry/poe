{"id":"150920","title":"喜雨·昨宵榾榾车声喧","dynasty":"宋代","author":"姜特立","text":"昨宵榾榾车声喧，人情嗷嗷不得眠。今朝一雨忽大足，人声车声俱寂然。吁嗟血汗滴焦土，寸寸灌田亦良苦。天工作用瞬息间，百顷平畴如翠羽。须知造物心至公，远近高下皆一同。岂唯吾里俱有岁，一凉到骨恩无穷国。昊天昔道高难测，试听神龙驱霹雳。尔农一饱不自知，为尔哦诗歌帝力。"}
{"id":"829158","title":"恋绣衾 次吴梦窗韵","dynasty":"清末近现代初","author":"吴湖帆","text":"重阳佳令饰旧文。赋登高、风雨乍昏。纵尊酒、情何限，倚琼楼、鸳被暖薰。于飞天上神仙侣，赚人间、多少艳痕。向月底、修箫谱，缀霓裳、清梦片云。红妆标致袭紫衣。又何如、身在翠微。会嘉节、逢多感，惜年华、流水暗移。偏当落帽传佳话，恰罗裙、偷卸醉伊。总酬唱、分襟下，意丝丝、倾盖缓归。"}
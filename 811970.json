{"id":"811970","title":"二月朔三日即事","dynasty":"清","author":"孙元衡","text":"风回潮涌沸千滩，马上相逢无好颜。几处军声谈笑里，一年春色是非间。仓皇道路应多梗，脱略风规偶踰闲。降将昔闻蒙上赏，鲸鲵何日悔愚顽！自古皆然莫怨今，青袍蚤已任升沈。未能鬻子勤桑土，但道烹鱼溉釜鬵。御众狙公徒任术，鉴形?母孰知心。徙薪似有微长在，抱膝聊为东武吟。"}
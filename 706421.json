{"id":"706421","title":"乾坤极目不消愁生事峥嵘祗敝裘渔艇可容人钓雪故乡还似客登楼探梅的皪丹砂蒂问月殷勤白玉钩尽有风光相假借无妨孤棹试中流 其二","dynasty":"明末清初","author":"王夫之","text":"人间口耳总无权，对影忘言且问天。刘宋科名原荏苒，苏张车马自喧阗。水沈香篆青烟细，海雾空轮赤日悬。匣有宝刀随老病，无劳堇土淬龙渊。"}
{"id":"296530","title":"满江红·㛃园用岳噪鄂王韵泳辽事，娟净和之，督余继声","dynasty":"现代","author":"许宝蘅","text":"松杏山河，听奏凯铙歌未歇。早忘却潢池鼎沸，昆岗火烈。争道此乡多宝玉，但闻今夕谈风月。把沉沦，十四载遗黎，无关切。羽折轴，汤沃雪。师百万，俱湮灭。看东征锜斧，哀哉破缺。却是于思甘弃甲，不劳漂杵惊流血。者因缘，播种属阿谁，口衔阙。"}
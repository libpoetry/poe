{"id":"458596","title":"抚柱","dynasty":"当代","author":"卢青山","text":"抚柱擂天天无撼，低首唯嗟力亏短。囊弓繁弱剑泰阿，射金斫铁如碎碗。三年不遇晋郑师，登城空自跂足叹。问剑而今寥落久，可有锋芒还似旧？东山有石西山鬃，尔能断之如水否？他年飞出雕金匣，是作龙行作鬼走？作龙须振万里云，逍遥抟上碧虚清。银汉泻溢黄河水，雷霆震溃彼昆仑。然后尾扫三千里，荡去人间恶与尘。作鬼须防世人心，毫釐之判不共存。巫婆马脚都踉踉，神符叠叠伐异群。自入荒山寻壑棘，抱狐语兔不出坟。"}
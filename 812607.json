{"id":"812607","title":"题王慰三明经拙好轩诗集四首","dynasty":"清","author":"何彦升","text":"丁丑春徂乙酉秋，识君愉快别君愁。甲辰夏五诗重贶，二十年前说旧游。鲛螭海表势方张，猿鹤山中悲孔长。蹐厚局高非故我，夷犹天壤有王郎。觥觥北郭梧溪集，旷代流风纪隐沦。一缕吟魂呼欲出，荒江老屋此传人。杜老诗酬巢父隐，篇中问讯及青莲。我怀旧雨凭传语，江夏清河两暮年。"}
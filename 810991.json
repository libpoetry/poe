{"id":"810991","title":"赠因心香兄赴大名府言师幕四首","dynasty":"清","author":"王季珠","text":"朝摘山花夕钓鱼，乱平而后结交初。乍离乍合云无定，一笑轮年五十馀。燕赵何曾减旧时，佳人风格重胭脂。不须老女翻眉样，彼此惟投白话诗。蔗境如饴洵可娱，重阳引手插茱萸。此回再履邯郸道，借问卢生梦有无。犯雪蒙霜怕出门，不图语语带春温。待君佐理功成日，风月招邀共一樽。"}
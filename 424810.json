{"id":"424810","title":"文笔尖","dynasty":"近现代","author":"萧梦霞","text":"蒙恬生自有奇癖，不爱读书工造笔。笔花灿烂笔毛败，剩此一枝欲成怪。不甘局促伴图书，浩然之气凌太虚。青天铺纸云泼墨，山魈野鬼不敢□。突兀人间年复年，较量何止大于椽。不作班生投，漂泊觅封侯。不入江郎梦，诗词覆酱瓮。王右军不可写，王右丞岂能画。生材寂寞今同古，广陵之琴弥衡鼓。混沌凿开天地死，可怜空□管城子。我欲飞上文笔尖，身骑白云扪青天，山灵大笑呼我作神仙。神仙好酒如好色，吸尽西江难解渴。兴酣拈来信手抹，酒气墨光幻为龙蛇相追逐。不但奔腾惊五岳，直令三十三天星斗纷纷而下落。"}
{"id":"1194871","title":"喜雨次曹泉州","dynasty":"唐","author":"陈元光","text":"羲和停火轮，霢霂深民福。年康收篚文，庭寔陈秋穫。土产若未腴，勤绥功则博。九五垂衣裳，千万监忠朴。铜虎谨深悬，木铎今始作。诰敕常佩吟，酒色难湎惑。愿皇钦福多，锡民无灾瘼。载答圣皇恩，转轮赴河洛。上帝将垂谴，边臣惊不宁。徬徨劳野马，乾曝俯龙亭。精意馨穹昊，阳和正郁蒸。絪缊云作瑞，黮?雨成声。原湿枯随发，生灵死复苏。刑牲崇礼报，作颂庆升平。"}
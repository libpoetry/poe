{"id":"526702","title":"喜迁莺 送朱思斋词并序代作","dynasty":"明","author":"张羽（凤举","text":"琴堂新霁。正凉入薰弦，潜消残暑。帝日中天，郎星分野，望极碧穹如洗。蒲境讴歌满路，潘县春风桃李。相看取，问东君，政绩前贤传里。刚喜。应秖是。柏府严霜，解作花封雨。竹马迎来，花骢催发，江郭放教容与。屈指瓜时易即，棠树垂阴曾几。频向说，绣衣行，部争留好语。"}
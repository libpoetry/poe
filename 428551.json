{"id":"428551","title":"张相臣姻兄精于医学，寓居津门，每于诊治之暇，时常著书。丁卯春，偶以咏怀诗赐及命和，江才识浅陋，唯有勉步原韵，凑四首奉和而已，未敢云诗也 其三","dynasty":"近现代","author":"何金江","text":"君药萱堂九秩年，孙枝今看到曾玄。业成西学回春手，歌展南陔戒养篇。苏井泉从津海溢，董林画向客楼传。道通天地有形外，刚大其为气浩然。"}
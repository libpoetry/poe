{"id":"456485","title":"贺新郎","dynasty":"当代","author":"程滨","text":"玉露金风处。正人间、一番惜别，一番相聚。诗满东皋无片瓦，惟有芳心暗许。听酒后、真情偷诉。噙破泪花咸于血，用清愁铺作巫山路。双颊赤，烫如许。涛声卷起连天雾。凭香肩、蓬莱在望，可能飞渡。跣足浪间凌碎石，仿佛蹒跚学步。把晴沙、抟成童趣。一夕潮融滩头梦，再醒时是梦将成所。听四壁，泣如雨。"}
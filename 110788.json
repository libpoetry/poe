{"id":"110788","title":"紫姑仙为诗索和因用其韵","dynasty":"宋代","author":"翁溪园","text":"五云楼阁阆风高，玉女轻轻月下敲。軿御为人催凤驾，功名报我在螭坳。寒灰草出千言妙，爇烬诚由一念交。何事赋诗徵速和，一吟聊解子云嘲。范君仙吏术何高，欲祷灵扃只一敲。借箸立谈神斡运，画灰成字势盘坳。三钱舞卜堪为侣，五斗师来可缔交。神力也须人力附，寄言诗将莫轻嘲。"}
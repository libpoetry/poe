{"id":"846665","title":"喜迁莺 贺生双子","dynasty":"宋","author":"无名氏","text":"物中双美。惟邺县双凫，禹门双鲤。太华双莲，蓝田双璧，剑丰城而已。争是一门双秀，又是一朝双喜。人总道，机云双陆，同年弧矢。希耳。会见这，双桂连芳，双鹄冲霄举，鱼诏双金，带横双玉，惟道无双国士。但愿双英双戏彩，且直与、双亲儿齿。愿岁岁，见东风双燕，满城桃李。"}
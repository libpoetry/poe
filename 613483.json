{"id":"613483","title":"余以怪石两枚赠平子五年于兹矣今来过访袖出相示摩弄之馀辄赋短章","dynasty":"明","author":"李之世","text":"长河淘出璚砂粒，纤指螺纹绾细发。琉璃潋滟珠光明，净滑擘开安榴核。绀绿铜柈贮碧漪，照胆光丝凛寒骨。青逼摩尼映法筵，借与刘郎供古佛。乞来圣水浴云根，散香多在维摩室。休言超劫出污坭，前身恰是中林物。五年重饮剩溪水，石共点头私作语。分明记得旧精魂，前度刘郎从此去。"}
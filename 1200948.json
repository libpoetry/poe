{"id":"1200948","title":"梅花引","dynasty":"元","author":"无名氏","text":"嵋山老。头白早。人间善恶都曾造。也曾穷。也曾通。穷通得失，浑如一梦中。因穷落得身无辱，因闲落得心无事，莫才高。莫名高。才名高显，于身展转劳。知事少。烦恼少。心忘腹热何时了。眼休抬。口休开。纷纷是非，如何得到来。独来独往无伴侣，自斟自酌无荣辱，任人非。任人疑。心闲自有，清风皓月知。"}
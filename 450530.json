{"id":"450530","title":"声声慢 其二 踏雪看梅","dynasty":"当代","author":"崔荣江","text":"瑶宫何季，放却琼花，花繁以后初晴。玉琢千山，远林一带深青。缠腰略嫌黯淡。点红微、应是梅横。香隐隐、借泠风送远，薰到闲庭。人困寒楼多日，总低眉、嗔怨花事零丁。乍遇良时，匆忙邀唤卿卿。欣教雪绒没靴，印双双、深浅同行。相执手。就梅花、缘证此生。"}
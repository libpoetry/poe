{"id":"722026","title":"钱塘观潮 其三 赠郭子皋旭","dynasty":"明末清初","author":"屈大均","text":"怜才惟越女，女出琵琶洲。高义绿珠似，姑苏无与俦。相逢若凫藻，比翼向珠丘。会有容成术，令君再黑头。黑水黄沙满塞天，穹庐深处一灯然。三更望断罗浮月，十载吞残北海毡。水月道场宜宴坐，山林心史好重编。苏卿有节终归汉，只是须眉白可怜。江山战后不堪哀，甘露门当朔漠开。铁骑千群迎锡坐，貂裘百匝献酥来。玉关此日春风满，华表何年白鹤回。西向燕山休怅望，夕阳方下赫连台。"}
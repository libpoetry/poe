{"id":"134678","title":"双竹诗·上苑通丹禁","dynasty":"宋代","author":"司马光","text":"上苑通丹禁，修林绕玉堂。周阿纡缕槛，并干擢新篁。萧洒骈瑶甃，连翻拂璧璫。虬腾双角直，鲸喷两须长。晓泊烟华重，晴留雨气凉。分音成律吕，齐秀待鸾凰。碧借云霞润，清依日月不。物情知有为，天造固无方。比节群诚合，虚心至道彰。吾君愈勤德，不敢有嘉祥。"}
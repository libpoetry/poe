{"id":"687761","title":"南海梁宗烈枉顾定山有诗和之","dynasty":"明","author":"庄昶","text":"何处芒鞋步欲穿，几钱还上过江船。戴将笠影江门上，来照溪云活水边。古气看来元自别，新诗拈出尽堪传。青山可到南川外，更结斯人万古缘。穹苍万事岂难知，閒与溪云一笑之。圣世我惭非稷契，华山天卖与希夷。尊尧有颂真容拜，注易无言每过颐。活水绕家都是酒，客来閒共两三卮。"}
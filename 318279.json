{"id":"318279","title":"翠楼吟·和烈九日韵","dynasty":"现代","author":"饶宗颐","text":"远水涵青，平原绣赭，落霞犹挂霜树。急飙催未歇，索馀绚、留分裙屦。御沟曾赋。看叶逐澜翻。枝随鬓舞。临津渡。岁寒方早，衡皋归暮。试数百卉俱腓，寄相思一字，灵犀休负。长风吹雁北，楚天远、因循还误。咽泉倾愫。讵泪减当春，红流觞俎。鸦啼去。漫山残照，满楼飞雨。"}
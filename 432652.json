{"id":"432652","title":"沙孟海先生题康长素有为观光绪痛史新剧五古诗卷手迹见示饮我遗闻戏赋三绝","dynasty":"近现代","author":"周采泉","text":"少陵一饭古今怜，望帝魂归拜杜鹃。同是江南流落客，可怜肠断李龟年。万言书上策维新，百日恩荣九死身。此景此情如隔世，下台人看上台人。殷忧启圣属康梁，蹈海归来海已桑。毕竟是非公论在，凭君目验又何妨。"}
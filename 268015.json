{"id":"268015","title":"凤凰池边一石可坐，旧偕碧琴游塔江寺途中每憩此，重过黯然有作","dynasty":"现代","author":"何振岱","text":"旧日洪塘路，离肠江水回。眼枯松底石，曾坐碧琴来。失侣友世人，遭伤比饮镞。四海一碧琴，爱我如骨肉。汝亦有谁与，秋坟自苦吟。孤魂违我梦，在日日相寻。此石故依然，碧琴汝何处。深交不到头，人间罕全趣。"}
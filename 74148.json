{"id":"74148","title":"木兰花慢·想天开阊阖","dynasty":"元代","author":"蒲道源","text":"想天开阊阖，正元日、受朝仪。美出震居尊，承乾继统，行夏之时。梅花领将春到，更祥烟、浮动万年枝。丽日徐行黄道，和风细度丹墀。天颜有喜近臣知。称寿献瑶卮。道品物惟新，阳刚＊长，百禄咸宜。觚＊五云佳气，但遥瞻、百拜只心驰。记得华封馀祝，不妨借人新词。"}
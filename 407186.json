{"id":"407186","title":"金缕曲","dynasty":"近现代","author":"茅于美","text":"天意成佳侣。忆年时、海舟泊岸，寸心无据。携手金门桥上立，一缕柔情乍吐。别离际、初怜孤旅。锦瑟年华依异国，定佳期、来岁春为主。花月下，共朝暮。韶华似梦惊回顾。比航行、波涛万里，片帆争渡。三十年间恩和爱，形影相随未足。应惟有丹诚如故。“胶漆泥人他生约，倩红丝永系为夫妇。”深夜静，感君语。"}
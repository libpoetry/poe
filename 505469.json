{"id":"505469","title":"梦北郭生","dynasty":"明","author":"唐之淳","text":"美人星冠云绮裳，自我不见今三霜。常时开口咏凤凰，律中角徵宫羽商。江妃河伯权相将，山鬼木魅无精光。俄然一斥万里乡，十口奔驰饥无糠。昆明池寒荷叶黄，椒花瘴重餐枫香。昨梦遇之天北方，手?琼浆在我傍。或被短发涕泗滂，人耶鬼耶杳莫详。有鱼不得升天潢，有雁不得过衡阳。此生已矣空惨伤，他生尚卜同翱翔。"}
{"id":"443010","title":"贺新凉","dynasty":"当代","author":"陈振家","text":"不耐儋崖诱，借东风、鸿溟远渡，径投林薮。怪底枌榆轻弃别？莫把真章细剖。更世味、原该呵咒。我本无成遑论毁，况山林、格是相期久。堪一试，勿愚守。迢迢千里能空手？算携来、南华一部，陶诗百首。宇宙无穷人世短，管甚神憎佛吼。任笑取、偏行牛后。还让闲人猜度去，问阿谁，掩得天下口。寻鹤鹭，狎鸡狗。"}
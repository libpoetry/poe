{"id":"431879","title":"满江红","dynasty":"近现代","author":"许宝蘅","text":"雨雨风风，又断送几分春色。最无奈，旧时庭院，漫无人迹。宝镜尘昏清瘦影，金炉香烬寒烟灭。待迫寻，芳讯与韶华，都销歇。柳丝乱，桃鬓侧。当年事，何堪说。看唾壶犹渍，斑斑清血。燕子微闻长夜叹，杜鹃不化幽魂隔。正清明寒食上河时，真愁绝。一点春星，忽化作无穷寒碧。盼海上，神风吹引，湘灵消息。金阙西厢迷处所，玉楼北斗愁今昔。怨悠悠生死别经年，人天隔。空把剑，莫吹笛。当年事，何堪说。把无聊情绪，量来千尺。宝匣尚留钗上凤，凤奴禁断双飞翼。看东风也似病相如，娇无力。"}
{"id":"292026","title":"癸未冬初应邀去山水大酒店观览奇石展赋此以答谢主人","dynasty":"现代","author":"常国武","text":"禹甸奇石称灵璧，曩昔闻名曾见之。已叹嵚崎非凡物，孰意此日所见品类夥益奇。主人嗜石真成癖，年年拣选掎摭期无遗。引我华堂一周览，眼前恍现缤纷馔玉与酒卮。人言秀色可餐惟美女，我言奇石兼能疗疾解渴饥。传道世间有饕餮，日餍珍羞。绿酃乐不疲。主人莫非其流亚，日对奇石如醉还如痴。主人闻我之戏语，正色前坐为陈辞：&ldquo;食色虽然皆人性，旦旦沉湎其中鬓早衰。玩物虽然可丧志，与众偕乐敢云吾道非。&rdquo;我聆斯论憬然悟，物能狎玩志毋移。因赋长句寄感慨：石兮石兮尔独何幸，既得真赏又得其所与其时。"}
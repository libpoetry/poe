{"id":"467219","title":"访友南俸三首","dynasty":"当代","author":"陈振家","text":"烟云溶曳木参参，访旧迢遥上翠岚。映石山花殷似血，浸苔涧水绿如蓝。乱岩空寂客唯我，荒径交萦路岔三。忽闻林间蛮犬吠，试移懒步为搜探。远来释渴岂能耽，才摘青椰饮最甘。新米无多供腹足，嫩鸡虽少付厨堪。话愉显见能心契，技痒何妨便手谈。习习山风吹晚照，意惬情闲梦定酣。莫怪缠绵留再三，老天作梗势难堪。溪风忽起似轰鹊，山雨远来如食蚕。鸡尽抓鱼差可贷，瓮空蒸薯也能担。四瞳对视同憨笑，两个天涯穷白男。"}
{"id":"404931","title":"木兰花慢·寿宁乡鲁道源丈八十","dynasty":"近现代末当代初","author":"袁荣法","text":"放晴光烂缦，引佳气，到门庭。正云净长空，星辉南极，春满蓬瀛。将军。拊髀自笑，忆当年、挥麈下名城。日暖旌旗蔽栅，宵深笳鼓连营。峥嵘。岁月不须惊。松柏更坚贞。但老骨撑天，方瞳阅世，何用浮名。楹经。早贻令子，看称觞、罗拜小门生。为祝大沩山下，刘樊同乐升平。"}
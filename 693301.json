{"id":"693301","title":"访表弟梁应和留饮代谢二首","dynasty":"明","author":"苏仲","text":"门外溪流泛落花，水香风送客浮槎。主人意好诗情远，老子心欢酒量加。连日世情言不了，满天风月兴无涯。秋光更有传芳意，一炷炉香一煮茶。阴阴乔木访仙家，正值南薰散晚霞。学语低飞梁上燕，嫩红初发槛中花。松根扫石棋声落，山客迎风酒味嘉。容我二人尘世外，共敲诗句作生涯。"}
{"id":"459180","title":"扳手伤指","dynasty":"当代","author":"卢青山","text":"我指娇弱真柔荑，来握扳手兔战鸷。作势回腰关臼分，骨响节脱力不及。初如新树苦飙风，二年屈诘老根立。自谓如此功已成，偶有阀门顽钝极。推拉抚慰无所用，怒我相加“F”戟。负隅之徒意已横，跳墙之狗不可逼。穷寇莫追今追之，背水回身齧我急。伤无名指肿如猪，又击小指甲如漆。口吮足顿痛难禁，连连摔手蛇咬翕。自笑先生无用者，忽觉此指有可惜：讵不挥洒能大文，沐浴焚香后握笔。驰纸若马驱辽原，斥骂如天震霹雳。使懦怯者无所逃，奸者惶怵不终夕？为此伤指犹可说，作文呕血伤心力。碌碌无功真尸位，岂若一日搏一食？数年长想牧童身，朝暮牛背按孔笛。少不能此老非遥，屈指皤发在明日。"}
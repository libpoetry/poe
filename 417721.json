{"id":"417721","title":"金缕曲 遥祭易潮海","dynasty":"近现代","author":"朱帆","text":"往事何堪记。自沪宁、轻轻一别，音书长滞。噩耗传来冰共雪，心底阴霾难霁。又只恨、瘗愁无地。欲倩梦魂归故国，问涟江、可有儿时迹。清波荡，浑难觅。叹君才调谁堪比。甚无端、郁郁齐鲁，谪居难起。甫作京华座上客，伫听湘弦重理。争料得，天公犹忌。万里朔风吹坠叶，望天涯，点点丝丝泪。擎浊酒，遥相祭。"}
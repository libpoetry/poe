{"id":"278359","title":"秋水·读湖海楼词","dynasty":"现代","author":"沈轶刘","text":"消尽半生湖海疹。酒悲起，红箫喷。奈茶花未髓，古烟谁爨，只剩与、苦捣珊瑚盈寸。爇锦菊、空余短烬。豪泻哀丝，凭铸就、竹山孤愤。心事旧家阑楯。老怀长绝，故园樱笋。恁庾郎萧瑟，鬓边词赋，尽孤负、席畔南朝金粉。但醉倒青楼休问。放却颠狂，还看取、梦里须眉齐奋。"}
{"id":"1203124","title":"红芍药","dynasty":"元","author":"王哲","text":"这王哲知明，见菊花坚操。便将重阳子为号。正好相倚靠。每常却要，缀作诗词，笔无停、自然来到。心香起、印出仙经，便实通颠倒。便实通颠倒。早得得良因，速推推深奥。玄玄妙妙任穷考。又更餐芝草。白气致使，上下盈盈，金丹结、炼成珍宝。恁时节、永处长生，住十洲三岛。住十洲三岛。"}
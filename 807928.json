{"id":"807928","title":"摸鱼儿  哭王生","dynasty":"清","author":"陈维崧","text":"记年来、百无俚赖，聊将小令閒做。同巷有人才最敏，艳句颇能赓和。花影赓。写小字斜行、各色蛮笺大。携来诧我。任腻柳豪苏，一宵立办，诡说蠹馀课。谁能料，弹指一坏长卧。伤心腹痛车过。历历前游还在眼，邻笛吹来入破。刘白堕。算浮世生前、对语惟君可。慎毋计左。不信看城南，王郎新冢，夜雨绿苔涴。"}
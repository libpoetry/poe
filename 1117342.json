{"id":"1117342","title":"蝶恋花 其三","dynasty":"宋","author":"辛弃疾","text":"洗尽机心随法喜。看取尊前，秋思如春意。谁与先生宽发齿。醉时惟有歌而已。岁月何须溪上记。千古黄花，自有渊明比。高卧石龙呼不起。微风不动天如醉。何物能令公怒喜。山要人来，人要山无意。恰似哀筝弦下齿。千情万意无时已。自要溪堂韩作记。今代机云，好语花难比。老眼狂花空处起。银钩未见心先醉。"}
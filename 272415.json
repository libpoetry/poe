{"id":"272415","title":"金缕曲·屋外青山笑","dynasty":"清代","author":"吴藻","text":"屋外青山笑。笑先生、洗桐浇竹，几曾闲了。可是未能除结习，清癖倪迂同调。又三径、楼缘客扫。出世无妨同入世，倚南窗，犹觉陶潜傲。真朴性，古今少。一龛休说蜗庐小。达人心，水流不竞，云眠都好。淡到忘言方得意，静里天机人妙。算何必、冷吟长啸。添种碧桃花万树，溯仙源、即在红尘道。浑不借，武陵棹。"}
{"id":"520333","title":"盩厔之南三十里有台焉相传为马融读书之所予闻六籍穿凿于汉儒而女乐生徒之缪亦可资千古一笑途次口占一律聊以吊南郡太守云","dynasty":"明","author":"朱诚泳","text":"扶风家世汉通儒，不重椒房重道腴。庐郑久从高弟列，严敦敢望后尘无。春围绛帐人如玉，月满荒台树有乌。况是临江遗庙在，春风十里长蘼芜。"}
{"id":"195148","title":"骑马行答赠吴中张子潜乡贡","dynasty":"宋代","author":"戴表元","text":"君不见天上续弦胶，又不见海外切玉刀。傍人错愕心自快，痕迹过眼无秋毫。吴江先生淮海客，长篇大章歌落托。白袍只作东土音，黑头曾射南宫策。霜清水落芙蓉开，酒酣独吴王令台。缄书右望寄飞鸟，乘风忽拟穿蓬莱。人生相逢不在早，贾生太少颜生老。兴老亦欲向西游，约君骑马阊门道。"}
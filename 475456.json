{"id":"475456","title":"始家湖上寄城中诸友","dynasty":"明","author":"王懋明","text":"负郭无绪业，因家濠湖濆。扁舟归草堂，东溪生夏云。居然满幽致，得与木石群。兹地风俗厚，所事不尚文。童年已樵采，壮者俱耕耘。予怀太古风，出门日。税地给家食，借书广前闻。野趣足心目，水流涤炎氛。群山映五柳，空翠常氤氲。隐居以求志，殷勤谢诸君。"}
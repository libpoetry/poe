{"id":"420512","title":"过秦楼 苦蚊","dynasty":"近现代","author":"张克家","text":"啑血怜卿，露筋怜我，彻夜梦魂颠倒。闻声已近，嘘气偏遥，待觅去么么狡。罗扇下，渐曚胧，抵隙投瑕，百般滋扰。起来空鼓掌，怎能批杀，雪余薅恼。一任是、屈戍镕金，流苏缀玉，莫绾游行斑豹。臣饥欲死，割肉从廉，似可让侏儒饱。叵耐贪残，为伊不住爬搔。麻姑鸟爪，盼明河案户，阵阵霜风迅埽。"}
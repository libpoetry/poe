{"id":"1107151","title":"席间和向辟之元夜","dynasty":"宋","author":"韦骧","text":"令节伸眉且自宽，与民同乐是民官。宴酣岂为残更促，醉兀何妨万目观。舞袖飘飘凌夜月，灯山闪闪战春寒。孤城谁谓萧疏甚，无愧途人即可欢。无愧涂人即可欢，□□□□□□□。月华瑩澈通春夕，民气融和却暮寒。捃摭肴蔬成曲会，扶携老稚任环观。邑侬他日逢今日，往往应能话旧官。"}
{"id":"467557","title":"喜迁莺","dynasty":"当代","author":"赵文漪","text":"珠惹露，粉飘莲。离绪最缠绵。盈盈明月又团圆。耽静玩秋兰。吹凤管。飘仙乐。最难逢是欢乐。玉炉烟袅百花香。杨柳影丝长。清夜月，小庭风。旧游春梦中。落花零乱散香红。枝叶最珑璁。莺催暖。凝眸远。一曲离情千万。酒痕犹污旧罗衣。华年去丝飞。春有限，别无穷。应是旧情同。小桥流水月明空。依约记相逢。莺声悄。残红少。帘外樱桃花老。风光旖旎醉千场。酒醒两茫茫。柳边风，花外月，枕上梦初醒。是谁低谱玉箫声。鸾镜妒娇明。天涯远，魂飞去。一缕幽香何处。三行泪墨约重来。诉与北枝梅。碧云低，流水淡，伤别送行天。清愁流入几条弦。韵远比疏烟。晚寒轻，浓雾重。日影渐移花动。漫天飞絮惹娇香。幽恨逐丝长。"}
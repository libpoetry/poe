{"id":"568955","title":"题子威侍御赠其宗人刘大恒诗后","dynasty":"明","author":"王世贞","text":"子威手真诰，时讽运题象。激诡慕元迹，熹微仿清唱。颇矜南华博，亦取岁星放。把臂中垒生，宗盟欣哲匠。志凌绛庭杳，气挟玄图壮。将无鸿宝㖟，不惜骊珠贶。余叨尘中晤，未解无始障。是以安挫名，怡然餐物谤。所虞江乘泄，苟免曼都诳。去去勿复轻，鳌趾有风浪。"}
{"id":"460323","title":"贺新郎　五月十四天晓前看月","dynasty":"当代","author":"卢青山","text":"万里无人幕。澹蒙天、非青非黑，冰轮挺卓。四簇群山冻铁峙，百树团幽路陌。路灯下、伊谁如削？欲晓泠风吹玉露，听一蛙自鼓自起落。问汝月，寒亦莫？回头历历都如昨。甚平江、溪光泻玉，蓝岚浸魄。毕竟不关君家事，去便轻轻忘却。更不记、槐檐坏铎。故地非遥阴阳隔，剩孤魂倚柏长嗟度。月与人，两寂寞。"}
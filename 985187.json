{"id":"985187","title":"送王吉先兄弟赴试","dynasty":"宋","author":"郭印","text":"我闻乃翁学汪洋，曾游桂窟攀天香。青袍蓝缕穷益刚，更无黄金遗诸郎。大儿气质和而庄，腹有诗书言有章。仲子标姿何昂昂，颇闻论议生锋铓。两君游戏翰墨场，乘风鼓翻相翱翔。飞上天庭仍引吭，俯视诸子如蜩螗。□华煜煜春扬芳，绾绶归来慰北堂，坐令门地增辉光。"}
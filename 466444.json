{"id":"466444","title":"蝶恋花　病中作三首","dynasty":"当代","author":"卢青山","text":"简蠹丛中消日永，不道韶光，去去随人病。帘外偶闻今夏尽，中心顿觉秋寒醒。十里红尘掀市檩，年少追寻，兀立歧途影。书带草清黄菊冷，今生可有相扶命？比比红荷犹尚在，莲叶清圆，半已和风败。欲乞炎君回辇载，留余三日歌欸乃。书里徘徊心久怠，惭愧年年，都负风光债。使有莲房如屋大，我将长住温柔寨。旧病犹存新病又，知是前因，来结今生友。自看依然非白首，些微二竖吾何有。细啜姜汤能当酒，忽想杯边，素日清狂够。莫更沉酣为世诟，莲花明落红波皱。"}
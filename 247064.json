{"id":"247064","title":"沁园春·感事","dynasty":"现代","author":"田遨","text":"千古江山，三五英雄，谁最铮铮。算曹瞒横槊，徒逞权术，秦皇按剑，犹恃长城。杀吏黄巢，称兵李闯，倒为人间弥不平。完人少，问人民战士，强半无名。而今时运递更。看海上、新潮正沸腾。恰列宁主义，分来赤县，普罗文化，播及编氓。火涨熔岩，风鸣秋瀑，如此雄怀作远征。从今后，论古今人物，别具权衡。"}
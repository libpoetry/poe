{"id":"457960","title":"二零零零年元月十日零点班中作 其一","dynasty":"当代","author":"卢青山","text":"有蝇飞黑屋，远远见窗光。此是趋生路，鼓翼急来翔。愈飞光愈白，愈白心愈扬。宇宙在咫尺，从此纵冥茫。岂谓窗上纸，忽阻如城墙。亟钻不得出，铩羽徒悲狂。万里岂不远，最后始难防。如何一薄纸，断此终生望。君看纸外景，万物已端详。"}
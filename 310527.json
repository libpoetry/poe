{"id":"310527","title":"金缕曲·蟋蟀","dynasty":"清代","author":"陶淑","text":"瑟瑟秋何处。只此间、篱边墙外，荒凉如许。豆架半棚亭一角，著下数声微雨。怎今夜、风害于水。似惜隔邻机正急，对轻篝、不敢啼来苦。纸窗外，凄凄语。宵深莫入荒苔去。怕阶前、银床刚冷，玉绳低指。画角孤城高楼笛，同是一般酸楚。帘乍卷、篆消烟阻。寂寂阑干烦未了，奈梧桐、叶落堆无数。莫听到，更传五。"}
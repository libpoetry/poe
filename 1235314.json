{"id":"1235314","title":"甘不剌川在上都西北七百里外董侯承旨扈从北回遇于榆林酒间因及今秋大狝之盛书六绝以纪其事","dynasty":"元","author":"王恽","text":"千里阴山骑四周，休誇西伯渭滨游。今年较猎饶常岁，一色天狼四十头。今年大狝蹛林秋，青兕黄羊以万筹。摇吻戍儿欣有语，好云从此到南楼。今秋天饷住冬粮，万穴空来杀气苍。渴饮马酮饥食肉，西风低草看牛羊。"}
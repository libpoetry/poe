{"id":"615924","title":"予壬子岁过峡山正当冲圯兹出山重过阻风两日获登焉胜迹多新颇复旧观则邑人朱惟四所捐赀也朱与予别亦十年馀矣留题二首 其一","dynasty":"明","author":"李孙宸","text":"十载名山旧试登，兹来重得策枯藤。漫怜剑气分难合，且喜山灵废复兴。古洞花深驯野鹿，上方钟罢卧閒僧。天边极目飞黄鹤，帝子云中第几层。"}
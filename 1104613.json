{"id":"1104613","title":"淳熙十五年上高宗徽号三首 册宝入门用《显安》。","dynasty":"宋","author":"郊庙朝会歌辞","text":"于穆高皇，功德兼隆。称天以诔，初谥未崇。载稽礼典，扬徽垂鸿。涓日之良，登进庙宫。有瑑斯宝，有编斯册。导以麾仗，奏以金石。祲威盛容，煌煌赫赫。巨工奉之，高灵来格。中兴之烈，高掩商宗。揖逊之美，放勋比隆。字十有六，拟诸形容。威灵在天，裕后无穷。"}
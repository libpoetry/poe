{"id":"700847","title":"兄弟","dynasty":"明","author":"曹端","text":"白头兄弟古今稀，奉劝同胞共乳知。友爱相亲须及早，白头兄弟古今稀。堪叹今人这样愚，亲亲兄弟各分居。陈褒畜犬犹知义，何乃为人反不如。曰妻曰妾他人女，惟弟惟兄父母儿。轻重亲疏天地判，为人何不自寻思。世上多因疏间亲，妯娌分破兄弟门。有人参透亲疏理，宁可休妻永不分。举世谁亲兄弟亲，原从一气上分身。今人各自私妻子，不认同胞共乳人。"}
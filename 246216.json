{"id":"246216","title":"高阳台·柳岸摇金","dynasty":"现代","author":"王蛰堪","text":"柳岸摇金，波光幻碧，吴江故话难描。漫抚风流，禁他画本相招。纷番乱劫烽烟后，叹芳痕、都付萧寥。镇凝眸，梦断幽灯，虹断残桥。低徊枉自沉吟久，要霜天唤月，照我吹箫。纵不多情，也应一曲魂销。孤怀那更重携酒，好江山、不是前朝。怕深寒，谢尽香红，凋尽风骚。"}
{"id":"308495","title":"解连环·钻书头白","dynasty":"清代","author":"陈洵","text":"钻书头白。消无情岁月，梦中行客。便送日、禁倚长谣，向歌外更堪，故人疏隔。漫卷诗书，载离思、一行秋色。又闲庭坠叶，旋扫旋稀，有谁能觅。闲心趁年拚掷。渐街声巷影，灯火连宅。暖润鼓、残萼熏炉，对三径月明，素梅装壁。浅薄东风，料不管、香钿狼藉。尽余杯、玉人唤起，那回记得。"}
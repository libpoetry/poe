{"id":"697607","title":"赠杨宪长二首","dynasty":"明","author":"胡直","text":"关西家世更谁过，江左风流近若何。豸绣行经天下半，霜旌晚在蜀中多。诗篇老去追元亮，禊事归来学永和。自是山中多相业，不妨门外更施罗。已看去国身如叶，却为忧时鬓尽丝。家近华阳传玉佩，步从角里访琼芝。楼前水碧鱼吹静，席上山青鸟过迟。为问玄经曾草就，肯令载酒共探奇。"}
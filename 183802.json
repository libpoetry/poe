{"id":"183802","title":"寄怀仙居和赞府尤贵端","dynasty":"宋代","author":"林表民","text":"乐安山水佳，游屐独木至。复有县佐贤，欲见形梦寐。忆昨交际初，篝灯饮文字。数卷出宝储，三人或鼎峙。相忘略开骸，同道许气义，间之欻半期，仰止惟一志。咸言官清，或说立趣异。对松悟诗玄，饮水乐书味。於此可怡尽，视彼持游戏。芸隐示介酬，玉川辱简记。不敏既得惭，有碍亦每喟。牖月揖耿光，瓶梅想幽致。思苦夜无眠，吟成托邮骑。"}
{"id":"1113643","title":"浣溪沙 其二","dynasty":"宋","author":"李之仪","text":"雨暗轩窗昼易昏。强敧纤手浴金盆。却因凉思谢飞蚊。酒量羡君如鹄举，寒乡怜我似鸱蹲。由来同是一乾坤。声名自昔犹时鸟，日月何尝避覆盆。是非都付鬓边蚊。邂逅风雷终有用，低回囊槛要深蹲。酒中聊复比乾坤。昨日霜风入绛帷，曲房深院绣帘垂。屏风几曲画生枝。酒韵渐浓欢渐密，罗衣初试漏初迟。已凉天气未寒时。"}
{"id":"170315","title":"寿柏峰·爱道爱宝同缩蜗","dynasty":"宋代","author":"陈普","text":"爱道爱宝同缩蜗，福善一点如朝霞。稽天利欲渺无路，不妨甪里留巅崖。清虚淡素天所觑，百神万物争拥遮。七十移桃自玄圃，八十意思犹未花。含如抱粹不肯露，时对知已抽萌芽。工亦一人年在第，弱质自愧霜蒹葭。逢人说项有何见，岂非气味同一家。啖柏茹芝分一叶，朝夕供兄粥与茶。一任张良算出去，人生何惜老年华。"}
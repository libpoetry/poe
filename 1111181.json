{"id":"1111181","title":"次谏长韵","dynasty":"宋","author":"许及之","text":"缭垣虚昼静沉沉，两行槐阴一径深。细雨入帘供洪溽，清谈参坐共萧森。柳边花底随官事，绿暗红稀惜壮心。正以头风无藉在，诗翁佳句敌陈琳。檐溜涓涓响涧涔，湿飞蝴蝶见深深。乳鸦雏雀自酬答，老柳古槐惟蔚森。同省三人惭未至，许身一字愧初心。妤风隔院动修竹，随意题诗倾碧琳。"}
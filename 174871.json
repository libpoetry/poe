{"id":"174871","title":"云洞·挥策度绝壑","dynasty":"宋代","author":"韩元吉","text":"挥策度绝壑，撑空见楼台。丹崖几千仞，中有佛寺开。老僧如远公，譍门走蒿莱。下马问所适，褰衣指崔嵬。飞阑倚石磴，旷荡无纤埃。坐久意颇惬，爽气生樽罍。仙棺是何人，蜕骨藏莓苔。举酒一酌之，妈然偿我怀。丹砂固未就，白鹤何时来。不如生前乐，长啸且衔杯。"}
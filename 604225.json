{"id":"604225","title":"尹用平同人以八睡诗见示二年矣己未秋日园居尚寝无觉因忆用平来诗戏笔复之遂得四章诸君子珠玉满前西园公瓦砾继进者雅终不妨奏曲喷饭亦足解颐也 其三","dynasty":"明","author":"张萱","text":"眼睡心不睡，眼醒心不醒。毒蛇在尔室，蝙蝠争晨瞑。胡然君入睡，心与眼相应。呵呵。一枰南岳黑棋子，三昧东坡小乘禅。"}
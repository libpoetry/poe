{"id":"745104","title":"洪武船符","dynasty":"清","author":"胡敬","text":"双单殊。惟船编字水与信，大川赍涉皆通涂。亦有泽国用龙节，法三代意摹为图。诏文纪年玺加后，四角灿烂花盘纡。例非大僚概勿给，郑重想见高皇谟。是年始命棣节制，王气已隐钟燕都。兵兴渡江不用楫，宣召可有金符无。然其立法自详审，倡乱远先防驿夫。后来趋便易勘合，此符弃竟同关繻。祖宗良法玩不守，中使四出周防疏。无何濒海置市舶，倭寇扰遂连三吴。楼船峨峨指吕宋，矿采万里挠师徒。尔时徵调遍天下，符纵复造难供儒。乃知经国首除弊，方幅凛此尺一书。祇愁岁久弊还作，盗取翻笑侯生迂。摩挲黄麻三叹息，有人智出符之余。"}
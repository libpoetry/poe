{"id":"419252","title":"红林檎近 大厂旅游白门，和清真此阕见寄，依韵奉答，但守四声，不判阴阳，仍无当于大厂所定规律也","dynasty":"近现代","author":"龙榆生","text":"孤月迎清夜，古杨生峭寒。树底噪栖鸟，窗前照明玕。刚引愁深恨积，苦忆琐尾凋残。乍掀词笔腾翻，荒江漾微澜。蠹墨磨渐懒，怨曲理逾欢。秦淮涨粉，溶溶谁浴冰盘。羡双鸳乘兴，湖波凝碧，放怀还索图画看。"}
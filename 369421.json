{"id":"369421","title":"水调歌头·庚辰中秋冯树丈以尊公少麇先生古铁斋图属题","dynasty":"清代","author":"杨葆光","text":"娲氏有奇癖，炼石补苍天。不知唾弃余石，沈没几何年。岂意笔墨之外，独有参微妙法，屈铁一枝寒。奇字古文趣，老曼钝丁间。小斋净，翻晋籀，倦忘眠。梅花更有楼在，朱白剔方圆。能解说经精义，更识说文余意，刻画艺才全。秋夜展遗册，永叹月娟娟。"}
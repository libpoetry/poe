{"id":"810975","title":"感时二首","dynasty":"清","author":"王季珠","text":"新诏颁行几十年，咸同旧习藕丝连。时文腔调入歌妓，理学工夫混坐禅。碑没偏摩蝌蚪字，诗亡畴补蓼莪篇。矧当异喙争鸣日，寒畯多才孰尚怜。英雄扪虱穷无路，孺子驱鸡哶有声。番语风行师道替，宝书日堕士名经。国民滴滴偿赔款，海贼堂堂遣统兵。洵是上天开异局，朝章莫议倒施行。"}
{"id":"404799","title":"蝶恋花·世父赋落花诗八章，一时和者甚众。番禺廖丈忏庵更拈六一词语为起句，成蝶恋花若干阕。世父属同作 其四","dynasty":"近现代末当代初","author":"袁荣法","text":"庭院深深深几许。怕见屏山，芳草天涯路。此日逢君情更苦。春归不作从容住。已分倾城拚一顾。画地笺天，总是伤心句。夜夜五更听杜宇。泪珠溅处无乾土。"}
{"id":"467677","title":"题淡墨所画山水四首","dynasty":"当代","author":"崔荣江","text":"远岭岚烟有淡浓，茅亭人杳水淙淙。山家何舍清幽地，不趁风来坐听松。层峦半被淡云遮，老树闲枝向舍斜。泉瀑潺声听不断，将春吟到野人家。何方山水两悠然，一卷春风染洞天。谁动流声惊鹭鸟，元来帆起五湖船。一山绕水曲成湾，沿岸枝垂可系船。身在桃园堪避世，心随鸥鸟上云天。"}
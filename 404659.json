{"id":"404659","title":"酹月江·一九八○年十月悼念余志宏同志","dynasty":"近现代末当代初","author":"萧萐父","text":"魂兮归欤，望嶷云湘水，投诗何处。七星坪前风日好，犹记叮咛挚语。创业心期，分忧怀抱，指点攀峰路。护花匀露，园丁一片辛苦。谁信五月飞霜，人妖颠倒，谤诼纷如蛊。烈火真金凝党性，浩气丹心难侮。虎穴功辉，骊渊珠灿，虺域终尘土。薰风重谱，春兰秋菊千古。"}
{"id":"281328","title":"题彭春苓参军诗卷后","dynasty":"现代","author":"林朝崧","text":"翰林校书金根误，赀郎独奏凌云赋。世人顶礼千佛经，焉知网漏珊瑚树。君不见洞庭湖南彭夫子，白少镕经兼铸史。文章馀事作诗人，掷地盐锵叶宫徵。骚坛个个握灵蛇，如此才华有几家？不是梦中曾夺锦，便应笔底解生花。蟾宫高织登科记，咄咄吾贤遭弃置。柳汁当春不染衣，九州虽阔无扬意。薄海频年海畔游，芙蓉幕府竞徵求。囊中自有济时策，早晚君王召马周。"}
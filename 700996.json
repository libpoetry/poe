{"id":"700996","title":"奉旨回任途中寄同学诸友","dynasty":"明","author":"梁维栋","text":"承恩策马出都城，回首南天歌友生。讲学同倾肝胆话，论交时笃弟兄情。鹳鳣有兆报杨氏，通塞还须问子平。驽蹇岂无千里用，盐车长御也难名。入觐天颜喜气豪，扬鞭载道晓鸡号。皇恩浩荡江河阔，圣德照回日月高。旅伴几无鲍叔友，衾寒谁赠范生袍。归来得聚同堂乐，知己相逢惜二毛。"}
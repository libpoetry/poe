{"id":"1250678","title":"友怡斋为东阳蒋伯康赋","dynasty":"元末明初","author":"王祎","text":"鸿雁动成序，脊令长在原。物情各有知，人独无弟昆。弟昆本一气，至爱心所根。世媮俗云薄，天性几不存。伐树亦何恤，䦧墙或为冤。昭哉圣有训，有耳如无闻。东阳望蒋氏，诗礼遗子孙。昆弟笃友爱，怡怡若春温。我观友怡训，为尔陈此言。匪为蒋氏歌，庶使薄俗敦。"}
{"id":"814549","title":"艳体","dynasty":"清","author":"罗秀惠","text":"樱口脂香吮舌尖，阳台云雨梦魂添。通犀软语心头爽，贴麝芳剂鬓角纤。媚眼迷离霜捣兔，画眉深浅月移蟾。昵人喉韵莺声细，黄绢题词信手拈。露颖秋波镞剑尖，天然骨格化工添。酥胸滑腻鸡头剥，鬒发流香燕尾纤。款曲加餐时剖鲤，温柔戒旦警明蟾。香奁艳体教摹仿，半臂消寒斗韵拈。"}
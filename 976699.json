{"id":"976699","title":"西州旧俗每当立春前后以巢菜作饼互相招邀名曰东坡饼顷在燕尝有诗云西州最重眉山饼冬后春前无别羞今度燕山试收拾中间惟欠一元修元修即巢菜之别号盖豌豆菜也东坡故人巢元修尝致其种于黄冈下因得名元修南方有之燕中无此种余来河间再见立春感旧事用前韵 其一","dynasty":"宋","author":"家铉翁","text":"朔风吹我过瀛州，釜甑生尘转可羞。聊向春前寻故事，定知食饼记前修。"}
{"id":"266632","title":"忆梅引·庚子设帐溪南","dynasty":"现代","author":"叶璧华","text":"一枕萦乡思。待花蝶翩翩，花间摇曳。怅无端、蘼径云蒙，酿作连宵风雨。滴碎蕉心，催残莲漏，凄绝小楼谁共倚。倦剔银缸，看凤胫、香穗垂红，伴我薄衣拥翠。溪南羁客，梅红骚侣，阴岑苔、一样愁滋味。缅故关、玉甃回廊，此夜落红几许。又枝枝冷咽琼，卖花声里，送到碧天云际。"}
{"id":"1200488","title":"送闵思齐浙东帅府掾","dynasty":"元","author":"宋无","text":"南越连闽徼，东瀛贡百蛮。军营威帅阃，记室比官班。之子称时彦，群公誉早攀。诗坛堪白战，幕府政朱颜。横槊金飙动，谈兵玉帐閒。货通夷舶富，民羡国风还。夜柝鲸潜海，春旗豹隐山。携琴游有暇，挈榼酒休悭。将佐知书贵，勋名待诏颁。孟坚词讼作，留照汗青间。"}
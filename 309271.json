{"id":"309271","title":"翠楼吟·己亥暮春病起，熊秉三丈招寓香山欢喜园，即在梦感泉半山双清别墅右侧","dynasty":"现代","author":"赵尊岳","text":"叠石巢松，裁云倚杏，层楼积翠深处。梵宫宜旧隐，恰词客闲缘来住。华年媚妩。正好景琼春，明珠仙露。天尺五。海箫清籁，倦弦嫞谱。惜起玄赏幽情，尽芳时消领，药阑筠谱。一瓯新乳沸，悄无语林泉千古。缁衣尘土。付褪绿题襟，斜红吹雨。纷如许。掩关人境，落花飞絮。"}
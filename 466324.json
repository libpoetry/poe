{"id":"466324","title":"读史","dynasty":"当代","author":"卢青山","text":"孤竹之二子，曰伯夷叔齐。相揖不能祚，相依往西陲。煎民生水火，武王发威机。间间不识变，扣缰为嘘唏。迂哉溷中石，历久愈嵚崎。卒能赴首阳，憔悴赋采薇；虽曰瞢大理，守志固未移。我仰古高风，叔牙与管仲。处阵时对垒，相知不可动。三逐三走客，碌碌固何用？乃自阶下囚，一跃为梁栋。今则等斗鸡，利害相欺弄。苟有蜗芥得，卖之为梯奉。吁嗟不能言，舞月霜心痛。士有报知己，人则利其用。吴起吮卒疽，欲得其命送。巫祝于牲彘，欲得为祀供。剽人肝胆者，道德为面孔。在德不在险，舟中为敌国。复思牧民计，毋以防民舌。舌或可能钳，腹诽安能绝。峻刑油灭火，三赦一何悦。古风荡吾胸，古事泣吾血。英哉郑武公，伐胡有高计。投子于焦釜，燃萁于釜底。昧哉关其思，聪明过害已。其言固中事，其命固当取。武公去千年，山河纷变异。冥想生渺茫，传火今存未？伍尚共伍员，佳哉奢二子。从容赴大难，或奔欲雪耻。必一中大德，必一伸大义。一何果暴甚，日暮鞭尸体。阖闾昏不明，小利买伯嚭。抉眼欲悬吴，诅咒声切齿。此志卒不得，鸱夷浮江里。才具若良剑，斫铁如泥易。遇善秋水光，不善徒害己。空见浙江魂，万古鼓潮水。岂知之难哉，处知则难矣。逆鳞虽径寸，关枢之所系。愚子不能办，韩非良见理。饰敬而灭丑，委曲何侮耻。耻亦未能防，丧命于秦李。哀哉谈何易，行为辄乖背。处世有故技，后来当慎己。交亲二丈夫，反复敌阵垒。握兵能鞭尸，亡人走秦鄙。赤贫空一身，赖有七日泪。存楚覆楚间，毁悴岂顾己。高风并管鲍，同工异曲理。天下夫何物，一夫私物耳。群犬争一骨，狺狺露牙齿；吾民无胜负，终竟为彼噬。插身左右袒，不亦自污耻？四子地下逢，大梦今醒未。"}
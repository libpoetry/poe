{"id":"451880","title":"水调歌头 丙申岁杪姑苏仙游会与文裳弓月兄醉中约赋用风字","dynasty":"当代","author":"熊东遨","text":"仙侣几人在，相约过江东。十年离绪销尽，仗此一帆风。昨日西楼望月，明日西湖待雪，今日且从容。知己二三子，只要酒杯同。遂初心，经上古，入鸿蒙。自由天地行遍，梦味醉时浓。曲岸霜枫依旧，野寺寒梅新瘦，曾见老诗翁。故国归来晚，鸡唱起云中。"}
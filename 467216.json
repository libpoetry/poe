{"id":"467216","title":"负薪偶会二首","dynasty":"当代","author":"陈振家","text":"越山盘岭绕幽萝，肩负薪荛口自哦。溪鹭齐飞翻雪翅，泉花联袂跳岩阿。人皆醉赏羽衣曲，我独深钟好了歌。不信争权图利者，此时滋味胜吾多。后乐先忧枉费神，怒雷激雨不因人。铁肩胜压能安腹，金口未封休动唇。涂说总含多处伪，圣言勿认十分真。天无大任降于我，合守山乡闲置身。"}
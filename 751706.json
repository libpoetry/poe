{"id":"751706","title":"肖韩贻诗兼送叔伊之行又次韵纪梦诣幼点村居依韵奉答","dynasty":"清","author":"陈书（伯初","text":"果能诗神交，幽访以梦到。涉江净澄思，语俊失鲍照。山楼赴吟集，苦涩臂难掉。不嘲饭颗瘦，幸恕酒户小。吾髯非绝伦，只可诧便了。苍黄持斧柯，播弄对目巧。合观五七字，忭舞欬且笑。昔时酩酊游，接花下倒。今来送家弟，紫荆迹如扫。高轩或见过，倾耳鸡树噪。"}
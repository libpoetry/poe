{"id":"218150","title":"中水府·汎汎兮吾用法","dynasty":"宋代","author":"崔敦礼","text":"汎汎兮吾用法，沛吾乘兮东流。东汉兮何之，有美人兮天一涯。烟杳杳兮南徐，云连连兮北固。海何为兮清明，江何为兮流注。彼美人兮山之曲，镇龙关兮转阴轴，约束海若兮呵水冯，夏不苦雨兮冬不疾风。污邪穰穰兮海沂阜丰，我民报事兮罔有不恭。采秀实兮山巅，撷芳馨兮涧底。霜秈兮水茫，蕙肴羞兮椒糈。神之格兮乐享，惚蜿蜿兮来止。"}
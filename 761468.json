{"id":"761468","title":"永遇乐 吴坊本事和漱玉","dynasty":"清","author":"况周颐","text":"惨碧山塘，画船只在，消泪多处。坐柳移尊，凭梅驻笛，相见应暂许。红罗嫌窄，金玲愁重，底是妒花风雨。最惆怅，惊鸿散后，梦云更迷春侣。可怜昨夜，画楼西畔，望断星点三五。钿小花羞，奁低月怨，歌态谁楚楚。赪鳞难托，红蚕更缚，可奈杜鹃催去。江南客，伤心第一，四弦倦语。"}
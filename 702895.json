{"id":"702895","title":"燕邸同王道坚醉后限韵戏为子夜离歌捉笔纵书命侍童击缶促之倡和迭就顷刻盈壁亦一快也","dynasty":"明","author":"谢与思","text":"见欢乘夜来，繁霜裛衣透。欢不信侬思，侬颜为谁瘦。欢似汉月满，侬似沟水流。悬光岂不照，影浊侬自羞。与欢结同心，心近室复远。思欢如金井，日夜辘轳转。别欢童稚年，沈忧顿颜槁。侬若见欢时，罗襦系萱草。"}
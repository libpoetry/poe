{"id":"816261","title":"八月小尽接家书有感","dynasty":"清","author":"黄宗羲","text":"秋深昏晓异温凉，静坐南窗白日长。青镜丝丝添鬓白，家书岁岁说年荒。摩挼老脚登嵩华，堆叠沙锅煮雪霜。此愿此生犹未遂，问谁挽汝落尘糠。擎拳竖脚此苍天，惭愧何曾让昔贤。一击便当千里近，孤身只合万山巅。握中算子饶王伯，筑里新声杂铁铅。斯意今人无会取，故令花草得嫣然。"}
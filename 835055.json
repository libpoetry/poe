{"id":"835055","title":"六州歌头 南涧体","dynasty":"清末民国初","author":"奭良","text":"沈思往昔，历历事堪惊。长卿病。嵇生性。忒宁馨。总无成。孤负青灯影，文字瘿。连番屏。叨一命。迁九鼎。选人行。作吏东京。荐祢随朝觐。乘鄣边亭。似浮萍蕉梦醒。一晌扬荆。阳六俄经。恨余生。在京南顷。系狗颈。蛾贼靖。左迁丞。拌断梗。甘画饼。又扬旌。惹他评。料彻红巾盛。从先事，不曾听。柴门迥。芸馆聘。然藜青。雅意书檠。依样遭髡刭。令人瞠。只庾郎霜鬓。柔翰尚多情。此意难平。"}
{"id":"1235315","title":"农里叹","dynasty":"元","author":"王恽","text":"今岁冯夷势蹇骄，漫流西岸不知遥。枯槎聚沫犹然在，时见田间拥树腰。洨水南来接北滹，两河会合泛田庐。官来检验承尊重，所望申圆得早除。每年秋涨赖横堤，水纵漫堤害尚微。近为鹿城偷堰破，放交流潦到柴扉。谷穗虚穰草色熏，满前堆积漫如囷。一餐到口还无济，辛苦田间力稼人。"}
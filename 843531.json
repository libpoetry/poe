{"id":"843531","title":"宿山丹县城","dynasty":"清末民国初","author":"叶昌炽","text":"山丹汉本作删丹，删字分明映日残。渠水穿城潴近市，边墙负郭碱为滩。清泉㶁㶁喧堤柳，古县峨峨屋兰。惊喜沙州都督字，神钟光怪出雷坛。风高大斗暮云愁。战骨隋宫未首邱。地控紫台连朔漠，河从黑水导西流。围场猎罢先挏马，下泽车来并驾牛。未到授衣寒已到，雪深踰尺稞无收。"}
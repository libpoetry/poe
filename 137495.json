{"id":"137495","title":"初至夷陵答苏子美见寄","dynasty":"宋代","author":"欧阳修","text":"三峡倚迢嶢，同迁地最遥。物华虽可爱，乡思独无聊。江水流青嶂，猿声在碧霄。野篁抽夏◇，丛橘长春条。未腊梅先发，经霜叶不凋。江云愁蔽日，山雾晦连朝。斫谷争收漆，梯林◇摘椒。巴賨船贾集，蛮市酒旗招。时节同荆俗，民风载楚谣。俚歌成调笑，◇鬼聚喧嚣。得罪宜投裔，包差分折腰。光阴催晏岁，牢落惨惊飙。白发新年出，朱颜异域销。县楼朝见虎，官舍夜闻鴞。寄信无秋鴈，思归望斗杓。须知千里梦，长绕洛川桥。"}
{"id":"802913","title":"八声甘州 癸亥七月既望，夜景冥郁，略无尘秽，同袁兰村登江亭","dynasty":"清","author":"杨夔生","text":"趋夕阳筇笠果幽寻，莫负好旗亭。引平泉花竹，生香不断，著处秋痕。罨画半奁凉瞑，鱼梦聚芦根。旧日题红地，活水流云。人与西风是客，载荷筒酒苦，重款青尊。渐苧衣疏索，霜黯拾蓬萤。怅韦郎、清愁似织，换秋眉，新绿与山分。沈吟久，一星窥塔，红树斜门。"}
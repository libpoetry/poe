{"id":"460530","title":"贺新郎","dynasty":"当代","author":"卢青山","text":"痴绝二三子。为中秋、一宵费却，月馀心事。卢子曰吾备佳酿，肖子诺邀侪辈。我拽出、毛绒箱底。谁意当头月无赖，偶云间一瞥而已已。犹坐到、五更止。隔坪篝火光齿齿。断微萤、露脚斜飞，夜长如水。月蚀月圆两不得，想像之中奇丽。拼杯盏、东歪西倚。长笛一吹群山竦，看翕张毛发如猬起。得此景，亦足矣。"}
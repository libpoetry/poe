{"id":"132095","title":"咏雪次铎字痛字韵","dynasty":"宋代","author":"项安世","text":"我时已巴歈，曲短不成弄。君诗如郢人，白云渺云梦。天公震而矜，大地作一供。封姨不自惜，纷纷管迎送。须臾万象减，此世无与共。惟馀沧江水，不止亦不动。聋渠缟带绔，等用麻衣讽。寒梅自生香，古井亦受冻。松髯老不脱，岁晚见梁陈。此事且勿言，惟知饮当痛。"}
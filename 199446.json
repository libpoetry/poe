{"id":"199446","title":"上谯江州·丘公镇金陵","dynasty":"宋代","author":"刘过","text":"丘公镇金陵，辛老治就口。君王神武欲筹边，九江更使何人守。九江太守今谯侯，谯侯德量容九州。诗书礼乐晋元帅，意度间远和而谋。清尊对客温如玉，同上庾楼望西北。胡尘万里气压之，容有白头何碌碌。出门烟水空茫茫，西为汉沔南衡湘。指点式昌在何许，买船又谒吴侯去。"}
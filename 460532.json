{"id":"460532","title":"贺新郎","dynasty":"当代","author":"卢青山","text":"五柳先生是。盖其人、不知何里，不详姓字。绕宅扶疏栽五柳，胡不转而名此？性嗜酒、贫不能致。亲旧或为之置酒，辄造而径饮饮径醉。既已醉，乃遂退。不多言语不趋利。好读书、不求甚解，求其大旨。屋不蔽风箪不馔，不失晏如之喜。颇制作、示乎己志。不戚戚乎贵与贱，便不能名亦可名矣：无怀氏，葛天氏。"}
{"id":"1138528","title":"妾薄命呈文山道人","dynasty":"宋末元初","author":"汪元量","text":"妾初未嫁时，晨夕深闺中。年当十五馀，颜色如花红。千里远结婚，出门山重重。与君盛容饰，一笑开芙蓉。君不顾妾色，剑气干长虹。耿耿丈夫□，□□天下雄。结发未逾载，倏然各西东。妾独□□□，□养姑与翁。姑翁去年春，长梦随飘风。思君□□□，音信安可通。谅无双飞翼，焉得长相从。自服嫁时衣，荆钗淡为容。誓以守贞洁，与君生死同。君当立高节，杀身以为忠。岂无春秋笔，为君纪其功。"}
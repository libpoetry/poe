{"id":"217631","title":"瑞鹤仙·海棠花半落","dynasty":"宋代","author":"赵长卿","text":"海棠花半落。正蕙圃风生，兰亭香扑。青英暝池阁。任翻红飞絮，游丝穿幕。情怀易著。奈宿酲、情绪正恶。叹韶光渐改，年华荏苒，旧欢如许。追念凭肩盟誓，枕臂私言，尽成离索。记得忘却。当时事，那时约。怕灯前月下，得见则个，厌厌只待窥著。问新来、为谁萦牵，又还瘦削。"}
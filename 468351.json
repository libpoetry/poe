{"id":"468351","title":"忧居感怀","dynasty":"明","author":"王以悟","text":"我生今四旬，忽尔遘家变。风木悲萱堂，师忧龙蛇见。生成二大恩，时思时哽咽。悠悠百年情，寂寂一深院。聿从炞正行，更谁□相唁。岂无沈升子，再旬才一面。亦有二三徒，经年五七遍。契阔何足怜，光阴鯈如箭。虞舜号圣神，陶渔无遗善。商也依仲尼，出入尚交战。所以君子交，三益常恋恋。僻佞与善柔，母曰身之便。"}
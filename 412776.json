{"id":"412776","title":"宋大鹤抄寄张煦侯四十年前所撰《瘦湖雪泛图记》，盖记其与雨廷及余扬州旧游，今嵇阮云亡，山河邈若。重读斯文，不胜黄垆之痛矣","dynasty":"近现代","author":"胡士瑩","text":"遗文重读半模糊，我亦高阳旧酒徒。风雪一篷成故实，江湖卌载老今吾。即寻旧梦愁难拾，纵返韶颜愿总虚。自念馀生复伤逝，已无多泪洒黄垆。"}
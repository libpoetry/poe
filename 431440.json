{"id":"431440","title":"寄题胥口四首","dynasty":"近现代","author":"王益初","text":"烟光淡荡水声潺，乔木森森任意攀。寂寞湖天云雾里，高人相率看香山。惊寒雁阵几盈眸，万顷波光一碧收。岸苇风桥秋瑟瑟，洞庭南北两名州。生平爱好是鱼虾，每及深秋感岁华。借向风光何处好，山飞楼阁水飞霞。农村胥口总辉煌，霜落秋山橘柚黄。新貌湖山空想像，行踪不到意徬徨。"}
{"id":"247743","title":"寿楼春·过城南故圃有赠","dynasty":"现代","author":"朱庸斋","text":"听哀鹃啼残。纵天涯有梦，谁念家山。漫记开樽说剑，按歌低鬟。年少事，愁追攀。甚旧情、消磨都难。怪陌上闲花，江潭倦柳，终作去时看。春欲老，人初还。认神鸦社鼓，犹满乡关。底事前朝馀泪，酒边空弹。芳草外，斜阳间。过故阶、悽凉凭栏。算不更销魂，东风未阑吟鬓斑。"}
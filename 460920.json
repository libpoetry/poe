{"id":"460920","title":"瑞鹤仙 游万寿寺","dynasty":"当代","author":"伯昏子","text":"低墙槐影侧。忆枝曳华衣，虫争金食。晨泥堕花湿。任禅钟香杳，绮楼人隔。龟螭泫滴。卧露冷、空谙节跸。燕不来、画栋怜尘，阶下藓苔羞碧。临石。狼烟空省，疆埸周流，御文誇饰。慈恩难测。浑忘矣，大沽失。但玉泉山水，当时曾迓，凤辇惊驰阡陌。纵年年、重整名园，漪清怎得。"}
{"id":"467750","title":"踏莎行三首 和扫眉词韵","dynasty":"当代","author":"崔荣江","text":"风肆芸窗，雨敲舍瓦。镜前人懒胭脂画。我殇春短未曾描，匆匆便向秋风嫁。醒里愁言，眠中梦话。髻花一并棠花谢。寒声惊破半生思，泪痕叠印青丝帕。云压乌檐，风摧野墅，雨声尤比风声著。萦怀愁绪泄无由，开声嘶吼雷鸣处。乱发披肩，烧肠醉醑，此身偏向朦烟伫。我思天地弄浮槎，一篙放到瑶山去。风剪枝疏，霜惊叶落。柳梢不见春啼雀。去年你我燕双双，今宵孑影听风恶。钩月方消，鸣鸡渐著。昏昏才把无眠度。邻门有客唤丫头，疑君约就看梅萼。"}
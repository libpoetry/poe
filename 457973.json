{"id":"457973","title":"2002.2月某夜肖来共饮，所言使予怫怫不欢。夜班零点，出饮小店，桌间随书二首 其一","dynasty":"当代","author":"卢青山","text":"此已是中年，不分我与汝。哀乐纷来寻，势壮如风虎。幼子顽且倔，少妇心时阻。老母病相缠，岳母劳相抚。百端织如网，中心乱如雨；譬如蛛网蚊，愈挣缚愈固。我幸犹孤飞，见此岂不苦。苦亦何能为，一杯向汝举。"}
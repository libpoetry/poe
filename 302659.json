{"id":"302659","title":"六州歌头·龙潭瀑遇雨","dynasty":"现代","author":"黄公渚","text":"砯崖转石，声势倒银河。林壑暝，飞匹练，挂岩阿。郁崔峨。千尺从天下，挟风力，排云气。飞霹雳。卷潭底。起风波。破壁玉龙，飞舞翔空际，鳞鬣婆娑。伟奇观倒海，难得雨滂沱。万象森罗，百灵呵。渐烟霏敛，岩扃启，狂飙驻，夕阳矬。收雨脚，阴晴划，一霎那，坐盘陀。弥望山如沐，临水镜，照青螺。天为我，开画本，意何多。笑傲花花浪子，玉鳞瀑、不数鹰窠。恍冰壶濯魄，一为起沉疴。引首高歌。"}
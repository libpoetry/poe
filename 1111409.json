{"id":"1111409","title":"贺李万州守夔","dynasty":"宋","author":"阳枋","text":"骑鲸汁漫谪仙臞，一世龙门只汉儒。天下文章从古有，人间勋业即今无。鹤山往事心存蜀，象滪新功力蔽吴。留取道宗辽外策，共为炎宋巩皇图。渊渊圣道浩津涯，万里寻师暮景斜。滥吹丛中情懒散，弹冠镜里发爬髿。苍龟已卜林间屋，青犊还逢关上车。未得乞符求换骨，借閒读易傍梅花。"}
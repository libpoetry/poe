{"id":"285309","title":"高阳台·答瘦湘","dynasty":"现代","author":"胡先骕","text":"蕉萃江湖，飘摇海国，无端浪掷华年。三载孤心，几回微托啼鹃，高飙异地增萧索，望天涯、何处中原。念翩翩，洛下机云，一晌情牵。通眉长爪嶷头角，想三郎丰度，玉树风前。锦字奚囊，早应题遍山川。开缄有分聆珠玉，恨识荆、今日缘悭。待春光，重伴蔷薇，把盏花间。"}
{"id":"239059","title":"留守待制视学","dynasty":"宋代","author":"石介","text":"艺祖与王地，诸侯布教宫。冠缨临晓集，文雅与时隆。泮水差差绿，春沂习习风。袍辉了衿动，旗映讲纱红。节钺来门外，声容播国中。分庭等威杀，更仆宴谈终。亹亹闻谆诲，拳拳激懦衷。武昌尊庾亮，蜀郡乐文翁。王化周南始，儒缝鲁俗通。四方观表则，后学发童蒙。木铎傅遗韵，缫衣纘旧功。愿公持此道，黄阁弼清躬。"}
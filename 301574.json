{"id":"301574","title":"金缕曲·过长沙贾谊宅","dynasty":"现代","author":"邹韬","text":"才大超人表。揽神州、笑谈麈尾，万军尽扫。六策治安忧国志，叹息王孙纷扰。纵流涕、难呼苍昊。小谪三年宦情冷，任群曹、绛灌功名早。留此宅，寄鸿爪。栖迟我亦长沙道。恨漫漫、西风瘦马，白云天杳。濯锦坊平空怀古，还有心期未了。寻梦影、斜阳衰草。莽荡关河倚楼感，弄瑶琴、敢说知音少。相忆处，耿怀抱。"}
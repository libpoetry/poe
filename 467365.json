{"id":"467365","title":"赋邓玉娇案二首","dynasty":"当代","author":"林英男","text":"辽鹤归来城郭非，草根无泪怎能肥？野三关口狼依旧，娇一刀锋愿不违。巾帼扬眉伸地气，窦娥飞雪破天扉。谁人大命悬生死，泣血居然尽布衣。黑昼瞑瞑黯八殥，巴东庭外艳阳天。正龙画虎终成纸，玉女驱狼竟有愆。杯酒长星宁万岁，悍雷夏雪又丰年。自由总是南冠戴，士隐葫芦胜昔贤。"}
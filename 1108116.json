{"id":"1108116","title":"和峦嶅二子寒食少天色五字","dynasty":"宋","author":"刘一止","text":"雾雨昏不醒，东风晓能酸。我食日不足，宁忧三日寒。去年今日时，桃李半狼藉。能随里门儿，买饧作寒食。人言二月时，霏雨生树杪。天色何时光，要向寒食少。江南舟轧鸦，江北马连翩。经春不能赏，谁云不关天。春风未渠尖，花草有矜色。酴醾会倾城，牡丹欲倾国。"}
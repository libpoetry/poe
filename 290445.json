{"id":"290445","title":"贺新郎·心孩丹五两叔同举，乡饮，大宾介宾观礼喜作","dynasty":"清代","author":"浦安","text":"古重宾筵典。达尊三、一身咸备，始膺兹选。阿大中郎邦族望，久矣心钦上宪。并举处、辞胡能免。宠锡恩纶加命服，大宾兄、介弟行无舛。真盛事，众争羡。荣分巾帼双眉展。绣帘边、两番观礼，就家开宴。席位依图酬酢敬，玉饭金羹同献。洵秩秩、威仪不乱。却念先人如健在，我门当、分鼎邀天眷。看给额，一乡善。"}
{"id":"465984","title":"用陶挽诗韵记网游三章 NPC","dynasty":"当代","author":"添雪斋","text":"此界皆定式，群鸟掠天促。有人青风下，俟落旧手录。或索一奇兽，或寻一奇木。闷瞀诸生死，得失并笑哭。千星裂其屑，蛛丝延其觉。道者二生三，电符网中辱。某年某日间，任务已派足。王命怎如纸，弑者正鼓觞。重刷已非汝，瞬时百味尝。生息如秘笈，静陈山野傍。群山展黑翅，夜斧斥星光。灵基化水沫，虚拟乃吾乡。踽踽自选之，独守夜未央。谁名小李刀，谁名十一萧。屏中入迷冢，所娱尽林郊。风梁冰为柱，岩阙犹嶕峣。陵堡伏巨章，错落伸臂条。众生密如螽，假面诧来朝。虎豹鹰狮狐，其魂各如何？触指开征途，镜中画为家。裂隙光五色，流溢嘶哑歌。明日新登者，依旧此山阿。"}
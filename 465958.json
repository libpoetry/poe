{"id":"465958","title":"十字天国 苦路","dynasty":"当代","author":"添雪斋","text":"天国春过春未春，黯红暮色逐光尘。箴言十字已铭勒，人子千年试殁沦。死战英灵流放地，蚀侵潦雨物华真。四维夜网如沉瓮，秉烛求观转石人。红莲孽火安赅存？天国宸音正摄魂。第四印驱灰白马，十魔者入赤金门。诚虔戮构索多玛，血祀成王鲍德温。圣殿晚钟凝愈冷，夜风携裹掩孤村。置身青史似淩迟，醢脯天真堕血池。每到芸生受难日，只因信仰最深时。金冠所饰权和欲，天国唯凭剑与诗。亘古风花俱石化，馀香朔野引谁痴。大星如炬荐谁知，启示维初新约诗。光仄黄金接没药，春分生死共慈悲。苍峦伏蛤天堂下，神谕披缄马厩时。风在锡安山峁起，陆沉千载暗歌之。"}
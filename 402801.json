{"id":"402801","title":"曲江秋","dynasty":"近现代末当代初","author":"赵尊岳","text":"秋塘驻笛。乍西风萍末，冷烟斜日。文簟光疏，遥山翠罨，记年时陈迹。舴艋载行客。湖堤树，青青否。侧帽吟边，香消韵减，杜郎词笔。寂历。奁溪悴碧。堕清怨天涯只尺。阑干新倦眼，沧江人远，画里浑难识。菡萏露香消，跳珠莫更花梢滴。怕归去鸳鸯梦寒，一夜绛愁凝菂。"}
{"id":"443230","title":"小梅花","dynasty":"当代","author":"秦鸿","text":"莫名火。无形锁。立身如锥心如裸。叫枭鸱。舞熊罴。豺狼当道吃吃吞狐狸。江湖夜夜风飘瓦。处处青山生广厦。冠獑猢。蓄青蚨。谁引蓬莱劫火向尾闾。柳袅袅。正垂道。谁见蝼蛄杂秋草。蟹横行。雨潜形。西风方起乱潦不曾清。蠹鱼三食神仙字。月满中天能化水。饮流霞。待春华。只在小窗幽处听蜂衙。"}
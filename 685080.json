{"id":"685080","title":"送沈希周","dynasty":"明","author":"王渐逵","text":"危机潜伏正须闲，主敬工夫得最难。莫谓良知还便了，良知尤隔一重关。浇培应向玄根时，讲贯由来岂外驰。君看寄生无瘠者，却于何处觅新枝。太虚灵象正融熙，争奈浮云混浊时。若向此中寻乐处，须从无欲立根基。添承抽铅吾自有，作灶起炉何所求。我爱延平深晦养，好将真诀契前脩。"}
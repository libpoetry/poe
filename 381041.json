{"id":"381041","title":"一萼红·光绪壬辰人日，用石帚淳熙丙午人日词韵，题其西湖遗象","dynasty":"现代","author":"郑文焯","text":"石湖阴。想梅边堕翠，曾上小红簪。经醉残山，伤春旧月，无奈风过箫沉。漫回首、垂虹载雪，唤梦醒、空有绕枝禽。笠泽烟寒，玉峰雪暗，悽绝重临。宾主百年无几，问浮湘入沔，去住何心。南渡风流，东州雅旧，遗事休更追寻。算歌曲、江湖送老，抵当时、锅里几销金。待访城西马塍，只见花深。"}
{"id":"381054","title":"湘春夜月·最销魂","dynasty":"现代","author":"郑文焯","text":"最销魂，画楼西半黄昏。可奈送了斜阳，新月又当门。自见海棠初谢，算几番酲醉，立尽花阴。念隔帘半面，香酬影答，都是离恨。哀筝自语，残镫在水，轻梦如云。凤帐笼寒，空夜夜、报君红泪，销黯罗襟。蓬山咫尺，更为谁、青鸟殷勤。怕后约，误东风一信，香桃瘦损，还忆而今。"}
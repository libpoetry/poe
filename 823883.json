{"id":"823883","title":"八声甘州 吊雷峰塔并序","dynasty":"清末近现代初","author":"陈方恪","text":"问金轮持世到何年，微尘碎虚空。定露盘飞去，东莱海上，收影龙宫。几许冥搜俯仰，遗构跨苍穹。零落汾阴意，聊抵登封。又是兵戈满眼，溯钧天梦破，草草沙虫。费三生屐齿，同听一楼钟。瘗蓬蒿、难寻珠镬，任万鸦、回阵噪西风。空凭付，哀湍斜照，指点衰翁。"}
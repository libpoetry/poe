{"id":"460002","title":"念奴娇　野行遣兴","dynasty":"当代","author":"卢青山","text":"野村疏竹，有清塘两口，淡烟几笔。我道行情皆在我，不在佳山好石。种豆南山，豆衰草盛，又有何堪怿？陶公一点，便留真意历历。寄语骚客文人，莫因诗瘦，随处有高格。格磔黄鹂啼不定，岂解邀时颂德？乱草留痕，低枝挂翠，一径斜斜入。馀言未尽，借他牛上横笛。"}
{"id":"1114520","title":"再游蒋山","dynasty":"宋","author":"李流谦","text":"系马松门竟日留，一灯深殿炯清幽。杖头犹识齐梁谶，屐齿曾经王谢游。瑟瑟新毛吃老树，娟娟眯目破红榴。风铃塔上知何语，应使行人估客愁。江南春晚见芳菲，雪白梨花照客衣。步步来求诸佛记，尘尘全现祖师机。不禁战伐山河老，犹说经纶俎豆非。共饮名园那惜醉，落红故故傍愁飞。"}
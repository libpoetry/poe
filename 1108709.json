{"id":"1108709","title":"和竹溪怀樗庵二首","dynasty":"宋","author":"刘克庄","text":"视草呼来犹殿上，采薇归去忽山阿。重笺饮渭观濠义，曾和横汾过沛歌。乞岛一联余思涩，方丕十倍子才多。白头辜负龙泉老，拙咏安能继庾何。偶赋东风御柳诗，流传误柬九重知。昔曾苑内借全树，今向林间巢一枝。已买十牛耕笠泽，难陪八骏宴瑶池。鬳翁同洒遗弓泪，犹记甘泉□□随。"}
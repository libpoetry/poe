{"id":"1126070","title":"岳阳楼晚眺即事叠韵四首","dynasty":"宋","author":"高善濂","text":"危楼缥缈倚阑斜，无数残阳噪乱鸦。过客扬帆冲雪浪，渔人举网出银花。子声落纸閒听奕，舌本留香为别茶。巫峡潇湘恣极览，谁言远望当归家。无聊凭眺日西斜，替恨成啼集暮鸦。远树云中浮墨障，游鱼镜底动菱花。临高每忆登楼赋，遣兴还尝觅句茶。到处羁愁多瑟缩，何如烟浦钓人家。"}
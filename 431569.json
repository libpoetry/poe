{"id":"431569","title":"赋谢江阴王益老八十招饮二首","dynasty":"近现代","author":"叶云峰","text":"族望青厢意气豪，华灯照客酌香醪。狂歌痛饮天涯老，冷月清霜夜色高。难得欢娱逢此会，未妨疏拙称吾曹。眼前百感茫茫集，壮志犹存读楚骚。兰亭盛会喜传承，萍水他乡气谊亲。地有林泉堪作主，门无车马始留宾。因缘文墨愧才短，风义平生情笃真。放浪形骸琴鹤伴，百年珍重岁寒身。"}
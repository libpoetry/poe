{"id":"102505","title":"旦起理发·安眠海自运","dynasty":"宋代","author":"苏轼","text":"安眠海自运，浩浩潮黄宫。日出露未晞，郁郁濛霜松。老栉従我久，齿疏含清风。一洗耳目明，习习万窍通。少年苦嗜睡，朝谒常匆匆。爬搔未云足，已困冠巾重。何异服辕马，沙尘满风。琱鞍响珂月，实与杻械同。解放不可期，枯柳岂易逢。谁能书此乐，献与腰金翁。"}
{"id":"401894","title":"渔民新村二首","dynasty":"民国末当代初","author":"聂绀弩","text":"水上人家陆上迁，区区此事政空前。初时径与船为屋，随后故教屋似船。渔网女裙晒篷顶，神龛花钵供舱边。楼房瓦舍何尝少，不似陆舟泼眼鲜。蛋家儿女蛋家装，赤脚挑鱼上市场。男子风波深浅海，母亲习惯旦昏香。田园鸡犬桃千树，蓑笠楼台水一方。我指新村向人说，得歌颂处即沧桑。"}
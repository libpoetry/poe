{"id":"794014","title":"咏史三十一首 其二十一","dynasty":"清","author":"黄毓祺","text":"卡家尚书令，督军拒清溪。背痈正新愈，苦战力不支。二子亦阵亡，其母哭抚尸。父忠子尽孝，死也甘如饴。导非社稷臣，正色曾箴规。嗣皇尚未立，岂臣辞疾时。又请免导官，亏法而从私。事虽寝不行，举朝严惮之。诸子宏风流，鄙吝非壶谁。宁如含瓦石，放达非所期。悖礼伤教化，倾覆实在兹。乃信死难臣，平日谏诤姿。忠孝萃一门，可以悟脩齐。"}
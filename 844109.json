{"id":"844109","title":"忆简荣卿孝廉同年","dynasty":"清末民国初","author":"陈肇兴","text":"罗山道上赤嵌东，几度联床雨又风。一枕梦魂唯我共，十年科第与君同。话从小别添离绪，交到中年忆少童。最是关心文字友，裁笺岁岁寄诗筒。买笑千金撤手轻，青楼当日久知名。青樽绿酒春修禊，铁板铜槽夜选声。万事让君先得子，几人因我误怜卿。如今颔下都如戟，老大何堪话旧情。"}
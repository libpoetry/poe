{"id":"781476","title":"出黄土隘","dynasty":"清","author":"钱澄之","text":"三年困闽峤，忧心一何癙！周原骋戎骑，穷岩森义旅。田芜畴以堙，村墟烟不举。路逢饥饿人，惊走如窜鼠。嵚?度闽隘，戈矛屡见阻。虽怀糇?忧，寓目好禾黍。时有妇人汲，或闻农父语。且喜稻花扬，宁辞草根煮！溪声荡烦襟，微飙散馀暑。茅茨见夕阳，返顾慰徒侣。今宵解带眠，斗酒不负汝！"}
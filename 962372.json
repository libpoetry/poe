{"id":"962372","title":"畅伯圭父子下第归乡携嗣由广文书并手佳章宠贶正旧读程门遗书知有潜道者列由求之间今见伯圭父子姓名不胜惊喜因问家世出处果潜道近族遂用其韵反其意出鄙语以谢庶几朋友相与切磋之义也","dynasty":"宋","author":"度正","text":"先正传家逮泗滨，一言一论本诸身。是间极力窥真际，物外何心逐像人。蹈履若迷天所赋，奔驰犹误实之宾。都将出处束高阁，明日从容傥细陈。"}
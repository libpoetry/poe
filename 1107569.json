{"id":"1107569","title":"对读文选杜诗成四绝句","dynasty":"宋","author":"叶适","text":"一从屈原离骚赋，便至杜甫短长吟。千载中间多作者，谁于海岳算高深。绝疑此老性坦率，无那评文兼世情。若比乃翁增上慢，诸贤何得更垂名。江淹杂体意不浅，合彩和音列众珍。拣出陶潜许前辈，添来庾信是新人。草堂四松看摩空，瀼西千果交青红。似须隐约住蜀道，可惜奔波离峡中。"}
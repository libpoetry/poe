{"id":"863523","title":"顷年谪宦解梁收得令狐补阙毛诗音义其本乃会昌三年所写数行残缺后人添之其笔迹乃工部毕侍郎所补也昨因问之乃云亡失多年矣作四韵以还之","dynasty":"宋","author":"王禹称","text":"谪宦山州自训童，因求书籍有遭逢。偶收毛郑古诗义，认得欧虞旧笔踪。南郡携行心不足，西斋送去手亲封。尘侵烟染尤堪重，年号标题历武宗。"}
{"id":"466833","title":"初到湘南二首","dynasty":"当代","author":"张海鸥","text":"浅间山头木叶稀，天寒岁晚意迷离。湘南难认乡关雪，秦野徒看鹊踏枝。虽有青衿长入梦，却无红叶偶题诗。深宵独饮天涯外，默对繁星数故知。自古东瀛通汉土，澄泓襟带共桑麻。高僧有道频浮海，居士无心偶弄槎。立雪枫林怜有叶，临风玉树惜无葩。遥钦富士千秋雪，一半云天入晚霞。"}
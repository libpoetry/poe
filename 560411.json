{"id":"560411","title":"寿得洞字","dynasty":"明","author":"徐庸","text":"顾君人中英，为瑞若麟凤。早年隐丘樊，读书□登用。乡闾推右族，名拟泰山重。□赋董万石，才望久服□。晚节志弥坚，确处不妄动。襟悰碧海阔，心境玉壶冻。□霜□满颠，一任羲车送。初辰值良月，宾友献歌颂。高堂启琼筵，绿酒泻银瓮。从兹冀求寿，得与钱铿共。游戏八龙间，未许还仙洞。"}
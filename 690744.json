{"id":"690744","title":"感怀二首","dynasty":"明","author":"张煌言","text":"沧江一卧已心灰，避地何人赋「七哀？」欲遣新愁悟后去，翻抬往恨醉中来。六桥归梦催衰柳，五月寒岩听「落梅。」拟学冥鸿差强意，回看玄发又徘徊。浮名世上长蓬心，我自商歌独抱琴；流水非因钟子调，阳春只合郢人吟。乾坤大抵分王霸，治乱繇来半古今。转悔十年尘事拙，不如经济在山林。"}
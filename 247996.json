{"id":"247996","title":"绮罗香·海棠","dynasty":"现代","author":"江南雨","text":"照水烟轻，堆云絮软，红袅漫天香雾。淡染胭脂，妆罢倚栏人妒。消宿酒、晕上酡颜，对高烛、梦萦花雨。最怜他、粉泪盈盈，当年不入少陵句。东风欺鬓未觉，还老江南倦客，幽情谁赋。门掩黄昏，空忆旧时眉妩。伤寂寞、寒锁芳魂，正冻条、酿春无数。待明岁、笛里重逢，月华供醉语。"}
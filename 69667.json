{"id":"69667","title":"周铁星·国上卿","dynasty":"元代","author":"杨维桢","text":"周铁星，国上卿。谈申韩，为法经。钉棰杖，为国刑。千仓万库内外盈，十有三赋争科名。周铁星，鞭算箕敛无时停。开血河，筑血城。血战舰，血军营。刮民膏，嗍民髓，六郡赤骨填刍灵。齐云倚天一日倾，铁星亡国法当烹。尚将六郡金谷数，丐死万一充虞衡。呜呼！周铁星，十抽一椎百万钉，誓刳尔髅作溺罂。铁星碎，地启瞆，天开懵，"}
{"id":"835429","title":"天香 初冬寻梅和胡玉津","dynasty":"清末民国初","author":"张慎仪","text":"未到小寒，暗催芳信，又经几许昏晓。料得南枝，应先开早。穿竹傍篱未找。隔林翠羽，似梦里、一声声报。且过野桥探看，逋仙同我孤悄。追思去年花好。怎今年、者般花少。不见玉人信息，共谁索笑。莫怪旧盟易杳。只怪得破馨风力小。不为花劳，花迟人老。"}
{"id":"466426","title":"唐多令　有作二首","dynasty":"当代","author":"卢青山","text":"微语启还休，微欢展半榴。谁信道、偶尔相侔？人去人来留不住，算只有，泪能留。惆怅水渟浏，凄凉镜惋幽。长见得、那夜双眸。夜夜层衾无避处，凭旧梦，砌新愁。生路短如沤，大江日夜流。谁不是、过客悠悠？唱罢阳关挥罢泪，寄一语，莫回头。春雨涨天畴，春花万叠稠。猛从中、味到萧秋。日暮飞梨千里雪，能捲我，下重楼。"}
{"id":"835270","title":"八声甘州 上元夜无月","dynasty":"清末民国初","author":"沈曾植","text":"碧翁翁倦眼是慵开，云尾憺愁余。倩剑锋抉破，常娥唤醒，翻自踌躇。江汉交流北渚，暗水动潜虚。不是骑鲸客，跋浪长鱼。梦去音尘千里，问上都灯市，绛蜡何如。老南浮羁客。三十六鳞疏。岁华新心情非旧，听邻娃笑语转更初。花南漏，丁丁遥夜，窗掩灯孤。"}
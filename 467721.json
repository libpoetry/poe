{"id":"467721","title":"渔歌子 雨中人","dynasty":"当代","author":"崔荣江","text":"青石铺成小巷深。霏霏细雨向人淋。油纸伞，布衣襟。雨花开处好清吟。且就梅花酌酒浆，三分寒冽七分香。薰石砚，浸缥缃。微酲恰好著文章。萍迹鸥波水濯尘，天涯徙倚到云根。经契阔，品离分。于今都作酒中痕。窗格莹莹雪半遮，卷帘风起蜡头斜。强入寐，不嗟呀。今宵也许梦梅花。"}
{"id":"170295","title":"和叔父九日后楼集","dynasty":"宋代","author":"陈普","text":"霞边鹜表见罗浮，左右东南数十州。天近先看洗光日，地高略数下滩沤。乾坤广大千峰玉，人物英雄百尺楼。衰暮来兹更重九，菊花须满雪霜头。万化区中总莫逃，范围不得是清高。天将萸菊温存晚，秋把山川贴助豪。祭祢五更荐仪礼，上楼万境擥离骚。化工似欲重重九，催促霜前办两螯。"}
{"id":"424037","title":"满江红·西湖白文公祠附祀樊谏议敬题","dynasty":"近现代","author":"梅冷生","text":"鸾鹤天空，仙乐降、诗魂又醒。沧桑里、镜湖无恙，依约沤盟。长庆风流犹昨日，一龛香火伴今生。起容歌、满舞秋迎神，山黛横。名园记，文献征。崇祠祀，露霜零。聚人间宾主，天上精灵。邻近水仙清气味，泉分六一冽芳馨。愿长留、高席位名公，千载情。"}
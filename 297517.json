{"id":"297517","title":"百字令·题朱翁子负薪读书图","dynasty":"现代","author":"许南英","text":"伯鸾德耀，看齐眉举案，夫妻和煦。谁识买臣翁子苦，负耒横经如故？挟卷三馀负薪一束，日日行吾素。中年当信，苍苍不予误！可叹十载糟糠，姬姜憔悴，竟下堂求去！转瞬会稽官太守，不是单寒穷措。世外浮云门前覆水，此错伊谁铸？一坏黄土，至今尚留羞墓！"}
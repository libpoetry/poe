{"id":"699532","title":"舟中偶成","dynasty":"明","author":"袁宏道","text":"何云贱胜贵，贱死悲易止。何云顽胜智，顽者多寿死。暗女与妍天，相去不盈起。欲得截忧愁，先须断欢喜。行年三十馀，稍稍窥兹理。视官如舍邮，等子于衣履。舍邮非不住，断不悲移徙。衣履非不著，无心计华侈。深谷既悭缘，闹途且停趾。出世我不能，免作劳薪尔。冶媱岂不见，见之如青峦。丝肉岂不听，听之如鸣湍。听水无荡思，爱山无热颜。辟如怀抱儿，絜手弄金丸。山鸡眩其影，竟死白波间。"}
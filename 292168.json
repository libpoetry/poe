{"id":"292168","title":"念奴娇·雷仲宣庚子感怀，次坡韵见示，依韵奉答","dynasty":"现代","author":"张慎仪","text":"青羊一变，又骎骎厄到，中原文物。八道狼氛连海角，破坏幽燕半壁。矗矗琼楼，翁翁玉宇，高处寒如雪。踌躇四顾，可有回天英杰。也曾搔首问天，问天无语，孤愤凭何发。瑶草琪光乱成阵，怎不豪情都灭。三尺吴钩，几编乐府，俯仰悲霜发。宵分人情，忍看剑外残月。"}
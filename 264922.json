{"id":"264922","title":"八声甘州·二十七年七月奉命再至汉上","dynasty":"现代","author":"王陆一","text":"定清秋、云梦楚声明，旌旗耀连波。正江围沉缆，孤山横障，霜黛峨峨。一箭马当风快，北望碎黄河。策府高难问，帘卷愁歌。警夜对江传火，渐城荒战气，人断岩阿。剩蒹葭乱白，辞国露痕多。痛移军、元规楼下，总南山翔鸟北山萝。艰危最，控长风了，吹泪如何。"}
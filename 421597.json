{"id":"421597","title":"水龙吟 题苍松图","dynasty":"近现代","author":"刘海粟","text":"擎天矗立苍茫，九州生气乾坤换。飞砂皲裂，惊雷夭矫，几番寒暖。错节盘根，虬枝针密，新机流转。喜今朝佳境，凌空横绝，掀髯笑，春来腕。犹恨欃枪未灭，舞鸡鸣、志坚胸坦。缚龙射虎，斩荆锄棘，乔松独健。云海翻澜，玉山争翠，万方光灿。映红旗一色，风神日异，遂千年愿。"}
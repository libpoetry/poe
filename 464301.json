{"id":"464301","title":"满江红 祝卢贞木四十，时令奉新","dynasty":"当代","author":"魏元旷","text":"壮志难销，聊坐啸、冯川烟月。也算是、一行作吏，起居城阙。东观朋僚劳梦寐，西山寇盗仍猖獗。且当筵、醉舞惜华年，弹千莫。胥潮赭，秋陵秣。明淮远，寒湘阔。漫仓皇失路，关山难越。宗悫长风乘未得，仲宣作赋终牢落。幸此心、不动等邹轲，迟鞭着。"}
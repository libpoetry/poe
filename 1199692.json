{"id":"1199692","title":"答嵇康诗四首","dynasty":"魏晋","author":"嵇喜","text":"华堂临浚沼，灵芝茂清泉。仰瞻春禽翔，俯察绿水滨。逍遥步兰渚，感物怀古人。李叟寄周朝，庄生游漆园。时至忽蝉蜕，变化无常端。君子体变通，否泰非常理。当流则蚁行，时逝则鹊起。达者鉴通机，盛衰为衣里。列仙徇生命，松乔安足齿。纵躯任世度，至人不私已。达人与物化，无俗不可安。都邑可优游，保必栖山原。孔父策良驷，不云世路难。出处因时资，潜跃无常端。保心守道居，睹变安能迁。饰车驻驷。驾言出游。南厉伊渚。北登邙丘。青林华茂。春。"}
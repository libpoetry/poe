{"id":"1126005","title":"题清芬阁二首","dynasty":"宋","author":"陶迁","text":"卢茨源上风烟好，结架遥怜云水湄。曾是先生亲卜筑，不妨相国细吟诗。山开两峡云来暝，滩急一江帆到迟。作意云孙真好事，清芬高继昔人□。平生无梦到班行，留得清名与世长。此老风流胜此谢，诸郎佳句似池塘。挂云出屋须临赋，卓笔名题信似狂。小泊便思安石渚，他年容我听鸣鴹。"}
{"id":"420321","title":"金缕曲 宜昌元夕","dynasty":"近现代","author":"王陆一","text":"江润明春瓦。近前方、千门万户，香尘如洒。几度荆南危鼓角，花气暗移樯马。喜队剑、鱼龙欢暇。不唱频年流离曲，唱今年、收复南京也。正远捷，昆仑夜。传来佳息休轻讶。只民间、潜相告语，东中来者。几日中央军可到，盼断天旌难假。好涤荡、腥氛都罢。战士疆场还阵舞，受中华、儿女千春斝。看遍展，春云乍。"}
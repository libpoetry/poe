{"id":"458585","title":"孤雁行","dynasty":"当代","author":"卢青山","text":"一年秋风两回还，五岭之南玉门关。带雨残红清可赋，浥露菊英秀堪餐。高楼远碧听笛夜，夕阳人影度蓝天。一声孤唳谁得知，蝉沉荻老秋漫漫。人皆道汝似青山，汝似青山我谁似？却似暮春如尘絮，却似秋风江上苇。风来折折惶无主，南北东西尽憔悴；风来忽忽飘天外，流水土泥随可委。细雨天，黄叶路，他年相逢亦应有。相逢不妨暂驻足，野村荒店聊赊酒。"}
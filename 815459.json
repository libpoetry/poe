{"id":"815459","title":"挽张船山太守 其三","dynasty":"清","author":"徐大镛","text":"出山泉似在山清，入世入多避世情。穷到昌黎文送鬼，痛深工部笔谈兵。万千著作传须福，五十年华梦太轻。料得西方千佛引，止余魂途锦官城。未遂担簦谒大贤，予生也晚恨无缘。廿年每苦思张绪，三绝真堪继郑虔。姜被自多春草得，和衣又许老梅传。不须伯道悲身后，身已千秋泽岂堙。"}
{"id":"582506","title":"游山诗次杨吉士韵送路从龙","dynasty":"明","author":"刘存业","text":"六鳌钓罢虹霓竿，玉笙乘风吹紫鸾。微吟呜呜倚清寒，赤松山深轻相韩。我有虚室炼就丹，与君握手倾肺肝。不须清露出铜盘，一胸盈盈冰玉团。拂拭莫耶醉中看，殷勤赠以青琅玕。天地云霞制衣冠，直登蓬瀛履屼巑。回首日月空跳丸，蜀道非难人自难。"}
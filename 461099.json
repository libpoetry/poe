{"id":"461099","title":"夜飞鹊","dynasty":"当代","author":"汪洋","text":"沧波没斜日，鲛国晨初，谁欲起待须臾。沉舟锁梦千年后，砧声犹唤清珠。佳期自皆忘，便擎灯冲雨，相视通衢。礁残鲋剥，望云驰，月引潮苏。海底枯桑历历，披发觅荒城，空见珊瑚。回首天倾星陷，无涯块垒，万景成墟。苍虫老矣，正抟沙、复筑危庐。剩蕉林漠漠，芳俦夜际，自剪寒芜。"}
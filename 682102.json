{"id":"682102","title":"壬子除夕二首","dynasty":"明","author":"万盛","text":"古云老去多贪得，谁识今吾亦故吾。愿学进修如卫武，敢图多积等陶朱。不忧不惧心常泰，无韬无骄乐自馀。正气也终还造化，肯将清泪滴屠苏。解甲归来日已西，只宜酣睡学希夷。诗书有癖时舒卷，花鸟多情任品题。守岁不嫌良夜永，入春应喜寿星齐。儿孙欢饮醺匕醉，笑看山童戏画鸡。"}
{"id":"431252","title":"慨世","dynasty":"近现代","author":"惺伯民","text":"耻廉义礼四维张，维不张兮国灭亡。可惜精神愚自用，纵然富贵福能当。良心扪否全真在，党派看来半假装。括我民财扬彼气，援将赏罚问苍苍。善流无福淫无祸，毋乃天心太不明。何物大员图稳位，公然禁地敢称兵。鹬持转授渔人利，蛙怒翻成竖子名。广未封侯休说数，试将史案细推评。"}
{"id":"467036","title":"干校归为锦儿作三首","dynasty":"当代","author":"陈永正","text":"梦尽仓皇夜，归仍偃蹇身。毁车原不悔，留命殉何人。镜里颜如墨，唇间气尚辛。此心仍少日，唯似白鸥驯。铩羽独栖夜，喜悲逢故人。窗虚囚冷月，椒唼得奇辛。亲在死何敢，天遥呼未闻。却来寻梦地，元是自由身。刻骨只一语，君休江上行。伶俜怜共命，蹀躞忍平生。眦裂鸢终堕，灯深相尚荧。壮图真欲负，宵雨又波声。"}
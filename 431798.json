{"id":"431798","title":"南乡子二首 为青云谱八大山人纪念馆作","dynasty":"近现代","author":"吕小薇","text":"哭笑岂无端。零落王孙道路难。奕代相残民族泪，斑斑。休作朱明一姓看。郁勃涌霜纨。生面翎鱼澈肺肝。似不似间真得似，宗传。艺苑千秋照逝川。盛事易荒寒。杰阁孺亭鼎足三。赣水苍茫西岭碧，腾欢。老圃深堂丛桂间。小憩得幽探。静拂游尘参个山。不尽诗承光画壁，融涵。四海交流象外观。"}
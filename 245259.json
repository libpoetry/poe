{"id":"245259","title":"次韵胡庭芳别考亭夫子祠下","dynasty":"宋代","author":"汪炎昶","text":"与易俱胩无何乡，紫阳风采独堂堂。伊洛诸老前慷慨，字落琬琰嗅有香。馀或闯首藩篱傍，占辞象例终茫洋。公剪春棘披羊肠，后顾万世不能忘。攘却异论拓我疆，片言双字挥琳琅。安定嗣法兀老苍，渔猎四裔搜中央。蹴孔光郑倾文场，霜刀与劂玉版方。姓名无翼已四翔，锵然孤凤鸣朝阳。不忝孝亭斯故邦，再□足慰公所望。笋鞋踏穿山雨凉，九曲烟霞落锦囊。囊吾有易胜青箱，乍惊幽渺出缜煌。湛弼愧遁遗齎装，子云未许窥娄墙。不独暗陋分馀光，后来企慕心彷徨。"}
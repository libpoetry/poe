{"id":"466409","title":"贺新郎","dynasty":"当代","author":"卢青山","text":"天妒英才也。诵先生、高楼独上，我当丱挂。覆雨翻云魑魅手，十载楚囚长夜。问谁记、汉家司马？一旦霓虹扶雨立，荡江山浩渺河清乍。看鞭影，逐日打。而今鬓应丝丝罢？便年前、桃林小谒，雪霜吼诧。龙首龙鳞悲隐约，倏尔归成閒话。又蛇影、瘴缭雾惹。弟子三千真不忝，料围炉酒炙肆歌骂。我亦是，垂首者。二十摧颓也。亦清狂、饮风餐露，诗帆斜挂。河伯低昂向海若，敢说浮生长夜？甚悲倚、支棱病马？大吕黄钟真鼓荡，奈吟魂亦到秋之乍。兼更有，霜潮打。前宵料理寒灯罢。检箧中、尘毫蠹稿，自惭惊诧。破雨趋人人趋病，十载新丰谁话？今又向、杯蛇魂惹。峻兀前涂宜野鹤，倩穴狐山鬼同歌骂。所不愧，自足者。"}
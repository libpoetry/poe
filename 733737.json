{"id":"733737","title":"白发词","dynasty":"清","author":"林云铭","text":"星星白发，劝尔一杯酒。谁不知，壮盛后当衰朽。何劳一茎两茎，插标鬓右。蜉蝣何夭，冥灵何寿。臭腐神奇，迭为居首。相传交股国，东有不死民。吾将解吾舣，卜吾里，傲杀人间碌碌，等闲糠秕。任尔白如菅茅，黑如秬秠。我只不对镜、不临水，本为愁中生，何事苦添愁。夜游秉烛无须问，莫使樽空惜杖头。"}
{"id":"464041","title":"沁园春 瑶瑟","dynasty":"当代","author":"郭汉城","text":"牢落周郎，醉抚瑶瑟，百感飞饶。似燕山怒瀑，壮思随我，秦关汉月，由彼寂寥。一剑诺然，百年心事，漫说黄金台筑高。记多少，有血翻沧海，火卷狂飙。秋风几度飘飘。悲揽镜霜华已半凋。每登临涕泪，美人零落，涉幽嗟叹，谗口方嚣。世事纷纭，人间黑白，惯看唇枪与舌刀。待收拾，这桐心半死，难抑心潮。"}
{"id":"1126642","title":"食蟹九首","dynasty":"宋","author":"萧立之","text":"嗔目相如长是怒，它肠卫绾本来无。江湖结客知多少，识面微生只蔡谟。横行颇有壮士气，黄中似是君子人。当年水底缘谁怒，此日樽前有许珍。人间族系遍湖海，岂亦避秦之子孙。似是外黄坑向尽，内黄一种至今存。诸公俎豆亦风流，肥腯何曾为彘谋。欲免镬汤君自择，速营将老有糟丘。纷纷炙热总成擒，束缚归来若不禁。出涸阴乡奚所恨，煌煌堂上祸机深。新酒黄花秋满城，看渠觳■可怜生。前身岂亦为书误，死则从人五鼎烹。霜前入市勿增价，斗拣团脐作席珍。知味□□□□□，□□□□□□□。"}
{"id":"764296","title":"满江红 其十 顾庵有再柬西樵兼怀京洛故人之作，再用前韵奉酬并怀公㦷周量诸子","dynasty":"清","author":"王士禄","text":"露湿幽兰，西泠畔、浮堤波涨。行歌去、声传金石，原思非恙。老友披襟云水际，旧游回首烟霄上。自归来、懒作洛中书，心相饷。玉河暖，微风漾。宫柳碧，新莺唱。可相携还往，同消春酿。诸子勉筹前席箸，野夫好植耘田杖。任人惊、湖海气难除，元龙状。"}
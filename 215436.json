{"id":"215436","title":"送吴显道南归","dynasty":"宋代","author":"王安石","text":"君不见蔡泽栖迟世看丑，豪气英风亦何有。忽然变轩昂，盛事传不朽。君今幸未成老翁，二十八宿罗心胸。何不上书自荐达，封侯起第一日中。秋月春风等闲度，山中旧宅无人住。宅中青桑叶宛宛，涧水流过田中路。遥君只杨柳是门处，万门苍苍烟水暮。我欲寻之不惮远，君又暂来还径去。红驿路挂城头，忆君只欲苦死留。天际张帷列樽俎，君歌声酸辞且苦。人生憔悴生理难，使人听此凋朱颜。劝君更尽一杯酒，明日路长山复山。"}
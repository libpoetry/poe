{"id":"846894","title":"醉蓬莱 庆女人五月十一","dynasty":"宋","author":"无名氏","text":"后端阳六日，梅雨收晴，乍炎天气。阿母当年，罢瑶池佳会。排遣双成，屏除青羽，自降居尘世。为帝生贤，储祥孕秀，作文章瑞。自古人言，陶孟母贤，文行曹家，衣冠苗裔。谁似夫人，子龙头鼎贵。此去相从，道山蓬岛，镇长生久视。却笑问平反，但不作，汉家严吏。"}
{"id":"251018","title":"杂诗·昨夜山中回","dynasty":"现代","author":"李达","text":"昨夜山中回，万事皆不理。四肢如风痹，骨节安得起。中心如眢井，蔓草缠其里。日中尚谈笑，何得遽如此？忆从山中来，篁竹围靡靡。萤火湿泥沼，候虫泣蓬藟。以其境过清，所遇有山鬼。势运既见衰，嘲弄遂不止。闻道光相照，此物辄远徙。当时掌中灯，岂亦不足恃？或者本无事，漠然相终始。见灯故怒嗔，对我偏疾视。此事既杳冥，此理谁能揆？夜梦转颠倒，多见儿时喜。"}
{"id":"814921","title":"扫花游 雷锋","dynasty":"清","author":"俞樾","text":"阿师老矣，想卓锡空山，更无俦侣。鬝头健举。笑枯禅不死，半空撑柱。破了袈裟，一抹斜阳艳补。问神悟。奈千载寂寥，铃铎无语。临水高几许。化丈六金身，踏波而舞。废兴无数。叹黄妃旧珑，已无寻处。绝顶春回，尚有桃花乱吐。倩迦叶，向空中、笑而拈取。是何楚楚，看绰约凌空，藐姑仙子。圣湖见底，宛新妆对镜，铅华都洗。雨态云容，化作阑干泪水。暮烟紫。算描就翠娥，眉妩娇细。红袖天外倚。问上界高寒，可能禁此。伶仃钿珥。压人间万种，等闲罗绮。独立空山，剩有神尼唤姊。肯容易，嫁东风、石尤夫婿。"}
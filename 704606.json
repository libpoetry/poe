{"id":"704606","title":"赠欧子建先生六十初度二首","dynasty":"明","author":"黎遂球","text":"千秋原在许谁分，岂谓龙头未致云。南阮客来频典褐，北山人去解移文。身长廪量侏儒粟，膝下兰生騄駬筋。四十万言知已诵，汉门金马倘相闻。君年三十我生时，三十年来事事知。张耳有金尝结客，孔融当坐可呼儿。儒冠渐腐囊因涩，文价终昂货莫欺。十分百年才过六，且凭欢伯未须疑。"}
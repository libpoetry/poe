{"id":"46074","title":"八声甘州·冒浣莲","dynasty":"现代","author":"梁羽生","text":"最伤心烽火烧边城，家国恨难平。听征人夜泣，胡笳悲奏，应厌言兵。一剑天山来去，风雨惯曾经。愿待沧桑换了，并辔数寒星。此恨谁能解，绝塞寄离情。莫续京华旧梦，请看黄沙白草&mdash;&mdash;碧血尚阴凝。惊鸿掠水过，波荡了无声。更休问绛珠移后，泪难浇，何处托孤茎。应珍重，琼楼来去，稳泛空溟。"}
{"id":"16433","title":"将归山招冰僧","dynasty":"唐代","author":"卢同","text":"买得一片田，济源花洞前。千里石壁坼，一条流泌泉。青松盘樛枝，森森上插青冥天。枝上有□猿，宿处近鹤巢，清唳孤吟声相交。月轮下射空洞响，丝篁成韵风萧萧。我心尘外心，爱此尘外物。欲结尘外交，苦无尘外骨。泌泉有冰公，心静见真佛。可结尘外交，占此松与月。"}
{"id":"19692","title":"胡吉郑刘卢张等六贤皆多年寿予亦次焉纪之传好事者","dynasty":"唐代","author":"白居易","text":"七人五百七十岁，拖紫纡朱垂白须。手里无金莫嗟叹，尊中有酒且欢娱。诗吟两句神还王，酒饮三杯气尚粗。嵬峨狂歌教婢拍，婆娑醉舞遣孙扶。天年高过二疏傅，人数多于四皓图。除却三山五天竺，人间此会更应无。"}
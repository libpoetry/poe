{"id":"905411","title":"节假之中风气又作仅将伏枕固难登门更献五章代伸一谒疲兵再战已取败于空弮下客请行尚费词于露颖徒堪大噱岂足遍酬虽投刃皆虚冈睹全牛之状然援毫而就亦劳倚马之才但冀览之斯为幸矣 其五","dynasty":"宋","author":"李至","text":"出门何所适，门外雪如花。不是居兰省，应须在酒家。炉灰香爆栗，庭叶碎烹茶。欲访山阴戴，孤舟去路赊。"}
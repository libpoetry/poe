{"id":"420909","title":"沁园春 第四次全国文代会开幕赋","dynasty":"近现代","author":"王季思","text":"六十年间，文坛回首，战斗历程。记黄河咆哮，高歌反帝，大江汹涌，慷慨扬舲。南国红花，西山枫叶，尽是前驱血染成。头颅在，为追求真理，不惜牺牲。今朝重会群英，看万里秋空喜气凝。有沙场惯历，延安老将，义旗高举，四五新兵。历史无情，人生有限，莫负葱茏双鬓青。为四化，愿同心同德，跃马长征。"}
{"id":"297709","title":"桂枝香·中秋感怀，赋示觉子","dynasty":"现代","author":"傅熊湘","text":"曲阑微步。看皓魄凄凉，欲归还伫。望断遥空，玉宇琼楼何处，嫦娥肯任圆时误。只浮云、无端遮住。晚风吹乱，南飞乌鹊，纷纷绕树。把酒问天天不语。更秋梦模糊，风凄月苦。三五良宵，不似旧时眉妩。云鬟解识相怜意，渺悠悠、满天香雾。閒愁莫遣，举杯同醉，若歌侬舞。"}
{"id":"401878","title":"除夜题所作同题二首","dynasty":"民国末当代初","author":"聂绀弩","text":"春夏秋冬一敝庐，古今天地几迂愚。梅花与雪无消息，诗兴随人感岁除。不见北风南屋暖，忽当中夜此身孤。凭君笑我干蝴蝶，自宝偷儿弃所余。何能掷地作金声，只当忧天痛史观。四壁秋虫吟激切，千山鬼哭夜森寒。燃之以火烟鸡骨，自嚼其心味马肝。一笑乾坤谁此作，起看星斗隔云端。"}
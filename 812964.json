{"id":"812964","title":"曹仁宪谨荣寿","dynasty":"清","author":"张日新","text":"河南洛邑是名乡，间气收钟出庙廊。养正考亭蒙训阐，移风宣圣孝经扬。年几六帙乾行健，祝愿三多福泽长。最喜生辰重九后，黄花早灿介眉觞。南极星明映素丝，跻堂称兕仰丰仪。青山不老千年鹤，绿水长生万岁龟。四皓高踪曾欲羡，一州重任竟难辞。讴歌尽庆华封祝，那止吾侪乐奏词。"}
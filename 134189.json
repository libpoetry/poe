{"id":"134189","title":"闻景仁迁居计昌为诗寄之","dynasty":"宋代","author":"司马光","text":"天衢名利场，尘泥继朝昏。况兹辞荣久，厌苦车马喧。慨然忽高举，翩若黄秸翻。朝卖西城宅，暮理南行辕。回首岂无怀，眷眷望国门。想象解装初，完美未可论。纵横置老屋，缺肃周短垣。臧获念去故，炊爨假罂盆。幼椎喜就新，阶庭走诸孙。幸有克家子，生事不日温。计昌昔名都，於今亦雄藩。先贤虽已远，风迹凛犹存。况复多巨公，分义素所敦。丞相辞黄阁，学士乘朱轓。青云同禁省，白首会山樊。潩水湛寒光，尽眼清心魂。华堂临曲渚，画舫承芳樽。高谈金石谐，逸笔风雨奔。得朋诚多欢，孤陋未可谖。时当惠好音，独乐慰荒园。"}
{"id":"290693","title":"望湘人·健娘","dynasty":"清代","author":"秦昌焯","text":"爱一星俏眼，半寸纤葱，仙容偏不憔悴。黏瓣衣香，兜簪肌颤，生日榴红喷砌。细罥虫丝，怯撩虎口，稳骑鹤背。似翾风老欠风情，滑簟不容同睡。照影水心镜底。露一般颜色，难分姊妹。向百药炉边，偏上病人云髻。鸳鸯颈，听嘐嘐语细。恨不成双，却怪他、健影临风，止度月馀年纪。"}
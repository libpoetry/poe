{"id":"798439","title":"摸鱼儿·咏事","dynasty":"清","author":"曾廉","text":"艳阳天、小桃开了，碧栏干外有凛。芳汀回看鸳鸯伴，妒杀鹤寒鸿■。人早审。萼绿去、人閒那得神仙品。香凝燕寝。是再世情缘，三生福分，莫认旅窗枕。闺房事，谁道鸣鸠醉椹。频年犹未能稔。妆台宝镜分明是，忽忽积尘如恁。君不尤。从古昔、机丝萋斐空成锦。谗人太甚。只瑟怨琴凄，同埋玉树，残魄恨犹饮。"}
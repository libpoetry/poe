{"id":"690546","title":"冯无文邝湛若谒送韩宗伯因过小园留酌","dynasty":"明","author":"张萱","text":"不辞褦襶识荆州，曾否能轻万户侯。天际孤帆来二妙，尊前片语足千秋。寻盟剩有烟霞癖，问字常□鹿豕游。欲识元龙湖海气，须君更卜一层搂。蓬蒿罗雀乃吾庐，有客翩翩问索居。笑尔骑牛非入石，逢人弹铗不歌鱼。且携斗酒听黄鸟，漫赋场苗絷白驹。镇日淹留閒晤对，香炉茗椀一床书。"}
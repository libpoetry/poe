{"id":"265676","title":"摸鱼儿·莼","dynasty":"清代","author":"毛奇龄","text":"但秋风、有谁还忆，夏瓜冬菜春韭。儿家住近横塘曲，长在柳姑庙后。相邀取，借邻女花竿、挑起红丝浏。摘来盈缶。任九月猪毛，百茎雉尾，总贳一壶酒。品瀜甚、慢说白如琼玖。下将盐豉烹就。钿头钗脚难形似，只顾流匙在口。还念否。料拾鲙分鲭、未是和羹手。踌躇良久。便羊酪能胜，龙酥堪敌，归去也何有。"}
{"id":"698802","title":"和杜东原","dynasty":"明","author":"徐庸","text":"阿姊连年病，今年病始安。已无身痛苦，惟有步行难。冬■红炉煖，春庭綵服欢。夫君同寿考，百岁喜团栾。一从嫔魏氏，俄到古希春。夫妇相将老，儿孙有十人。平时清德在，此日白头新。小弟□□□，何妨煮粥频。大母保孤姿，慈节苦□持。膝前七岁女，怀裹未□儿。谁道有今日，都言胜昔时。每回论往事，悲喜泪交颐。五十年来事，浑如昨日同。传方由孟母，配德遇梁鸿。兰芷烟光绿，桑榆日影红。少郎新领职，分教浙江东。"}
{"id":"61519","title":"示弟·何人非集木","dynasty":"明代","author":"阮汉闻","text":"何人非集木，与子愧伊蒿。一病旐夔足，三年负蟹螯。饯穷天漠漠，赠老日滔滔。炊臼疑妖梦，尸饔切远忉。望深殷字咄，呼甚汉庭暴。衠首催星栉，瘒肌问雪&lt;马毛&gt;。窍风林众怒，野松輶层韬。免觉迷离苦，鹰甘搏击劳。驩浆骄逆旅，裘毳快诸豪。帆驶知河近，烟稠送郭嚣。抢头椿已谢，入耳雁同嗷。岵父嗟谁陟，纟互人信所遭。磬悬余眼阔，笔腐只衣褒。亮节缁相涅，危言醒亦酕。不禁山薈蔚，欲卧谷&lt;谷皋&gt;&lt;谷牢&gt;。滋草犹拈药，怜荃且读骚。预辞罗挂雉，冷看木升猱。后彦多分垒，斯文有建鼛。神仙供蠹吻，是纬错毫。便咽於陵李，钧天侑太牢。"}
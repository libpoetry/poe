{"id":"779793","title":"忆旧游 题凫香客舫填词图","dynasty":"清","author":"戴延介","text":"正帆欹烟紧，雨揽灯凉，酒冷愁多。又是天寒矣，算惊心岁月，瞥影如梭。倚醉一声弹指，豪气尽销磨。叹十载萍飘，五湖梦远，心理旋螺。蹉跎。两吟鬓，只嬴得年年，载酒经过。惯领江湖味，便沙头水鸟，也怕风波。好向家山深处，归去理渔蓑。倘谱掐蘋洲，桓伊笛里吹奈何。"}
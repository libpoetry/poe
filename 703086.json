{"id":"703086","title":"自君之出矣三章","dynasty":"明","author":"谢肃","text":"自君之出矣，五见桃李花。思君如蛱蝶，舞影常交加。久别自伤意，远图宁恋家。皇姑发已白，妾解供珍鲑。自君之出矣，机杼长织素。何言众绪微，积尺难盈度。亲裁衣服成，远寄关山去。愿君常被体，□□□□□。自君之出矣，对镜情何极。还将宝匣藏，恐□□□□。□□□□□，讵对孤影恻。持此待君归，照心非照色。人生孰无志，常恐时难逢。隐士抱令德，显将树奇功。顾已何拙讷，薄游向吴中。山阳既□□，淮淝亦从戎。遄归五湖澨，沦薄大江东。钟阜宏帝宅，英俊集群公。南冠幸成贷，短褐愿归农。缪与曲台议，披云睹飞龙。龙光烛宇宙，幽滞庶昭融。忽祗齐甸役，河山方复重。去乡日益远，怀亲心转忡。徒劳倚闾望，书札难可通。秦淮何浩浩，行子无留踪。驱车出关去，仰睇冥飞鸿。鸿飞不可驾，策马临北风。晓装将北征，春江正东注。回澜涨蜀雪，远岸分楚树。亭亭白狼峰，㵿㵿采石渡。即迎初日旭，复送残月曙。阴阳倏旋周，何物独如故。扣船发清讴，飞凫为回顾。孤生无百年，南北几来去。乘流虽足快，绝险自当惧。投鞭语何誇，击楫气何怒。川岳混一家，乃不畏行路。悠悠今古心，及此得□晤。斗酒且自陶，兹游谅难屡。"}
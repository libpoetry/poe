{"id":"450489","title":"满庭芳网友名情僧。戏题之。","dynasty":"当代","author":"崔荣江","text":"云暗经楼，灯明禅殿，鹧鸪间断钟声。木鱼频起，敲破这三更。趋避红尘日久，缘何事、不入空明？无端泪，何堪面佛，才拭又盈盈。伶仃。浑不解，当年盟约，两隔冥冥。惹双肩赢瘦，人若残英。此怨凭谁慰矣！又经岁、暮鼓伤听。怔忡未，依稀天外，一月半边明。"}
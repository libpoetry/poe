{"id":"145304","title":"山中吟·受性不分拿","dynasty":"宋代","author":"释文珦","text":"受性不分拿，处身常落魄。难以事王侯，唯堪友猨鹤。遂尔辞国都，终然住林壑。渴则饮涧豀，饥则茹薇藿。烟霞水石间，自得无穷乐。所归在一死，天地为棺槨。弃权埋任从他，曾不加计度。乌鸢与蝼蚁，於吾无厚薄。清泰藕华池，深知可栖托。念兹常在兹，但观西日落。"}
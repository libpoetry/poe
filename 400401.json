{"id":"400401","title":"念奴娇 扫落叶","dynasty":"民国末当代初","author":"钟敬文","text":"燕都秋老，正西风拂拂，叶零如雨。碧幕高遮方在眼，空旷今余天宇。落去还飞，黄中带赤，容态犹妍妩。拥花滋麦，春心端托尘土。不是对景寻诗，穿丛傍砌，日日相为伍。笤帚一枝横直扫，耙子有时兼举。棘刺钩衣，山坡滑脚，稍会樵童趣。一天活了，笑看黄日西注。"}
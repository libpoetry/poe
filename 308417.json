{"id":"308417","title":"玲珑四犯·春日，饮李花下","dynasty":"清代","author":"陈洵","text":"白苧艳吭，昭华冰倚，相逢花夜曾款。玉京仙路永，酒盏寻常浅。春风四弦又怨，问东城、笑红谁浣。上苑风流，洛阳全盛，回首似天远。成蹊道通攸馆。有宫腰困舞，波语流眄。旧游明月在，梦色时相见。逡巡待理琼瑶报，恨空锁、春阴庭院。凭醉遣。无言自、芳心未免。"}
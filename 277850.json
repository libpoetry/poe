{"id":"277850","title":"琵琶仙·即席呈李子才","dynasty":"清代","author":"李恰","text":"残醉扶来，又重认、夕照乌衣陈迹。波外闲缔鸥盟，前尘画灰说。算紫陌，东风梦浅，恰忙过、试镫时节。柳未成丝，花如溅泪，总助凄咽。刚一霎、人影衣香，只邀到、当头昨宵月。都把十年幽约，换牢愁千叠。剩酒伴，晨星几个，付睡乡、锁住冤魄。莫便归去匆匆，夕筵飘瞥。"}
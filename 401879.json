{"id":"401879","title":"赠雪峰二首","dynasty":"民国末当代初","author":"聂绀弩","text":"文章注脚今天下，思想核心旧鲁公。千手观音千管笔，一行和尚一行钟。宋唐秦汉人揩眼，泰华嵩衡尔荡胸。底事流离兼坎坷，万原党上又雪风。我诗堆土如丘厚，君意掘泉比井深。终究两人谁句好，恐成千首并声喑。桃花红矣同春色，空谷跫然互足音。不信谁知天下事，自从盘古到于今。"}
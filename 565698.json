{"id":"565698","title":"上北高峰顶四览从灵隐山下憩韬光庵深处一首","dynasty":"明","author":"黄省曾","text":"半陟神巳慄，极振目逾眩。分野炤可指，山云讵能辨。藩周县界络，江末海光见。松表鼯叫清，崖间羽栖宴。东月巳吐晖，西骊将陨绚。创观世可遗，薄返情犹眷。翠微搆翳隐，初春沃葱茜。餐霞哂他晚，遁谷矜我先。物轨谅有齐，意适无所羡。逍遥嗣永言，抒心布朋彦。"}
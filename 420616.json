{"id":"420616","title":"百字令 为邹梦飞题兰花册子","dynasty":"近现代","author":"许宝蘅","text":"走马兰皋，是当年，屈子曾伤心处。寂寞芬芳滋九畹，空谷暗吟风雨。坠霞红枯，纫秋绿悴，谁读离骚赋。深宵相对，梦魂摇漾无据。江山自成今古。携一尊来吊，总非吾土。留得孤根深五色，花叶几时飞舞。写入生绡，传神斑莞，莫怨韶华暮。幽香密韵，元龙肠断佳句。"}
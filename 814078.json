{"id":"814078","title":"一品夫人","dynasty":"清","author":"陈维英","text":"父母虽生嫁即休，沈恩须向沈家酬。能知尽节便为孝，何事临行若死留。三朝奉饭毕残生，苟活何如死更荣。陈氏曾殉监国难，同时奇节冠东瀛。奸谋?訾今何在，一品头衔万古名。毕竟殉身缘底事，沈家冤案不须明。鸾章一旦下东都，油壁香车离海隅。未审长安明月夜，贞魂犹恋故乡无。"}
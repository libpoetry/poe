{"id":"1136450","title":"题答禄章瑞净香亭","dynasty":"宋末元初","author":"方回","text":"□□成都府治元帅堂，绿竹含箨新出墙。今古诗人第一□，幕属工部员外郎。□□□酒樽，主宾遨晚凉。上句雨洗娟娟净，一扫人间尘土黄。下句嚇破严武胆，解道风吹细细香。竹净易见香难说，此□撩天鼻孔长。我知横溪□□□，□□少陵先生鼻。不徒□此君之佳色，又能识此君至清之□。然则是又不徒识此君之清气，而能识此君之真味，识此君之深意者欤。下一转语参此禅，敢问竹香云何细而细。"}
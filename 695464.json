{"id":"695464","title":"郊祀志喜","dynasty":"明","author":"林俊","text":"暖律祥飙夜转琴，斋坛乌几坐来深。体元上国春齐到，祝嘏南郊帝式临。步入星辰占王气，梦回云汉系馀心。仰成一德明良会，紫杖青邱许再寻。听尽阳春一曲琴，馀寒不散念还深。青郊迎气风流转，黄道开天日照临。五色祥云承御辇，九韶仪凤协神心。乞灵更致冈陵祝，嘉靖殷休信许寻。"}
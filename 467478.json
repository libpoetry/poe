{"id":"467478","title":"雪窦寺","dynasty":"当代","author":"姚佳","text":"一水纵横宝鉴开，九峰环抱妙高台。会仙亭上生明月，观瀑崖中响午雷。潭隐白龙时溅雪，洞开金虎挟风回。商量契此消凡致，应梦名山仰止来。碧岩重显势崔巍，雪窦峰高小翠微。雾锁山头钟鼓出，云开天外寺僧归。一生补处论唯识，四海为家笑是非。无著世亲狮子觉，龙华三会俨相围。"}
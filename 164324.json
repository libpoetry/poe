{"id":"164324","title":"水龙吟·归来三见梅花","dynasty":"宋代","author":"李曾伯","text":"归来三见梅花，年年借此花为寿。八窗轩槛，月边竹畔，数枝开又。姑射肌肤，广平风度，对人依旧。把离骚读遍，椒兰荃蕙，奚敢及、众芳首。幸与岁寒为友。任天公、雪﹀霜︽。香名一点，西湖东阁，逊浦曾有。金鼎家毡，玉堂椽笔，傥来斯受。且巡檐、管领先春，林外事、付卮酒。"}
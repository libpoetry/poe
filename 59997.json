{"id":"59997","title":"赠邓景华南还诗","dynasty":"明代","author":"罗玘","text":"黔商檐为舟，海贾舶作室。檐头雾霿霿，舶底浪潏潏。岂无犭区与貐，磨牙恣搪突。岂无鳄与蛟，掉尾变恍惚。就如底变髳，相对两吃吃。倍蓰如丘山，退走甚搒掖。达人固勤生，其择亦有术。长航下江淮，风伯甚呵叱。朝浮清冷地，莫宿歌舞窟。神京万宝渊，群驵纷授质。联翩巧趋跄，璀璨罗百镒。炰羞进醍醑，纤指铿在瑟。侵晨鞚锦鞯，臧获十六七。赏心適飞飞，舟子已候日。彼迷寤斯言，勇撤弃簪笏。"}
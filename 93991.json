{"id":"93991","title":"题罗巨济教授蓬山堂","dynasty":"宋代","author":"杨万里","text":"蓬莱藏室盛东都，只著古书并老儒。後来许事晓星疏，登车不落问何如。广文先生自有饭，诸公衮衮端无羡。著脚金坡不作难，问津木天何足辨。作堂聊尔题蓬山，此岂有意亦偶然。登瀛仙人多姓许，未必先生肯为伍。书生饶舌定可憎，此话姑置莫葛藤。先生诸孙皆玊永，诵书已作弯鹤声。请来欹桄细细听。"}
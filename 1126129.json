{"id":"1126129","title":"哭赵清之","dynasty":"宋","author":"崔与之","text":"天南□□□重临，遗爱犹存蔽□阴。鼓角三城新令肃，裤襦万井旧恩深。养民但积和平福，涖事常持敬简心。远业设施殊未老，巨川东逝日西沉。老来心事向谁论，每见移时话肺肝。黄甲同登今有几，白头相对古来难。死生转盼星辰坠，聚散酸心幕雨寒。病里不堪闻楚些，海山望断泪汍澜。"}
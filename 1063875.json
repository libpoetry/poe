{"id":"1063875","title":"次韵读韩柳文","dynasty":"宋","author":"释德洪","text":"颍皋韵秀彻，如春在杨柳。清游每见删，题诗□□□。□篇如用兵，曹瞒破张绣。神远付一快，奇变愕众口。□□含至美，醇酽兵厨酒。柳文马顿尘，骄嘶不忘骤。置□□文中，珷玞杂琼玖。同时公与侯，富贵可炙手。人惊风云会，自矜时命偶。一欢难把玩，忽焉成老丑。居然成□□，累累增培塿。两公独如在，并驱让先后。文章有耿□，□语置坐右。我老坐诗穷，奔走营升斗。时能吐佳句，英华出枯朽。"}
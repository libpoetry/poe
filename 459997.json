{"id":"459997","title":"沁园春　盟山","dynasty":"当代","author":"卢青山","text":"山汝无羞，老子与君，算亦两宜。问虎臀龙脊，掩何寂寞，陈苔古壑，藏亦奚为？胡不学他，泠风鹏翼，纵去蓬方四共偎？神鳌老，怕纵横万吨，固难承哉。好名夺我专私，识千载今朝我定来。对形模山鬼，曾无憎否？风标木客，若有情兮。与汝为盟，从今往后，落魄飞黄两莫乖。当置酒，要殷勤为我，舞起风雷。"}
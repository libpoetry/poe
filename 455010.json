{"id":"455010","title":"水调歌头 送周勇兄迁澳洲","dynasty":"当代","author":"张海鸥","text":"周子解天命，又作澳洲行。男儿心志难已，四海任飘零。拟把江山踏遍，指点人间万象，信手抚长缨。君子重行健，策士尚清名。从容把，今古事，辨分明。猷谋在我，岂由天意主其成。昔日长安论剑，移步悉尼煮酒，远梦正盈盈。万里鲲鹏举，执手祝君荣。"}
{"id":"694413","title":"马肇文惠油酒并录示哭一峰先生诗及送林缉熙掌教绝句复以香一束赋三绝见意","dynasty":"明","author":"陈献章","text":"谁以三年报一峰，舒刚盖有古人风。一词亦到君亲地，何处无人覆马龙。清油浊酒慰家贫，老子山中但白云。君欲看云须久坐，晴窗端为起炉熏。南川钓艇已横波，里水渔翁又放歌。今日未知明日事，且倾君酒为君哦。"}
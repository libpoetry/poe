{"id":"469215","title":"晓梦陈晦伯十二韵","dynasty":"明","author":"李蓘","text":"人皆竞荣达，君独嗜编撰。廿载历中外，蹉跎寡青眼。朅来共为郎，相过每一莞。溪水鸣小筵，花林具薄馔。修礼或五浆，飧和讵一盏。直衷肩卫巘，博物跂郑产。鼯鼠涣群疑，竹书征脱简。伊余硁硁心，相得意何限。一朝江浦别，重觌杳未僝。春梦两悠悠，觉来泪痕潸。我闻天中山，青霞接蒐沄。何时携谢诗，青天醉新盏。"}
{"id":"467678","title":"为群中网友题藏头小诗九首以为乐","dynasty":"当代","author":"崔荣江","text":"萍身濯水许沉浮，踪迹天涯岂逐流。倩意江河览天下，影形不系一丝愁。自栏杆上拍霜皮，在意楼头去雁时。飞出离人愁世界，墨鸦好著一秋词。倩面无须脂粉涂，女儿娇媚似当初。幽兰还赋此心蕙，魂也何时系客居。萍洲荻白冷秋时，踪杳经年问向谁。倩女思长耽永夜，影身相照水之湄。蝶粉轻沾一蕊香，舞衣飞过小篱墙。玫瑰羞见拈花客，丛棘深深几瓣藏。蝶须一触到花心，舞却枝头谁不禁。玫有腰肢时见瘦，丛中藏却费人寻。阿阁檐冰两寸微，果然滴冷促添衣。年残犹剩隆冬日，轻雪如花正夜飞。梅衬晶莹入眼红，妆奁折朵捣银盅。轻描颜色飞明额，饰与君前一笑中。依依难忘约鸥盟，梦也缠绵到五更。人醒鸡啼犹恨早，懒梳云髻坐平明。"}
{"id":"466113","title":"归乡作","dynasty":"当代","author":"卢青山","text":"驰车远涉究何事，犹是生身我半家。老叟残馀真濯濯，儿童长大一茬茬。婶能举我清浑酒，妹欲呼哥叔伯爷。只有深宵雨如旧，同人立看浪淘沙。每惊过眼皆新识，且喜邻墙是旧家。母掷双儿死颠疾，父拖一跛困禾茬。唯知昨别犹悬涕，忽报今归已作爷。更问垂髫女安在，前年嫁去隔风沙。"}
{"id":"1109104","title":"寄题赵尉若钰兰所六言四首","dynasty":"宋","author":"刘克庄","text":"平生憎鲍鱼肆，何处割山麝房。试与君评花品，不如渠有国香。屈子平章荃蕙，荀卿区别芷槐。志洁真饮露者，性恶似渐滫来。高标可敬难狎，幽香似有如无。世间少别花者，海上多逐臭夫。绕林寻香不见，对花写貌失真。痴人鼻孔无辨，俗子毫端有尘。"}
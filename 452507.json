{"id":"452507","title":"八声甘州 己丑秋日上崂山","dynasty":"当代","author":"吴金水","text":"是何年大海竟扬尘，陆路接蓬山。看楂枒老树，嶙峋怪石，犹唤飞仙。惊起玄云似墨，挟雨过危巅。听瀑巉岩外，隐隐鸣鸾。天际觚棱缥缈，望琳宫遥耸，铁索难攀。怅浮生寥落，无计脱尘寰。独徘徊、西风磴道，望沧溟、鳌背有无间。闲鸥外，有星槎过，去已千年。"}
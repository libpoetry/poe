{"id":"165083","title":"柴秘书分符章贡同舍饯别用蔡君谟世闲万事皆","dynasty":"宋代","author":"崔与之","text":"玉立蓬山巅，声望高一世。清秋玉壶露，耿耿无织翳，中流屹砥柱，愈激而愈厉。平生学古胸，非为次身计。中边事方殷，命脉实关击。忧世危明主，谁流洛阳涕。直谏逆批鳞，言言皆献替。胡为厌承明，奶飞能且锐。有山服而取，雄跨虎头势。兆民困科扰，椎剥已无艺。独獠丛篁中，跳梁无虚岁。弄印无以易，要起百年弊。西风吹马耳，新凉雨初霁。尺劄闻先声，远氓已怀惠。旌旗簇小队，画戟森兵卫。一方覆盂安，中原谁共济。顾我亦漫仕，空山老松桂。倦梅作归梦，乞身尚濡滞。著夫公已先，脂秣以相继。"}
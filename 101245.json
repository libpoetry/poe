{"id":"101245","title":"赠月长老·天形倚一笠","dynasty":"宋代","author":"苏轼","text":"天形倚一笠，地水转两轮。五霸之所运，毫端栖一尘。功名半幅纸，儿女浪苦辛。子有折足铛，中容五合陈。十年此中过，却是英特人。延我地炉坐，语软意甚真。白灰如积雪，中有红麒麟。勿触红麒麟，作灰维那瞋。拱手但默坐，墙壁方谆谆。今宵恨客多，污子白&lt;叠毛&gt;巾。后夜当独来，不烦主与宾。蒲团坐纸帐，自要观我身。"}
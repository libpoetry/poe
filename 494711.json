{"id":"494711","title":"赠少京兆吴公讱迁都宪巡抚四川","dynasty":"明","author":"湛若水","text":"自我逢君三十春，手攀月野凌清云。连枝粲粲并三秀，花光照耀老灵椿。中丞●历遍中外，垂趐直上青云天。发铏揵下庖丁刃，会中理解牛无全。腰间烨烨张华剑，影摇三峡星斗寒。自古大才当大用，君家家范司寇存。始知馀庆自积善，先公高大于公门。"}
{"id":"730727","title":"次疑始韵","dynasty":"清","author":"严复","text":"欲将赤手挽颓波，壮不如人奈老何。长守夜叉关白昼，早知魑魅喜人过。诸刘南岳久沈沈，黄鞠花时直到今。江上鲤鱼天上雁，可无尺素寄微吟。文心雪苑三千牍，词眼梁汾二百年。寄与后贤须努力，锡山灵秀故依然。生涯何处不笼东，枉对青山说病翁。破产为韩求力士，张良原不是愚忠。"}
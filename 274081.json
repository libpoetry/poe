{"id":"274081","title":"归朝欢·万绪千端那可说","dynasty":"现代","author":"汪东","text":"万绪千端那可说。黯黯销魂唯是别。琵琶马上作边声，明妃远嫁尤凄绝。古今同怨结。擘钗分钿盟空设。指虚无、海山深处，涌见金银阙。艳质轻盈肤似雪。下望尘寰泪凝血。欲将碧海比深情，量乾海水情难竭。梦回添哽咽。梦中犹许魂飞越。渐看看、曙光分瓦，帘外挂残月。"}
{"id":"466222","title":"四绝","dynasty":"当代","author":"卢青山","text":"山云黯黯水悠悠，夜月梧桐坠未休。无事瞢腾又一日，每摊被处始轻愁。秋尽楼南月尽西，一围山壁绕菰篱。读得离骚人欲老，万家深幕梦初迷。台灯如眼照霜眉，只影犹存未便悲。人事艰深浑似海，我凭孤盏作船催。文章事业两无成，心底瓶中一寸冰。休忘今宵骑旧梦，故园何许在迷津。"}
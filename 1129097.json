{"id":"1129097","title":"金刚随机无尽颂 非说所说分第二十一","dynasty":"宋","author":"释印肃","text":"无说名真说，唯有□迦叶。无闻而闻闻，四七当头别。真闻信不猜，无去亦无来。声闻无见解，人天几万回。若言佛有说，执指为真月。月指两俱迷，昧修多罗□。即自谤如来，何因得辩才。和风三二月，花发为谁开。贝叶非文字，决择世间事。义理妙难通，假立多门路。琅函训小孩，得了笑咍咍。欲求天外事，须弃世间财。一条楖?杖，两头光晃晃。打破须弥山，挂在眉头上。南岳与天台，皆入鼻孔内。试问野狐精，你作么生会。"}
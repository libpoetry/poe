{"id":"833660","title":"送入我门来 和㤅伯师《明妃抱子图》原词，寓宜男之意，今更赓之","dynasty":"清末民国初","author":"樊增祥","text":"剖竹称王，依蒲得姓，龙庭汤饼筵开。系出香溪，生小是香孩。黄?羞结桃花子，奈胡语琵琶马上催。问龙种可有，阏氏玉貌，冒顿雄材。老上单于已老，还招汉宫燕燕，万里投怀。他日文姬，粉本预安排。蛾眉一例怜花蕊，更偷祀张仙祈燕禖。取宜男瑞兆，兰香瓠白，送入门来。"}
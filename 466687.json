{"id":"466687","title":"梅园 小绿萼","dynasty":"当代","author":"何永沂","text":"一见翻疑第二回，似曾携手在蓬莱。春风未满江南岸，冰雪争先送绿来。骨清何碍泼胭脂，铁干横斜点点绯。借得东风烧赤壁，倩谁煮酒论英雌。一袭素衣明月白，几回绮梦暗香黄。忽听人呼香雪海，也能幽处也能狂。梅花种种自传神，大雪迎春雨送春。我来正值新正月，蓄蕊含苞更可人。"}
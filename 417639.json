{"id":"417639","title":"满江红 已丑春少卿老师命余赴梅兰芳思南路寓所约临票社活动，余观梅剧多矣，而亲晤其面则初次也","dynasty":"近现代","author":"俞律","text":"十载梨园，才一顾、梅郎本色。浑未老、湖山亭榭，管弦琴瑟。明月盗归公主令，秋风吹乱杨妃笛。恨青霜、刎不断春愁，乌江碧。台下眼，照今昔。场上鼓，催过客。问秦宫汉苑，几回消息。拍手人间儿女态，回肠万古英豪质。为红尘再唱百年歌，东君力。"}
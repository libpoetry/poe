{"id":"466232","title":"十一月十四夜卧肖，中宵起书所闻见，次日即共游平江五首","dynasty":"当代","author":"卢青山","text":"披衣独起坐长宵，醉意犹存梦已遥。淡静月真青女眼，冷看风树怒如潮。迢迢夜色展窗棂，细树依山认未真。唯有月和天两在，村中遥犬吠谁人？千林此刻幽无主，一户谁家夜有灯。不独村庄静如梦，村鸡亦似梦中鸣。疾走趋风无限客，家窗各守梦中魂。火车一笛何方去？过尽千村与万村。身和世界两微尘，何物胸中笑自扪。携月今宵真可逝，浑无人见此乾坤。"}
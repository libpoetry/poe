{"id":"282196","title":"绛都春·古藤书屋，和龙伯","dynasty":"现代","author":"金兆蕃","text":"覆庐运气。去天定几尺，红墙影里。巷口树阴，户外辚声双扉启。谈诗直到冰轮起。劝加饭、殷勤兼味。暂移家具，为花住也，梦寻乡里。归矣。拿舟戴笠，赐书过万卷，柴门重理。虺蔓倚风，蝶蕊堆霞前尘记。垞南垞北千竿翠。念京洛、故应无此。只今谁问藤阴，更拈剩紫。"}
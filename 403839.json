{"id":"403839","title":"雨中花慢 槐花","dynasty":"近现代末当代初","author":"张伯驹","text":"几日炎熏过暑，乍减婆娑。细蕊遮叶。怕西风吹坠，却妨车毂。那似杨花轻薄，差比桂粟堆积。看万家烟雨，密密蒙蒙，一天黄雪。缤纷辇道，寂寞宫城，影带昭阳鸦色。天宝事、凄凉空听，郁轮袍曲。抱恨蝉声断续，名场催老忙客。早南柯梦醒，北窗高枕，不问何国。"}
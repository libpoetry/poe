{"id":"248182","title":"水龙吟·归情","dynasty":"现代","author":"伯昏子","text":"远墟不见氓蚩，雁来谁识云中字。遥情江国，捲帘人老，望亭柳细。羽舞清晖，草藏玄籁，藕风愁砌。念韶华十载，南冠北服，愁无数，尘难洗。景牖重荫暗闭，逐清凉、酒旗天际。别弦翻罢，潮头身醒，客舟安繫。峻树危楼，苦岚愁瘴，隔涛千里。向征霜行露，燕巢低语，问将归计。"}
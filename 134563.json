{"id":"134563","title":"和张促通学士苦暑思长安幕中望终南秋雪呈邻","dynasty":"宋代","author":"司马光","text":"秋云覆秦川，小雨野未显。谁言终南顶，已有霰雪集。返景开新晴，孱颜照都邑。初疑江津阔，还浪横风急。又疑龙悦骨，逶迤委原显。词客登高楼，四望清兴入。当时应晨篇，遗散不复拾。今兹宦帝城，大暑困郁悒。红尘满九衢，出入冠带袭。家居宾旅来，俯楼烦拜揖。回思幕中趣，引领安可及。江翁养文采，正如玄豹蛰。君往犯其严，腾起谁敢絷。嗟予素恇怯，旁睨毛发立。强复缀此章，庶几勇可习。"}
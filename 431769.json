{"id":"431769","title":"满庭芳 七上黄山，题水墨黄山","dynasty":"近现代","author":"刘海粟","text":"云海浮游，玉屏攀倚，天都插遍芙蓉。山灵狂喜，迓客唤苍松。七度重来无恙，记当年、积雾沉峰。补天手，旋钧转轴，旭日又当中。凭高先一笑，青烟点点，郁郁葱葱。正不知费却，多少天工。无限筇边佳兴，都化作、挥洒从容。龙蛇舞，丹砂杯底，照我发春红。六十年前，鸡鸣震旦，一声啼醒神州。碧天红镜，辉映万兜鍪。行遍千山万水，擎镰斧、风雨同舟。五星耀，天旋地覆，处处有歌讴。回头。惊十稔，春郊雉雊，沧海横流。只雷转风奔，四害成囚。从此蛛蝥解网，趋四化、重写春秋。人间乐，无逾此日，甲子庆重周。"}
{"id":"1224824","title":"小混沌","dynasty":"元","author":"陈旅","text":"大圜县?含清滓，倏忽多事中央死。玄精散作万星繠，天椽不堪参堕趾。日化七十皇有虺，蜀霤难苴绚材委。杀妖壶涿惊弗燬，剡剡灵光照寒汜。老龙乘碛用师纪，俾作鱼丽阵中士。风云往来江落水，虎臂滩回玉生子。缃文素肌温栗理，方叔得之惊且喜。羃蒙错绮鐍髹篚，闭门乍观戒贪褫。呜呼混沌乃若此，吾终乞之还汝始。"}
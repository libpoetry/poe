{"id":"699424","title":"德山简刘宪使","dynasty":"明","author":"袁宏道","text":"碧渚苍烟分外奇，浪中丹雉影离离。云开绝壁趋庭吏，溪尽春杯见戟枝。暇日山臞多对语，清时苗部也传诗。南阳子骥今谁是，正好从君觅路岐。龙潭秋水碧鳞鳞，好向桃源去问津。云里高才如洞府，花间生齿类仙人。嗟他善卷中同世，记取金刚是故邻。为语殿西三杜子，青莲今巳悟前身。"}
{"id":"1127310","title":"又挽词三首","dynasty":"宋","author":"傅察","text":"萧叶蟠根大，于门结驷新。鹓行尊几杖，鹤骨离风尘。追挽倾朝绂，褒荣动帝宸。惟应两河道，犹想锦衣春。遗子一经足，成家五福并。千钟欣禄养，万石仰荣名。日射铭旌字，风传衮铎声。摇知开吉地，不假问三生。榆社聆风远，兰阶托契深。兴宗知有自，处贵独无心。陇柏晞朝露，庭槐长夏阴。如公更何恨，顾我尚沾襟。"}
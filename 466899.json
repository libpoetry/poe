{"id":"466899","title":"新编系列剧《天龙八部》 第十五卷八首","dynasty":"当代","author":"杨启宇","text":"偃师伎俩幻无穷，螓首纤腰任克隆。倾国倾城同一貌，翻教嫫母擅春风。万头攒动仰高台，宝马雕车博彩开。覆手为真翻手假，个中消息费疑猜。金册藏家岂浪传，黔山嘘气化钱山。美人忍爽三生约，怅望花旗落照间。潲水精油注水猪，黑心月饼腐心酥。丧良歪到婴儿奶，无毒由来不丈夫。假凤虚凰入戏来，北漂生计实堪哀。居然爆丑成新秀，直把传媒作鸨媒。拥旄建节领封疆，赫赫威仪震八方。夤夜轻车临陋巷，焚香俯首拜仙娘。短尺缺斤太不该，货真价实好招牌。将伊一纸投消协，说是三陪只两陪！折腰岂止稻粱谋，珠箔牙床玉枕头。忽羡他山猿鹤好，挂冠掩袂下洋洲。"}
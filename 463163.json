{"id":"463163","title":"水调歌头 丁亥腊月雨夜中大北门珠江畔漫步并看『金海湾』楼盘","dynasty":"当代","author":"林英男","text":"夜夜笙歌舞，玉坊映星辰。无端风雨谁唤？起舞有谁人？涛涌万家灯火，鼍伏半江烟锁，莫把角犀焚。自古霜风烈，刮去古今痕。潮如醇，醉孤塔，灌迷津。危楼指点，沧海曾有灿珠沈。八极荒岚云雪，万古长空风月，莽莽大江魂。蓦见雨中我，秉烛夜游身。"}
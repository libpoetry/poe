{"id":"466884","title":"夏日无聊遣兴二首","dynasty":"当代","author":"杨启宇","text":"掣电奔雷感逝波，塞胸豪气半销磨。醉吟屈子呵天赋，愁唱王郎斫地歌。阅世屡惊苍狗幻，登临每叹夕阳多。青霄碧海徒凝望，潦倒乾坤奈尔何。大道如天我独迷，立锥无地尚忧时。遥怜凤泊鸾飘日，拟写琼思玉想词。瀛海风涛鲸浪涌，星河光景帝槎驰。苍茫心事凭谁诉，偃蹇城南一布衣。"}
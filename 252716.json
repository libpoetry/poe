{"id":"252716","title":"凤凰台上忆吹箫·和漱玉词","dynasty":"现代","author":"林修竹","text":"南浦送君，河梁携手，时时忆在心头。任庭花似火，新月如钩。祇恹恹无聊赖，怅惆处、何日是休。腰围减、春日分袂，又到新秋。堪羞。年华辜负，可爱的青春，一去难留。每月明人静，独上高楼。惟有楼头燕子，应怜我、尽日凝眸。望不尽、星隔河汉，柳牵离愁。"}
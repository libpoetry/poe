{"id":"571898","title":"人日自笑","dynasty":"明","author":"袁宏道","text":"是官不垂绅，是农不秉来。是儒不吾伊，是隐不蒿莱。是贵著荷芰，是贱宛冠佩。是静非杜门，是讲非教诲。是释长髸须，是仙拥眉黛。倏而枯寂林，倏而喧嚣阓。逢花即命歌，遇酒辄呼簺。一身等轻云，飘然付大块。试问空飞禽，澄潭影何在。旷哉龙屈伸，颓焉方外内。下惠本介和，夷逸乃清废。"}
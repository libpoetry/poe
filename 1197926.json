{"id":"1197926","title":"信立","dynasty":"魏晋","author":"无名氏","text":"悠悠沂水经荆山兮。精气郁泱谷岩岩兮。中有神宝灼明明兮。穴山采玉难为功兮。于何献之楚先王兮。遇王暗昧信谗言兮。断截两足离余身兮。俯仰嗟叹心摧伤兮。紫之乱朱粉墨同兮。空山歔欷涕龙钟兮。天鉴孔明竟以彰兮。沂水滂沌流于汶兮。进宝得刑足离分兮。去封立信守休芸兮。断者不续岂不冤兮。"}
{"id":"155958","title":"广信试院追和东坡催试官考校韵","dynasty":"宋代","author":"喻良能","text":"深院锁凉秋，西风坐间好。几净窗明尘不飞，似蹑红云至三岛。数枝淡淡桂新香，千带垂垂柳初老。此邦天下秀，多士邹鲁无。负薪或解谈王道，被褐或解谈王道，被褐无非怀璧夫。五兵夺目库观武，大嚼快意门过屠。谁言扳才古难必，披沙求金要须得。回思裹饭然脂烛，一心敢拟思鸿鹄。"}
{"id":"245575","title":"黄居中潇湘图歌","dynasty":"宋代","author":"高似孙","text":"天晴而雨断兮，作苍梧九疑之高。秋风行而川怒兮，泄潇湘洞庭之奔流。树不知名兮山抱複岭，沙不计程兮水趋它洲。波作止兮蛟舞蛟蛰，云晦明兮猿呼猿愁。原不可作兮兰亦尘土，贾傅归汉兮鵩其何尤。谁呼鱼兮北澨有酒，谁鼓励柜兮南当有膛。怀斯人兮杳霭千里，目怅望兮吾其归休。"}
{"id":"436705","title":"再用渠字韵","dynasty":"金末元初","author":"段成己","text":"儿女怜翁竟挽须，侯门何事曳长裾。功名于我非所愿，风月与人良不疏。绛灌自能扶汉业，绮黄只合老商馀。耳根一洗尘嚣净，㶁㶁寒泉玉漱渠。倚门吟啸撚冰须，笑罢山堂月满裾。活计萧条秋水冷，鬓毛衰飒暮林疏。难将朽质供时用，幸有藜羹给岁馀。自笑妄生分别相，清沟未必胜污渠。"}
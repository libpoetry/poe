{"id":"251209","title":"渡江云·洪州年会聆熊社课词","dynasty":"现代","author":"李映斌","text":"薰风回绛帐，听公玉唾，物外一身馀。星槎今古越，唤起词仙，共赋宴清都。箫韶绝响，叹素抱，银汉蟾孤。千载回，麈谈声歇，云气满衣裾。嗟吁。吟边堕萼，梦底幽馨，怅襟期难遇。还记取，骚魂沉恨，沧海遗珠。人间别有情难已，望故园，春远平芜。千万绪，凭教雨织风梳。"}
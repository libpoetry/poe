{"id":"459469","title":"出看陇荷二章 其二","dynasty":"当代","author":"卢青山","text":"垄田种荷四五畦，日日遥望身难随。长夜能闲不可见，闭门穷作荷花诗。空口说食岂有味，荷将罪我面心非。裸臂出与夏相敌，天公赐雨随鞋飞。未开蹙蕾怪吾早，已落孤蓬怨我迟。相见能欢谁最好？欲语红唇半张时。盈盈夏雪点苍翠，楚楚娇风摇圆葳。就中一二吁可叹，鸡皮斑褐老人肌。久立人怪吾将归，清香淅淅欲远追。岂能筑亭入荷隙，为吾日日排酒杯？"}
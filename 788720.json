{"id":"788720","title":"水调歌头五首  其五 春日赋示杨生子掞","dynasty":"清","author":"张惠言","text":"长馋白木柄，斸破一庭塞。三枝两枝生绿，位置小窗前。要使花颜四面，和着草心千朵，向我十分妍。何必兰与菊，生意总欣然。晓来风，夜来雨，晚来姻。是他酿就春色，又断送流年。便欲诛茅江上，只恐空林衰草，憔悴不堪怜。歌罢且更酌，与子绕花间。"}
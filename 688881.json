{"id":"688881","title":"出都留别倪司成鸿宝二首","dynasty":"明","author":"何吾驺","text":"当行飞雪冻寒侵，是夕把君诗细吟。若为泰交增赤泪，如追携手发孤心。浮云千古何须恨，多垒四郊谁独深。路出芦沟还好月，待看天上起凝阴。快为归去痛相离，不语看君可那思。士亦有心宁好爵，时方酣意遂幽期。孤弦流水馀三弄，绝壁高山有一枝。努力圣朝容洗耳，赤松何用访芝眉。"}
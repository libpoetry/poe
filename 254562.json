{"id":"254562","title":"浪淘沙慢·烟雨楼记游","dynasty":"现代","author":"徐震堮","text":"市桥外，湖风送暝，岸柳摇碧。霜力初酣素陌，诗情正绕画楫。知坼绣楼台移曲折，倚危阑、绿影扶屐。揽四面烟波暮帘卷，空明荡愁睫。闲立。嫩凉暗逗林隙。早鹭老荷枯横塘冷，向晚湖水急。巡翠罨长堤，风影如织。去鸿未息，鸣橹声中，一片晴霞红湿。唤起归舟迎寒入，鸥程阻、胜游顿隔。但回首、清晖留梦忆。更休问、角里长街，甚处觅，一楼独借斜阳色。"}
{"id":"688896","title":"步韵却寄欧嘉可二首","dynasty":"明","author":"何吾驺","text":"每诵新诗泪满裾，百千期许扫云馀。闻鸡遂作兴朝祟，接淅空留拜阙书。白发思君寒入梦，绿槐问友起烹鱼。连天烽火逾三月，拔剑歌来不可居。经春门径未全开，忧国无能枕碧隈。有可付人终老得，无因遣闷赖君来。异时鸡黍能添子，遭乱耕耘不用材。倘许八龙同下食，扁舟百里日过回。"}
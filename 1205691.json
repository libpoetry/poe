{"id":"1205691","title":"沁园春","dynasty":"元","author":"李道纯","text":"身处玄门，不遇真师，徒尔劳辛。若绝学无为，争知阖癖，多闻博学，宁脱根尘。固守自然，终成断灭，着有着无都不真。般般假，那星儿妙处，参访高人。一言说破元因。直指丹头精气神。问一穷玄关，本无定位，两般灵物，只在心身。动静相因，有无交入，五气朝元万善臻。幽奇处，把一元簇在，一个时辰。"}
{"id":"633792","title":"甲寅春二月与蜜在慧均四藏自显超汉铁关洞开瓶出法敌不息漪文始十靖一挂云诸子从燕台南归取道泰安登岱岳所经胜槩矢口咏歌共得五言近体十二章以志一时 其二 上红门","dynasty":"明","author":"释今无","text":"绿影云俱远，红门路始通。精神难透石，衣袂易呼风。峡月疑流雪，山霞似坠虹。廿年登岱意，却值乱离中。"}
{"id":"282101","title":"百字令·予弟南生游艺多能","dynasty":"现代","author":"金兆蕃","text":"离群已久，睹分明泥雪，使人悲也。记得西窗初试笔，心手一时潇洒。浓染花心，淡钩叶背，补点寒苔罅。看粉本墨痕，同照寒夜。不信雹碎霜彫，湘波梦迹，都作云烟化。泽畔孤吟徒苦我，天吝灵均才借。失计当门，末途空谷，此恨凭谁写。谢池荒矣，惠连天上应讶。"}
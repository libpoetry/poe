{"id":"1126862","title":"渔父二首","dynasty":"宋","author":"黄庭坚","text":"秋风淅淅苍葭老，波浪悠悠白鬓翁。范子几年思狡兔，吕公何处兆非熊。天寒两岸识渔火，日落几家收钓筒。不困田租与王役，一船妻子乐无穷。草草生涯事不多，短船身外岂知他。蒹葭浩荡双蓬鬓，风雨飘零一钓蓑。春鲔出潜留客鲙，秋蕖遮岸和儿歌。莫言野父无分别，解笑沈江捐汨罗。"}
{"id":"958351","title":"马伏波请征蛮据鞍矍铄时年六十一陆鸿渐景陵人蚤年事比邱后始改业为儒今复州东门外小寺断碑犹言是鸿渐当时受业院也予去年蒙恩谪桂阳正年六十一今徙复州尝访鸿渐之遗踪戏成一绝","dynasty":"宋","author":"郑刚中","text":"去年寥落征鞍急，矍铄殊非马伏波。今此有缘希陆羽，暮途求佛又如何。"}
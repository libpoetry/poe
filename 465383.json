{"id":"465383","title":"金缕曲","dynasty":"当代","author":"梁实秋","text":"看二毛生矣。指顾间、韶关似水，从何说起。诗酒豪情抛我去，俯首推敲译事。隔异代、谬托知己。笔不生花空咄咄，醉踌躇、含咀双关意。须拈断，茶烟里。如今称了平生志。却怨谁、相如消渴，难图一醉。只羡伯鸾岁月好，多少绮思堪寄。小院落、山妻料理。曳杖街头人不识，绿窗前、营自家生计。富与贵，浮云耳。"}
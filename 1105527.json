{"id":"1105527","title":"杜殿院挽词","dynasty":"宋","author":"王十朋","text":"流落杜陵老，平生一饭忠。大贤宜有后，异代果生公。文艳神藜烛，霜蹄御史骢。九原呼不起，萧瑟柏台空。亲擢逢明主，台纲振一时。触真同獬荐，问不到狐狸。奸佞已落胆，江湖甘把麾。贤哉郭有道，无愧蔡邑碑。我昔游三馆，闻公论立朝。端如平日语，果不小人饶。节义真齐固，年龄不逮乔。英魂已天上，楚些讵容招。"}
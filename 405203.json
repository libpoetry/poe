{"id":"405203","title":"菩萨蛮 冬日四首","dynasty":"近现代末当代初","author":"刘逸生","text":"年年都觉人添老，老来情味谁能道。回首旧征鞍，关山长路难。花开花又落，岁月抛人却。雨过倚危栏，湿云催晚寒。秋痕易老情难老，无情最是天涯草。伫立望黄昏，思量一代人。悠悠人已暮，剩有凝情处。忆得少年时，何曾伤别离。晚帘乍卷轻寒落，一星初上阑干角。悄悄问星星，一生多少程？楼高遮四面，对望何曾见。天上自多情，红尘醉未醒。闲时况味如清酒，偶然似浪轻轻逗。杯里望群山，千重乱石滩。无边哀雁落，鹰隼窥林薄。去日路如何，江湖雨雪多。"}
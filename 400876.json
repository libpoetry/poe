{"id":"400876","title":"永玉家永玉家","dynasty":"民国末当代初","author":"聂绀弩","text":"夫作插画妻著书，父刻木刻子构图。四岁女儿闲不住，画个黑猫妙矣呼。此是凤凰黄永玉，一家四口斗室居。画满低墙书满架，书画气压人喘吁。偶尔开门天一线，鹅鸡狗兔乱庭除。道是米家书画舫，多他两代女相如。君家不乐谁家乐，一体浑然盘走珠。"}
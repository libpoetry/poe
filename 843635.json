{"id":"843635","title":"虞美人 寄胡双仙世妹二闽","dynasty":"清末民国初","author":"叶璧华","text":"携琴擪笛穿花去。小集幽亭里。别来草草度流光。又是露珠滴粉坠莲房。知音人世能逢几。同解惺语。思君不见诵君诗。知否银缸挑尽独眠迟。单衣才换闲抛绣。帘幕凉飔透。瘦容扶起立西风。怕见黄花憔悴一般同。咫尺琼楼天样远。无计寻仙眷。蠲除愁病慰相思。日盼彩鸾云外降迟迟。"}
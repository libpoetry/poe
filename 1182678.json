{"id":"1182678","title":"酬韶州裴曹长使君寄道州吕八大使以见示二十韵一首","dynasty":"唐","author":"柳宗元","text":"金马尝齐入，铜鱼亦共颁。疑山看积翠，浈水想澄湾。标榜同惊俗，清明两照奸。乘轺参孔仅，按节服侯{犭冊}。贾傅辞宁切，虞童发未䰉。秉心方的的，腾口任{口顏}{口顏}。圣理高悬象，爰书降罚锾。德风流海外，和气满人寰。禦魅恩犹贷，思贤泪自潸。在亡均寂寞，零落间茕鳏。夙志随忧尽，残肌触瘴?。月光摇浅濑，风韵碎枯菅。海俗衣犹卉，山夷髻不鬟。泥沙潜虺蜮，榛莽斗豺獌。循省诚知惧，安排秖自?。食贫甘莽卤，被褐谢斓斑。远物裁青罽，时珍馔白鹇。长捐楚客佩，未赐大夫环。异政徒云仰，高踪不可攀。空劳慰憔悴，妍唱剧妖?。"}
{"id":"465987","title":"用陶公饮酒韵二十首并序","dynasty":"当代","author":"添雪斋","text":"仲夏密雨急，幽寒故来之。人间谁复省，见时即别时。愁绪如细草，青青密而玆。缓缓接远路，此去不堪疑。扬风动如波，趋向梦中持。风沉迫雾厚，群楼涨如山。数灯垂欲灭，黯黑不可言。素心亦将竭，优昙落千年。封冻昏懞下，沉哀毋须传。你我自所惜，人世故无情。荼蘼花如雪，暗路开莫名。三者各冷冷，其间漠然生。一击风来速，花萎惯不惊。翩然垂死者，诀别梦已成。夜城流光烁，暗里精魂飞。所怀是何人，相忘失喜悲。破碎虚空界，彼此无可依。千年若无睹，携如砂尘归。但馀梦中蝶，腐骨终不衰。释之胭脂色，湮灭亦不违。午夜海雾深，灰白蒙世喧。四壁流灯急，车声速已偏。过去往来者，旷原并冥山。一醒一复灭，某去某难还。眼枯失前路，衰疾孰能言？其情如罗网，千结锢谁是？诀别在炎夏，视我终焚毁。馀魂似莲华，瞬息展丽尔。幻灭作繁星，午夜正流绮。五月幽空下，红莲烁其英。剔骨成绚烂，无物即深情。瞬死悦斯人，星雨砉然倾。一炬礼吾心，认作惜别鸣。已矣复何求，明日非此生。相思生玉树，临风展其姿。摇动寒江雨，沉吟压繁枝。催人复别离，憔悴固无奇。时痛徒然记，珍重亦难为。行行重行行，天涯永相羁。大门轰然合，无间界已开。中有沙罗树，凋落盈我怀。眩目金黄蕊，难与痛苦乖。一瞬尽残枯，无语做深栖。恍有伫立者，同堕此尘泥。无人怜颜色，前行殊难谐。绝决虽旧调，终是当局迷。临风虚自囚，默默祈相回。歌沉珊瑚海，风起海城隅，隔海有微星，悠颤在岸涂。一侧极速路，车流嘿然驱。烟尘覆吾衣，逝者影无馀。俟此生别离，去向何处居？从来秋深时，苍天如大道。孤鸿自往来，原陌青衣老。馀情与花蔓，荒骨皆腐槁。心头朱砂色，已无一枝好。何堪收囊中，聊为持之宝？别久必不识，茫茫失里表。乙酉十一月，初四大风时。一城黄叶尽，见书离别辞。细雪观此心，苍凉坠从兹。舍身同为尘，埋骨何须疑。缱绻归永夕，绝响不我欺。年来春草下，请随风忆之。群黑噬于城，零点木然境。重寒已弥生，无地容其醒。微语如星芒，窃窃待引领。百感俱冰结，何思得独颖？飞迸成细雪，精灵夜烛秉。吾于荒原上，哀鸿斑驳至。吾于斜阳里，凝寒稠如醉。吾于长夜下，时空失其次。思想破如沙，扬之何为贵？馀光漠然传，一粒皆一味。天意固不衰，春风浮旧宅。槁木欲轻软，伏藏微苍迹。动念在瞬间，覆卵密千百。争涌成新诞，万转春花白。蚀骨琉璃色，深怀哀与惜。花雨随风倾，斑斓如著经。观之识春寒，片片冻血成。生亦此朝花，长辞不可更。残骨作思网，些些驻虚庭。是夜罟冷雨，为谁有悲鸣。锥耳复锥魂，淋漓瘗中情。春死花愈赤，峭骨晚来风。远忆同纷坠，西极碧血中。凄唳无暂止，决绝人间通。或有栖魂地，风起柳如弓。春醪稀薄绿，倦死梨花得。风直草如丝，卷触承其惑。残影弥空落，深心或湮塞。所辞碧玉枝，所思在梦国。春末四之日，时痛难静默。檐角梧桐花，紫眸观群仕。莽黑重城下，光阴不关己。冷然无可触，漠然无所耻。孑影断续飞，一灵归万里。软紫涅铁色，溶于寒武纪。迄今逢我魂，故梦复难止。舍此众生相，化为尔骨恃。暝花观已久，真红死愈真。萤灯光一线，缚之黑愈淳。残露星流下，玲珑青愈新。夙夜观天者，隔违越与秦。激风逾旷野，音息掌中尘。万树朱成碧，别久思力勤。沉香不盈抱，执手不得亲。三百六十日，明灭谁问津。散魂复潸然，拂袂湿我巾，情天皆苦网，我亦网中人。"}
{"id":"74850","title":"沁园春·谷仙田","dynasty":"宋代","author":"吴景奎","text":"谷□仙田，瑶草谁栽，山中子真。向紫霞洞里，凿开丹室，素华台上，瞻望飙轮。王子吹笙，洪崖握手，烂醉桃花万树春。都休问、蓬莱清浅，天地氤氲。有时澡雪精神。诵蕊笈丹书小篆文。更佩联明月，剑寒秋水，或笞鸾凤，或医麒麟。碧落空歌，紫虚郁秀，径挟飞仙拜玉宸。天门近，听履声直上，高步星辰。"}
{"id":"456315","title":"挽贝子","dynasty":"当代","author":"程滨","text":"吾生天地间，天地有风雨。避身岩穴中，坐看狂叶舞。吾未求人食，竟为人所虏。知君爱吾歌，重资求其贾。汝为闻吾歌，饲我以新黍。栖身有雕笼，奉食器皆古。间关吾亦歌，实是向天语。何日脱樊笼，重向白云举。汝为稻粱谋，日日去兹土。置我于檐下，熟视则无睹。猛雨如惊涛，倾泻自天府。笼中无可避，汝今在何许。努力战飙风，飙风如利斧。我命如残烛，散作风中缕。汝来收我笼，但把我尸抚。汝知我心伤，孰知汝命苦。汝在天地间，天地樊笼汝。风雨旦夕至，剩汝独伛偻。"}
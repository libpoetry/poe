{"id":"767035","title":"大酺","dynasty":"清","author":"俞士彪","text":"恨杏花飞，杨花乱，迷了天涯归路。小楼空极目，见春江潮落，烟生古渡。新涨授蓝，寒沙漾白，日暮锦帆何处。看看黄昏后，盼玉蟾不上，独扃朱户。但酒困扶头。诗成拄颊，恁般情绪挼。关河虽间阻。问怎便、忘了别时语。更不愧、树知连理，鸟解相思，忍凭他、芳辰暗度。燕足书难托，纵蹙损、镜奁眉妩。也空自、伤迟暮。痴情无奈，欲向梦中留住。那堪又闻夜雨。"}
{"id":"211778","title":"予居苕溪上与白石洞天为邻潘德久字余日白石","dynasty":"宋代","author":"姜夔","text":"南山仙人何所食，夜夜山中煮白石。世人唤作白石仙，一生费齿不费钱。仙人食罢腹便便，七十二峰生肺肝。真租只在南山南，我欲从之不惮远。无方煮石何由软。佳名锡我何敢辞，但愁自比长苦饥。囊中只有转庵诗，便当掬水三咽之。"}
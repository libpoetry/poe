{"id":"404265","title":"满庭芳·武昌怀古","dynasty":"近现代末当代初","author":"黄咏雩","text":"黄鹤天高，赤乌年远，大江淘尽英雄。晴川芳草，何处认吴宫。一自孙髯去后，艨艟渺、浪阔烟空。重回首，山围故国，今日又东风。匆匆。多少事，食鱼知味，驰马留踪。奈玉笛梅花，吹怨无穷。依旧南楼月色，还迟我、来倚帘栊。惊涛急，临流击楫，休怕水中龙。"}
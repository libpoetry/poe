{"id":"820560","title":"长亭怨慢   欧战启后，遵海而南，谋归故土，止于国门之外","dynasty":"清末近现代初","author":"吕碧城","text":"问绀海、弄珠游女。几度桑尘，悄迷星睫。侬约巢痕，倦云来去两凄绝。汉家陵阙，恨绕树鸟啼歇。咫翠涩宫沟，荡不返、年时零叶。愁切。忆娇雷四起，人在芙蓉塘角。霞烽流艳。尽明日、阴晴难说。掩袂忍回车，花落江南时节。"}
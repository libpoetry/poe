{"id":"431481","title":"齐天乐 腊鼓","dynasty":"近现代","author":"邓潜","text":"鼕鼕打得年光去，春从细腰挝到。社待祈蚕，盘将贴燕，响凑一群娇小。乡心动了。怎记里名虚，回帆信渺。白雨跳珠，岁华如梦自惊觉。忧时今又日老，正平悲壮意，传出多少。豆子山前，灶君祠畔，莫变渔阳凄调。番风预报。定逐节催花，万红春闹。逗起箫声，卖饧天气好。一痕袅出相思否，寒烟瘦如人样。鸟迹分明，麝薰浓郁，生爱银荷偎傍。重帘早放。看圆晕螺纹，密穿蛛网。想正书空，落花风影又轻飏。添来红袖夜读，玉郎从别后，閒却书幌。好梦曾萦，回文奉寄，一缕情丝拴上。蘼芜自贶。纵心字烧残，热灰还酿。检点荀衣，贴身劳细想。"}
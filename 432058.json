{"id":"432058","title":"传言玉女","dynasty":"近现代","author":"张克家","text":"最好相思，不见若人如雪。六郎丰貌，较莲花莫别。瀛海淼淼，想像馋涎空咽。倭船满载，宁馨尤物。响遏行云，曼声迟凝又绝。舞衫初试，带长裙不揭。非耶是耶，一个常仪奔月。算来徐市，未生时节。海外扶余，傲彼药师红拂。舞台扮演，问何人巨擘。三侠邈矣，企慕太原裙屐。镫荧酒酽，醉乡头白。满地戈鋋，战芦塘冷瑟瑟。后妃皇帝，亦名场一剧。花枝笑侬，肮脏鬓髯如戟。英雄儿女，泪痕凝赤。"}
{"id":"509501","title":"成化己丑丁先人忧守制甫半载十二月二十日忽奉恩诏夺情起复进阶右都御史总督两广军务兼理巡抚上章辞免升秩乞留终制不蒙俞允感而有作","dynasty":"明","author":"韩雍","text":"苫块馀生心已灰，谁知恩命又来催。不堪骑马迎丹诏，安忍临戎被墨缞。孤子上章空有愿，圣皇注意莫能回。满怀无限君亲感，图报惟应罄谫才。"}
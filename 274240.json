{"id":"274240","title":"水调歌头·刘辰翁词每有惘惘不甘之意，读之动人悲愤","dynasty":"现代","author":"汪东","text":"零雨复零雨，何处踏春阳。盈虚消息天道，此理极微茫。历历前人成败，空费后人著笔，谁垛万千行。四序更推转，春去令心伤。吊箕封，民何罪，战征忙。缨冠被发吾事，裔胄共炎黄。蠢尔羌戎羯虏，毒螫但凭蜚蛊，穷寇敢称强。誓报东门役，此恨莫轻忘。"}
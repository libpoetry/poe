{"id":"1235935","title":"竹枝歌六首 自温州抵处州途中作","dynasty":"元","author":"宋褧","text":"江南十月如春晖，不知北土霜霰霏。揽屿亭前橙荐酒，瑶□岭上汗沾衣。容城洞口朝雨霾，江心寺下早潮回。永嘉山水自好在，永嘉过客不重来。此去京城五千里，川途修阻万山峨。好山好水且消遣，欲说离愁将奈何。思远楼前罢登眺，华盖峰下好吟哦。东瓯舟子趁潮去，棹讴不似竹枝歌。山头小雨云如衣，山下白烟是□炊。永嘉上流无驿路，永嘉舟中宜赋诗。石如鹅卵水如玉，安溪戈□清有馀。我侬舟中多乐事，坐□看□□□□。"}
{"id":"163640","title":"寿悦斋李先生","dynasty":"宋代","author":"程公许","text":"君不见温公崇福十五年，上下千载书法岩。又不见蜀公静退不待耄，钟律制成天一笑。乐则行之忧则远，出处无非圣之时。一朝都人拥马首，留相天子不得辞。颍昌胡为几不动，各以就去揭榘仪。悦斋先生天下士，琬琰琮璜国镇瑞。盛名姱节耀古今年内，岁晚松阶犹候对。时台剧谈锯蜚屑，志堂析疑{上竹下氐}启钥。夜归风雨一龛灯，目电窥书光烁烁。禹贡山川如指掌，漆园之解无郭象。更将次五订箕畴，不妨后觉勤鑽仰。年来岷峨殊怆悽，公与洁斋名德齐。长康磊配晓月，士有司命国蔡蓍。卧架诗书差足乐，凭高忍见楚氛恶。岂不望公勇拂衣，正恐百姓须公活。愿公相业追无佑，以一至诚服雄狡。愿公眉寿如东轩，黄发皤皤国元老。云蒸雨族沛作霖，贤以类聚治乃兴。卷舒在公亦何心，四海矫首四山岑。薰风自南一披襟，起舞称寿千黄金。洗耳五弦虞氏琴，为公缓轸歌嗣音。"}
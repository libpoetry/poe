{"id":"816783","title":"满庭芳 春游","dynasty":"清","author":"董俞","text":"岩腹欹红，湖唇罨绿，春光此处偏饶。丹襟双燕，飞过赤栏桥。人似东风无力，梨花梦、魂断难招。高楼上，玉笙吹罢，烟月总无聊。迢迢。云水阔，越王城下，独倚兰桡。叹十年行役，素发飘萧。记取三生石畔，寻旧约、几度魂消。山深处，烹苓斸术，容我伴渔樵。岸暝侵云，江深妒雪，萧萧声遍秋风。伤心客路，摇落正相同。十月江南暮景，空凝望、烟雨冥濛。谁为伴，鸥汀紫蓼，渔舍更丹枫。孤蓬。还夜泊，一声残笛，数点离鸿。更怜他寂寞，露蕊霜丛。偶尔斜阳影里，还误认、柳絮漫空。青山外，平波渺渺，几欲泣途穷。"}
{"id":"466414","title":"临江仙二首","dynasty":"当代","author":"卢青山","text":"底事将行浑不语，小箫吹透重帘。停眉千唤不回颜。低声但说，此曲太凄然。惆怅莺啼三夜雨，楼前一挂秋千。玉梅花落满栏杆。斯人去后，渐渐识春寒。冷却琴书推却客，终朝只伴斯人。等閒指月作天心，当时千遍誓，几句是当真？自到深沉都淡漠，偶然回首前生。衷怀浑不记无情，记她晨雨里，和笑摘梅魂。"}
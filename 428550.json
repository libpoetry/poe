{"id":"428550","title":"张相臣姻兄精于医学，寓居津门，每于诊治之暇，时常著书。丁卯春，偶以咏怀诗赐及命和，江才识浅陋，唯有勉步原韵，凑四首奉和而已，未敢云诗也 其二","dynasty":"近现代","author":"何金江","text":"身世谁能忆楚狂，斯民仰望视如伤。门盈车马声名远，邑有田畴黍稻尝。医国活人参造化，幽居僻地合行藏。见心照病明于鉴，艺海原难以指量。"}
{"id":"417855","title":"水龙吟 宴周传瑛、王传淞","dynasty":"近现代","author":"宋词","text":"试看歌台舞榭，几人才是真能手。仙霓社散，昆伶沦落，江湖奔走。古柳夕阳，渔歌野唱，那堪回首。叹浔阳江畔，琵琶弹断无人听，凄凉透。风景江南非旧，正相逢落花时候。书生意气，知音自许，登楼唤酒。十载飘零，千秋绝艺，一时生丑。待明朝，长空照亮，艺坛星斗。"}
{"id":"814630","title":"水田福德祠，余少时偕弟藻亭读书处，近渐废圮，命儿辈重新之，感赋","dynasty":"清","author":"郑用锡","text":"忆昔读书处，经今五十春。斋庐曾借我，祠宇久依神。祀社枌榆在，比邻主伯亲。何堪风雨蚀，几欲废明禋！里闾轮奂改，今莫醵金迟。藉此灵光在，长将肸蚃期。衣冠尊古貌，豚酒拜群儿。一瓣心香祝，连床记早时。"}
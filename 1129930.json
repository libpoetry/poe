{"id":"1129930","title":"寄衣曲","dynasty":"宋","author":"释斯植","text":"自君之出矣，壁上琵琶君记取。日日望君君不归，自君去后徒相忆。欲剪征衣寄赠君，天涯望断无消息。自君之出矣，欲寄征衣泪如雨。征衣未寄心已悲，一寸相思隔千里。湘江水是巫山云，巫山云是湘江水。湘江两岸芳草深，湘江日夜多行人。行人去去天之涯，门对落花三两家。家家有酒讴且歌，醉来月下弹琵琶。"}
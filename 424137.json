{"id":"424137","title":"花心动·李陈结婚事","dynasty":"近现代","author":"黄光","text":"花为春开，相逢时、欢分两家烟柳。沽酒夜邀，听戏晨呼，才识此君聪秀。绿衣儒将风流甚，应得个、添香红袖。讵过访、东床未暖，竟占佳偶。始信天缘本有。虽素昧平生，自然将就。瓯水蓟门，万里春怀，吉士不妨来诱。待拈斑管催收日，看鳒鲽、同行携手。祝你俩、天长更兼地久。"}
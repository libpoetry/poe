{"id":"443120","title":"沁园春 题旧时日记","dynasty":"当代","author":"秦鸿","text":"日老蓬门，独写寒窗，自筑围城。尽残冬六九，天河淡淡，年华二十，客鬓青青。岂意名存，但求心稳，春雨潇潇役性灵。周遭寂、认依稀故梦，一片空明。梦回犹有晨星。问归去因何太瘦生。更閒书白雪，积诗成癖，频醅绿蚁，有泪填膺。柳敬亭翁，吾乡先辈，教我沧桑只说情。西风急、听孤鸿过却，嘹唳声声。"}
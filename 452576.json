{"id":"452576","title":"一萼红 重过老庙","dynasty":"当代","author":"钱之江","text":"步清深。正神危帐暖，梁藻动龙吟。翠葆归时，庭柯冻折，共此天海愔愔。近残腊，音尘不到，俯仰处，终古暮云沈。槐市重来，香融鸟静，催老秋心。廿载飘零意绪，似炉烟澹袅，沾惹衣襟。往者堪哀，他年谁记，惘惘还怕追寻。九原冷，幽明路迥，想衰谢，都付子桑琴。惟有青红烛火，然到如今。"}
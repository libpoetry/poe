{"id":"248202","title":"兰陵王·寄人","dynasty":"现代","author":"伯昏子","text":"莽原驿。望极层云合璧。青青草、埋白茫茫，日下幽禽正愁夕。苍穹兮失碧。无迹。伊人消息。徨徨去、如晦寒烟，裘锦凋尘度驹隙。鱼书觅灯剔。想淡柳撩人，巢燕萦笛。芳菲岭外孤飞翼。倚殿影浮月，寺钟敲冷，宫河怨结冻若石。不流到侬侧。凄恻。鹤曾识。纵万里扶摇，终向皋泽。青山待著游仙屐。自阮肇一去，萋萋翠织。而今谁顾，露满睫，雪掩膝。"}
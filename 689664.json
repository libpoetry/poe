{"id":"689664","title":"拟古送顾季狂游襄阳二首","dynasty":"明","author":"宋登春","text":"青春驾言迈，江蓠冒青英。吴会有狂且，远托高阳生。丈夫抱奇志，岂同儿女行。近情恐不任，远怀为物婴。南国无伯桃，东海少田横。结交古道丧，感激何时平。白日照郊墟，晨风凄中怀。为子具尊酒，中怀良不开。翩翩孤飞鸿，长鸣向我哀。执手汉水上，念子何时归。生尚崇令德，死即欣泉台。"}
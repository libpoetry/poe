{"id":"649584","title":"太平圣德诗十章 其十 皇上仁圣之心惟在与民同乐故载于玺书先后一致今岁灯夕预沐恩荣者自公侯卿大夫下至京城内外介胄之士市廛之夫近而郊坰畎亩之氓远而冰天炎徼之使皆得仰瞻光华心存铭戴为与众同乐之诗第十","dynasty":"明","author":"杨士奇","text":"西苑华釭千万斛，与民同乐载纶言。群臣百姓兼遐裔，瞻仰欢呼戴圣恩。"}
{"id":"443875","title":"蓉城盛会未克前往，谨赋此以贺〈岷峨诗稿〉创刊二十周年","dynasty":"当代","author":"熊盛元","text":"风骚销沉久，怅然书咄咄。引领西南望，岷峨悬孤月。峰头谁高咏，清音长不歇。招来素心人，吟旌相与揭。诗写性情真，歌为时事发。畅沐草堂风，远绍建安骨。廿载播芳馨，功高岂自伐？盛会值阳春，同人聚仙窟。嗟予困江右，事冗意荒忽。搔首自踟蹰，空羡云间鹘。"}
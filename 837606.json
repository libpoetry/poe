{"id":"837606","title":"尉迟杯·闻任父归国，感赋。用清真韵","dynasty":"清末民国初","author":"李岳瑞","text":"?都路。最销魂、入眼桃千树。红桥几曲阑干，犹识昔游凭处。沧波梦醒春色远，梧云暗湘浦。对西风、鬓影衫痕，坠欢随水东去。殷勤算有何戡，莺花地、当时尊酒频聚。一掬蓬莱余香剩，曾见惯、丁歌甲舞。斜阳外、寻常巷陌，听秋燕、多情劫后语。只江潭、倦柳丝丝，寄语应念吟侣。"}
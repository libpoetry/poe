{"id":"835447","title":"酹江月 其一 春愁","dynasty":"清末民国初","author":"张慎仪","text":"春愁何似，似离离春草，蔓延无已。心上眉尖堆不尽，没个销除良计。病鸟颤声，枯花赍恨，只助人欷歔。烽烟不熄，中宵梦寐犹悖。今古变故难知，锦江绮丽，极目皆萑苇。最苦是创痍垂绝，付与青磷吊慰。纵有贤豪，空拳莫救，日掬西台泪。泪也无益，挽回还视天意。"}
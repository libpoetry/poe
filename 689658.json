{"id":"689658","title":"拟宫中行乐词四首","dynasty":"明","author":"宋登春","text":"小红亭子白阑干，入道宫娥玉作冠。袖出青梅弹鸂?，银瓶满注蔗浆寒。碧殿春深瑶草肥，美人对月舞罗衣。夜来不作青鸾梦，化作彩云何处飞。玉辇春游夜未央，紫衣侍史谩焚香。黄金锁合鸳鸯殿，无限春风到海棠。琉璃砚水黄金瓶，十样鸾笺写道经。太乙紫坛朝帝罢，蕊珠深殿彩花馨。"}
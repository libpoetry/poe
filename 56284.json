{"id":"56284","title":"蒲庵·循彼南涧","dynasty":"明代","author":"九皋声公","text":"循彼南涧，言采其蒲。采之何为？氵随滫是图。彼蒲之良，利用为屦。载缉载捆，如艺稷黍。我思古人，维睦之陈。克用是道，甚宜其亲。我行四方，十年于今。母实有命，予何弗钦。乃筑我居，于越之野。悠悠我思，朝夕于楚。乱离孔怃，山川邈悠。岂不怀归，水无行舟。爰有清泉，在居之侧。既浸既灌，蒲叶嶷嶷。蒲叶嶷嶷，蒲生日多。母氏燕喜，我劳其何。"}
{"id":"432421","title":"题蘖庄图卷五首","dynasty":"近现代","author":"汪精卫","text":"儒家重饰终，墨子论薄葬。事人与明鬼，于义各有当。杯棬与手泽，惓惓不能忘。所以鼎湖人，涕泪收弓裳。汉文恭俭主，石椁生汍澜。达哉张释之，妙喻锢南山。景纯咏游仙，意欲翔寥廓。如何著葬书，所志在糟粕。蘖庄山水好，此意真绵绵。伫看松与竹，一一长风烟。"}
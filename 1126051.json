{"id":"1126051","title":"句","dynasty":"宋","author":"高似孙","text":"砚湿舂锄雨，垆腥郭索泥。鱼带淞江月盈缶，隽处依稀开蟹斗。僧釜菘分甲，渔篝蟹斗脐。有桂丛生须让菊，为鲈归去也输螯。小山花落渠如别，右手螯香我欠肥。菊报酒初熟，橙催蟹又肥。有鱼有蟹美如玉，胡不醉呼黄鹤楼。有晋风姿如此蟹，个个能空无能解。蟹遁迫众隙，鹤饥拳两阶。簖头蟹大须都买，篘下醪香且竟酣。水生奔蟹簄，树杂荫鱼床。明夜定依渔父宿，簄头呼蟹碧丸丸。自携笔具呼西舟，好风吹蟹归鱼篝。山梅能摘索，溪蟹更清癯。蟹生溪味爽，梅报野香疏。翠惊苕影乱，蟹过石阴空。秋兰临涧活，石蟹带霜饥。蟹遨离罅石，翠狎跂枯莲。沙清幽蟹露，树蔚野禽留。相次西风吹蟹老，眼前且作鲙残图。大川足凫雁，蟹老鱼亦老。菊报香篘熟，橙催宿蟹肥。夏蟹新中食，初菘脆入齑。不是桂菊蟹，如何能好秋。风流誇老看元宵。砚八百年今懒进，蟹一尺大何能烹。壮尺大贪持蟹匡，十分香怜破橙黄。月洗黄芦雪，天生紫蟹秋。雁愁奔旧菊，蟹健敌新醪。蟹与人同健，诗如酒怕陈。笑逼花皆立，骚添蟹越遒。最觉黄花如有意，却怜豪蟹欲相疏。沙空擒逸蟹，泉熟煮寒青。菊才重九破，蟹却十分遨。回舟指淞江，径奔鱼蟹海。多买潮来蟹，催烹带得鱼。近涧取白水，初篘烹石蟹。天差鹤管烹茶水，风夹花吹煮蟹烟。蟹才逢毕卓，酒不了刘伶。小山花落渠如别，右手螯香我欠肥。折得花相伴，消渠酒拍浮。未教剪初韭，全如持左螯。雁老已忘苏武节，蟹危犹爱毕郎奇。啜醨正自强持酒，众醉如何敢独醒。笋早趋禽腹，橙香适蟹齑。莼逢鲈始服，橙入蟹偏香。蟹豪留客饭，芎细约僧茶。老蟹自应强隽逸，壮蛑还只象膏粱。斫雪蝤蛑鲙，生香茉莉杯。豆蔻雨分霁，翠蟳雪炊香。蟳肥和雪鲙，梅早夹春篘。无诗如郑谷，有发似冯唐。风稳琛舟引，春归卉服衙。上皇今百岁，近侍不多人。鹿采花修供，猿分石坐禅。梦无全觉久，诗只半聊奇。竹大时闻折，梅明不受霾。今古凭诗了，乾坤赖酒浇。忙犹输使砚，懒尚事持茶。汾献升云鼎，秦遗蚀雪碑。沙冷雁三二，天长帆有无。题遍蛟绡乾碧海，吹将鹤笛上青天。太乙神仙游册府，秦王学士凭阑干。已是飞来鶗鴂了，可能落到牡丹开。东西都汉犹司马，三百年唐只次山。晋书好传偏安石，唐世诸人且乐天。龙尾石须分几寸，牡丹花不望头纲。旋作池来分剡曲，略教花处似苏堤。相依岂恨移来晚，欲诉犹须说到明。花开才一信，人日故多阴。"}
{"id":"163379","title":"拟古二章·霜英滤云母","dynasty":"宋代","author":"程公许","text":"霜英滤云母，月华吐幽魄。浚房销葳蕤，弄杼夜咿轧。天寒日苦短，箧不贮寸帛。婵娟自妍，襟袖无乃窄。停机掩孤嚬，欲歌心已咽。积此万幼女工，织成苧罗白。蹇修来何时，复关滞涂辙。女无终不嫁，谨勿昧所择。忍寒青琐窗，熏麝翠罗幙。粲粲双明珰，团团双白璧。稚齿昔所如愿，习之不能译。春风汇繁囿。角眼会良匹。撷芳索幽占，两美斯有合。及兹岁示晏，为君媚芳泽。"}
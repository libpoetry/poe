{"id":"839860","title":"消寒九集陶社诗人合庆八百岁公宴纪事十四首 其十一","dynasty":"清末民国初","author":"祝廷华","text":"然此关系多，中道胡能止。努力策进行，途穷尚未已。振臂复一呼，应者纷然起。下逮壬申冬，书成色然喜。乃作消寒会，酣畅乐舞艺。海市造蜃楼，荒唐古无比。上下千百年，可以作诗史。天佑我诗人，庞鸿锡繁祉。"}
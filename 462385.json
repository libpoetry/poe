{"id":"462385","title":"望海潮　癸亥中秋兰江中洲赏月","dynasty":"当代","author":"金鉴才","text":"晴沙环水，星河渐渺，浮光捧出中洲。嘉侣似云，园林若市，来分明月清秋。笑语捲重楼。是坠林露响，如菊人幽。玉鉴澄波，并来消尽此生愁。江风细诉轻柔。怅无端锦瑟，逝水悠悠。画坛搴旗，文场跃马，纷纷趣合时流。白了少年头。借閒云一片，载酒行舟。月下与花共醉，天地只轻裘。"}
{"id":"938751","title":"帅节留先生两年粤服氓獠安之一日疏十宜归欲袖手板还丞相言者犹不之置上命以釐廷之禄解印东归门生临川陈元晋援后山送坡仙故事至惠之海丰而别作诗四章云 其二","dynasty":"宋","author":"陈元晋","text":"描画终无说，归来岂不荣。事难工拙较，我自去留轻。过眼风波恶，悬空日月明。人生只恁是，孤鹤九皋声。"}
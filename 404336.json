{"id":"404336","title":"沁园春","dynasty":"近现代末当代初","author":"田遨","text":"小别家山，携手巴城，飒爽英姿。看熊熊圣火，三千风月，堂堂虎阵，十万旌旗。轻燕戏球，游龙击水，艳说中华多健儿。三强外，创崭新记录，别具雄奇。荧屏光影纷披。是赢得、金牌快意时。喜挂奖当胸，笑容可掬，向人招手，热泪横颐。猛气兼人，雄风助我，放眼河山花雨飞。多少事，要弯弓驰马，且趁芳菲。"}
{"id":"157671","title":"碧桃·碧桃本是仟人花","dynasty":"宋代","author":"舒岳祥","text":"碧桃本是仟人花，仟人花里饭胡麻。初来此树向谁得，翠眉婵娟萼绿华。世间俗桃千百数，溪谷往往蒸成霞。纷纷见此欲羞死，乱红吹落污窗纱。陈宫露唾天水碧，粉黛欲学争咨嗟。岂知仟妃作狡狯，挼花染汁便尔嘉。瑶池蟠桃即此种，花飞不肯污泥沙。实成唯许方朔吃，时时还戏王母家。"}
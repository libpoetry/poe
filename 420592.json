{"id":"420592","title":"拜星月慢","dynasty":"近现代","author":"张克家","text":"水净杨枝，茶烹白鹤，苍狗云开月整。眼倦抛书，对半庭花影。绢镫下、信手拈来一炷，是淡巴菰香梗。余味回甘，助蜂团龙饼。记朱明、吕宋风行甚。迨清室、遍后宫妃嫔。敌住瘴气寒淫，胜阿芙蓉隐。醉人时、亦似醇醪酪，终须戒、嗜好谁能屏。看洒洒、出户青雯，吸长劳祝哽。"}
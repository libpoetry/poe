{"id":"691627","title":"崇祯四年秋月重葺三洲岩题壁","dynasty":"明","author":"李逢升","text":"磴道巉岩叠几重，振身且上至人峰。浑无尺地千盘险，别有蓬莱一洞通。平草荒塘今李白，茂林丰草□桃红。愿天社稷万年秀，乐□云窝百世隆。岩内造成一大堂，千精百巧与谁当。无心幻出云窝洞，有志登临居上方。白日得闲过白日，风光莫负好风光。天公知我好幽景，故把三洲别业庄。"}
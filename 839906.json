{"id":"839906","title":"唐君侣笙偕锡友杨映潭先生昌源张子惠先生文藻许彝定先生国凤徐渭臣先生用锡莅江看菊下榻怡园诗以美之","dynasty":"清末民国初","author":"祝廷华","text":"君自龙山逐电来，同游尽是不凡才。宏农齿长姿容秀，京兆眉舒笑眼开。太岳世家遗泽远，玉台新史锦云裁。果然不负东篱约，斟酒花前杖履陪。"}
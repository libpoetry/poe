{"id":"185682","title":"跋明皇贵妃普马图","dynasty":"宋代","author":"陆文圭","text":"声残玉笛梨花月，笑指骊泉浴香雪。宣来天驷玉花骢，醉僛金勒摇东风。阿环业部微相顾，一点芳心情莺诉。五溪老奴侍鞍侧，招摇先入华清路。行幸东西春复秋，那知尤乐两相酬。朝元警踊独清道，胡马长嘶出蓟幽。猿声霜冷巴山晓，锦被遗香清渺渺。南内妆凉稀进御，海云空阔蓬莱少。沪湿花容春雨馀，从有丹青书不如。"}
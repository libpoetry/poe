{"id":"375440","title":"念奴娇·闲闲十亩","dynasty":"清代","author":"蒋士铨","text":"闲闲十亩，看花如、菘韭吏如莺燕。夕露朝霞，供采摘、买断绿愁红怨。老树维驹，残葩炙肉，杂沓笙歌宴。芳丛鹤盖，一年几度相见。独有偃地虬松，孤樘傲骨，横卧如人倦。剔藓扪苔，无醉墨、我向壁闲寻遍。谱继扬州，种分京雊，也算河阳县。城中万户，岂无高士庭院。"}
{"id":"467272","title":"奉和楚楠兄《六二自况》二首元玉","dynasty":"当代","author":"陈振家","text":"奄忽飙尘去不停，盲风怪雨笑曾经。未膺台席缘疏放，略剩诗骚托性灵。庄梦但求随蝶醉，陶杯难以唤心醒。人生滋味都尝遍，妄论空谈已惯听。世间万事各纷纭，桃尽玄都紫陌昏。黄冕龙孙归腐草，乌衣燕子入衡门。天颁微命休轻贱，地葬生灵无劣尊。倘解诗词堪洒脱，何妨日日为倾魂。"}
{"id":"611239","title":"余濒行金陵诸词客分赋都下名胜兼傅之丹青壮我行色舟中无事披册展读忽然技痒赋寄酬之共得二十八景诗如其数 其十四 白门","dynasty":"明","author":"邓云霄","text":"南连驰道北通庄，明月临门皎似霜。沈水已消前日火，栖乌今换几垂杨。楼前调马闻琼佩，台上吹箫待玉郎。自是江南佳丽地，游丝飞絮尽生香。"}
{"id":"806351","title":"摸鱼儿","dynasty":"清","author":"端木埰","text":"泛轻舠一汀春绿，斜阳红浸芳沚。尝魱隽味江乡胜，新笋晚华天气。鱼唱起，看几度乘潮，网下空明里。时鲜上水，鲈美松江，鳜肥桃浪，对此那堪拟。渔家地，掩映垂杨翠苇。停桡负贩争市，渔翁白首烟际。偏爱老饕风味。相见喜，不论价青钱，抛将鱼鳞起，归舟又舣。早泼醋擂姜，炊粇煮酒，人醉篷边底。"}
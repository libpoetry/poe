{"id":"266866","title":"妇病行","dynasty":"唐代","author":"无名氏","text":"妇病连年累岁，传呼丈人前一言。当言未及得言，不知泪下一何翩翩。属累君两三孤子，莫我儿饥且寒，有过慎莫笪笞，行当折摇，思复念之!&rdquo;乱曰：抱时无衣，襦复无里。闭门塞牖，舍孤儿到市。道逢亲交，泣坐不能起。从乞求与孤儿买饵，对交啼泣，泪不可止：&ldquo;我欲不伤悲不能已。&rdquo;探怀中钱持授交。入门见孤儿，啼索其母抱。徘徊空舍中，&ldquo;行复尔耳，弃置勿复道！&rdquo;"}
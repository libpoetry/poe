{"id":"570033","title":"送方伯吴公入觐还金陵却赴浙省","dynasty":"明","author":"王世贞","text":"何限朝天艗，如公五两轻。君王书上考，宴饯下承明。不爱东胶赏，俱称召伯荣。三提长官印，十稔临安城。草木沾恩泽，江山识姓名。官如两高峻，人比孤山清。休汝冠裳会，留恂父老情。画熊犹缓发，竹马已先迎。久偃扶桑?，仍留下濑兵。伫看新节钺，隐隐出西京。"}
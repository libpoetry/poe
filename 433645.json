{"id":"433645","title":"大兴安岭二首","dynasty":"近现代","author":"舒庆春","text":"蝉声不到兴安岭，云冷风清暑自收。高岭苍茫低岭翠，幼林明媚母林幽。黄金时节千山雪，碧玉溪潭五月秋。消息松涛人语里，良材广厦遍神州。岭上森林岭下田，牛肥香草乳如泉。层楼灯火添新景，小市歌声入远烟。伐木红旗明翠谷，运材铁轨接青天。山中父老神枪手，系马白桦射雉还。"}
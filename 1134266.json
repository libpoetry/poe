{"id":"1134266","title":"鄱阳汤仲材以其家息庵存斋东涧三大老鄂州黄龙寺僧惠璋入石诗装为一轴求士大夫赞颂紫阳山下方回之先人字元章嘉定甲戌与晦静先生同年为下偈言而不及此意可乎仲材能作祇夜回作伽佗可也 其二","dynasty":"宋末元初","author":"方回","text":"息存东涧三汤老，文我平生尽见之。身到黄龙山几度，却惭欠读惠璋碑。"}
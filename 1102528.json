{"id":"1102528","title":"秋浦楼义训","dynasty":"宋","author":"赵溍","text":"人生五马贵，岂直荣其身。千里民社寄，委任至不轻。西风塞枣红，边备最为急。军政无他长，事事须责实。公足以服众，谦足以来贤。善政培根本，宽民乃其先。人生皆有性，感动须诚悫。当知愚而神，勿以术笼络。夫人当壮岁，血气未易平。喜怒不可从，反而求诸心。赏罚国之权，毋以逞私欲。断者不可续，黥者亲族辱。忠孝关大节，清白守家传。汝看简册载，不以名利言。吾年七十馀，自觉犹矍铄。勉力报君恩，步步踏实着。"}
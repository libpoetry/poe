{"id":"467666","title":"清明二首","dynasty":"当代","author":"崔荣江","text":"何年无雨过清明，芜草含悲泣鬼城。春梦疏缘春事起，故思多与故人生。膝前憾未雏鸦哺，身后空烧冥纸情。陌上清风何共戚，杏花吹罢落英英。清明苦雨独登台，又瘗相思入野苔。瘦损何曾销故忆，衫宽依旧裹悲哀。纵横昏泪时常滴，千结愁肠久不开。但得清魂常伴我，余生甘愿卧蒿莱。"}
{"id":"467176","title":"拟绮怀应江右课外作业二首","dynasty":"当代","author":"陈忠平","text":"错将红豆种当时，发了南枝又北枝。绮梦分成三世约，春愁捏作一瓶吹。由他破碎由他醉，怪我癫狂怪我痴。长昼难挨况长夜，侵窗风雨最相知。记得初交约见期，烟津风雨望多时。春偏缱绻秋偏瘦，水自迷茫人自痴。偶动尘心惭半老，可怜网路转千歧。年来梦寐将成茧，说与灯知未必知。"}
{"id":"1105990","title":"莫京甫知事有台掾之辟赋诗识别二首","dynasty":"宋","author":"王圭","text":"烈士思酬国士知，云霄羽翼政相期。人言雅望台中妙，我识壮怀天下奇。自是英才为世用，由来了事笑儿痴。回头说向虞罗辈，鹄举鸾鶱可得羁。兰生空谷混荆榛，不碍幽香到处闻。幕府才流推谢掾，宣州宾客忆崔群。清怀叠阵三秋月，行橐双溪一片云。白发书生何以报，惭君出力卫斯文。"}
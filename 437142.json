{"id":"437142","title":"从帅府谒太清宫","dynasty":"金","author":"赵秉文","text":"层宫枕苍陂，地迥风日冷。旌旂隐复见，原陆互驰骋。悠悠尘外趣，窅窅壶中境。山川蒸淑气，草木閟清景。周疆有楚宋，汉隶列钟鼎。尚矣千岁桧，荒哉九龙井。怀奇目以击，契冥心独省。悲欢万古促，赏晤一日永。清波?鱼尾，落照赪牛领。天寒鹰隼击，水落鸿雁影。白日照征夫，青天入渔艇。洗兵江汉清，兹焉事幽屏。"}
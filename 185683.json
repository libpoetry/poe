{"id":"185683","title":"跋牧马图·平原浅陂","dynasty":"宋代","author":"陆文圭","text":"平原浅陂，水草甘美。枯梢吹风，日落尘起。物色祁连山前路，又似逾妆渡陇水。一人解鞍枕欲睡，一人褶绔手仰指。一人持兹谷回头，万马攒蹄行复止。饮者啮者各自然，驰者忽在立者前。驹而幼者随壮者，浴者出没晴波川。风叹雪尾不受鞭，业驱遂者如争先。须叟两骑独殿后，七笠持兵相格斗。老羝挟乳自成群，牧羝人远傍无救。何人丹青手摸写，磅礴胸中有全马。陆子作诗记配野，千古傅流好事者。"}
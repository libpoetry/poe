{"id":"271651","title":"金缕曲·蒙赦有感","dynasty":"现代","author":"宋词","text":"负罪三年久。便蒙恩，千羞难洗，声名已臭。意懒心灰知骨贱，不向人前开口。万种苦此番经受。早日安排归村野，战风霜再试挥锄手。从此去，不回首。眼前人事皆非旧。记当初，梁洲游赏，秦淮醉酒。少年踪迹细寻遍，怀念平生师友。系情处后湖垂柳。阿妇长离今生别，惟罗衫泪枕常相守。冰雪路，独自走。"}
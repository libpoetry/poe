{"id":"431809","title":"抗战胜利后感怀二律","dynasty":"近现代","author":"孙俊在","text":"家近难归暗自愁，往来无碍羡扁舟。文书惯伏公门案，局促幽居小角楼。经乱未将家计理，有钱还作少年游。从今鞭著祖生后，不信蹉跎到白头。重光日月旧江山，到处闲游兴未衰。纵使青蚨随手尽，何须长铗向人弹。悲欢离合从头数，艰苦辛劳亦自安。三十六年荏苒过，全亏春意未阑珊。"}
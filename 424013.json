{"id":"424013","title":"西江月四首·西江月调，宜于慷慨悲歌。水浒传宋江题反诗用此调，极其致矣。十五年重五日，张宗昌至北平。余以奔走革命，颇为人属目，乃亟避居东交民巷法国医院，孑然无俚，亦作此调四阕以见意 其一","dynasty":"近现代","author":"马叙伦","text":"身世真如蓬转，客中几过端阳。艾旗蒲剑忆江乡。云水重重惆怅。朝里七零八落，民间十室九空。今年节景异寻常。满眼车骑甲仗。"}
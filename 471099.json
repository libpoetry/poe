{"id":"471099","title":"和饮酒二十首初夏天气微热方不欲饮偶龚仲和邀看园中新绿出所藏名酒意甚乐之次日捉笔和渊明先生饮酒诗数篇与索一樽独酌会雨窗无事遂尽和其韵（录十五首） 其二","dynasty":"明","author":"唐时升","text":"日夕拥群籍，里巷如空山。偶逢会心处，思与古人言。古人去已远，近者乃千年。不如营一醉，妙理默已传。"}
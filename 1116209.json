{"id":"1116209","title":"代人作寿诗","dynasty":"宋","author":"沈与求","text":"老人明处识斜河，曾占充闾爽气多。蚤以才名凌屈宋，戏将诗律斗阴何。丹台旧缀神仙籍，黄屋仍垂将相科。礼绝座间公未晚，且提鸿笔上銮坡。英气超超不可亲，温然笑语便生春。绛帷久属宗师任，紫橐方参侍从臣。八面文章宁有敌，一门忠孝信无伦。山东出相公家事，只拟尊前咏大椿。"}
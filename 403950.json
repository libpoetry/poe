{"id":"403950","title":"长亭怨慢·丁亥1947春感事","dynasty":"近现代末当代初","author":"喻蘅","text":"曾吟遍、南泠芳甸。翠陌朱堤，花深春浅。悄问东君，飞香飞絮宁无倦。都成尘梦，又屈指韶华晚。暗祝几番风，莫误蹙、红英千片。缱绻。似千丝弱柳，未忍并刀剪断。空山灵雨，更赢得、清宵凄婉。怎料量、酷月荒云，任无价、年华偷换。况天也无情，做作千秋恩怨。"}
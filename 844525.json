{"id":"844525","title":"浪淘沙 霜林红叶","dynasty":"清末民国初","author":"洪炳文","text":"秋色上帘栊。霜信难通。堤边砧杵塞边鸿。错认三春桃李放，绚烂东风。点缀到江枫。暮景霞烘。酡颜人醉绮罗丛。好趁多情流水去，诗句题红。冷信近窗纱。瘦影交加。斜阳衰草路三叉。花意浑如人意淡，洗却繁华。心绪正如麻。无兴探花。一枝横压帽檐斜。问讯重阳风雨后，秋在谁家。"}
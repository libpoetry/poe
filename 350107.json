{"id":"350107","title":"买陂塘·两三花","dynasty":"清代","author":"程颂万","text":"两三花、一般娇姹，惹他风雨无赖（子大）。梦回只在红楼角，一片冷云低碍（木斋）。春似海。却不道春边，总是愁先在（中实）。相逢定悔。便神女生涯，非关梦里，梦也可能再（由父）。春宵短，一点一更偿债。千金寸烛难买（子大）。相思别后知何益，枉自手搓裙带（木斋）。春缆解。怕回首阑干，已隔湘云外（中实）。苍波杳霭。任老尽芙蓉，搴芳人去，谁共涉江采（木斋）。"}
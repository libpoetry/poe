{"id":"773748","title":"火山","dynasty":"清","author":"朱仕玠","text":"猫雾接猫罗，二山若联甒。其东竞巊溟，破瘴青烟举。入宵势尤炽，光射倭人橹。想像垠崖交，磊落燖炰聚。独脚走且僵，安问麠与麈。石崩激砰磕，枯欹压杗柱。狞飙倏荡簸，转瞬添焦土。蕴隆朱?窟，谅有千岁鼠。修毛扳拔茸，焱焱光腾杼。织成火浣布，被服骄彊禦。兹山神灵閟，有路不敢取。异物幸绝传，诸番免囹圄。"}
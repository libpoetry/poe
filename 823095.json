{"id":"823095","title":"百字令 其二 寄山腴","dynasty":"清末近现代初","author":"赵熙","text":"青城石室，把前生记否，花朝南泊。六度流光千种梦，心事微波难托。白石箫声，绿珠眉样，羡尔文园乐。海棠秋禊，去年红雪开落。今幸留命桑田，松风八十，依旧红蠡酌。我自无锥能卓地，醉泥借天为幕。一局康猧，百年书蠹，生计云归壑。一言难尽，山头夜夜吹角。"}
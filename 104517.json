{"id":"104517","title":"送寿州司理张元舆","dynasty":"宋代","author":"梅尧臣","text":"清川夜流明月光，城上有乌啼女墙。月明不掩斗与气，鸟啼未归云点霜。霜寒月冷古时狱，下有苔蠹之雄鋩。水方轩眉大灵智，见我西北天门傍。自言昔有切玉宝，嗟今非後百链钢。用之补履亦何益，颖脱未如锥处囊。谁能为封华阴土，背负七星生焜煌。君去味我书此意，莫叹淮水来汤汤。"}
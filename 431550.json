{"id":"431550","title":"南乡子 别武汉，遂至重庆","dynasty":"近现代","author":"卢前","text":"脚下大江横。已是行时未忍行。只见龟蛇青两点，亭亭。仰望行人若有情。何事苦西征。江自东流不住声。为道明年相见再，腾腾。逐渐云根冉冉生。甚处是西川。已上朝天渡口船。父老相逢犹识我，卢前。不入山城记七年。江海尚烽烟。共为邦家策万全。灿烂庄严行在所，欣然。愿傍嘉陵受一廛。"}
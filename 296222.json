{"id":"296222","title":"沁园春·参观新安江水电站","dynasty":"现代","author":"梅冷生","text":"润色江山，水列屏围，桥架飞梁。看云机起重，空中传响，飙轮送土，高处昂扬。缩短工期，节余造价，两万英雄干劲张。喜晴日，快登临眼底，超越寻常。此间东下钱塘。正凤舞龙飞粮又钢。待纵横电网，线连高压，江流调节，利涉通航。好景当前，群山无睡，更喜繁灯出上方。同颂党，把乾坤扭转，功业辉煌。"}
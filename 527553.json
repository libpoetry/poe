{"id":"527553","title":"送刘御史按淮扬诸郡","dynasty":"明","author":"何景明","text":"台臣令按地，圣祖旧开疆。白云万里来，千载还帝乡。伊昔草昧初，血战尘茫茫。一马渡天堑，六龙飞淮扬。尧阶起三尺，禹迹遗八荒。江海控形劫，邦家存纪纲。遐哉百年馀，世变隳其常。城社穴孤鼠，当途走豺狼。君埋都亭轮，再睹司隶章。述职属兹岁，巡狩代我王。泛舟淮泗急，褰幕风日凉。鹰隼在寥阔，一击乘秋霜。"}
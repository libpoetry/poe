{"id":"246229","title":"水龙吟·挽毅然丈","dynasty":"现代","author":"王蛰堪","text":"江山老尽才人，霜寒影逝花间侣。斜街旧事，丹青染罢，熙荃何处。醉墨含香，等閒留得，东风红雨。正哀蝉凄断，凋零时候，护芳事，凭谁主。石畔幽兰依旧，记当时、停杯题句。联吟风月，坐中谈笑，梦边襟素。敛尽馀霞，风流顿歇，残宫碎羽。料翩然归往，山堂极目，望桃源渡。"}
{"id":"173716","title":"孔子·曲阜兮遗墟","dynasty":"宋代","author":"鲜于侁","text":"曲阜兮遗墟，先师兮阙里。神仿佛兮如在，涕潺湲兮不已。穷天地兮一人，揭日月而照临。生无万乘之位兮三千这徒心服而四来。嗟愚陋之不明兮仍商赐之为疑，羌纷纷其妄作兮悖道违义而弗自知。顾六艺之折衷兮取舍纵横而协于道，后世苟轻肆于胸臆兮必遽贻于诟病。三纲立而五教明兮实治世这宏矩，履厚地而载高天兮胡一日之可舍，宜万龄这庙貌兮春秋不乏其时祀。合仁义以为冠兮结忠信而为佩，集道德以为裳兮服文章而为带。列笾豆为左右兮苹藻性而洁肥，酌玉醴以为酒兮错琼瑶而为粢。升堂而北而兮望冕旒之巍巍，惟神明之降鉴兮洞精神其来歆。"}
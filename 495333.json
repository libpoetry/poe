{"id":"495333","title":"拟答内人狱中有寄","dynasty":"明","author":"张煌言","text":"盛年不惜别，客久始怀惭。我非蓬蒿人，江湖遂屡淹；况复避豺虎，谁能解征衫！孤雁自西来，仿佛堕书函；书中寄珍重，书外泪重缄。恍中秀，吞声写素缣；卿今陷虎穴，双鱼何从探！珊珊魂魄来，关河谅非谙。棘林魑，骨肉各生嫌；徲子亦囊头，狼狈形影兼。忆我初行役，兵戈未戒严；驱驰悲九折，辗转岁华添。白云空缭绕，长此伤乌衔；水鸥虽忘机，安得比鹣鹣！名教自束躬，柔情非所耽；怜卿持门户，鼎俎心已甘！丰狱有埋剑，紫气若烟炎。莫邪独掩抑，干将惨不铦。神物庶终合，造化焉能歼！生当挽鹿车，死当驾云骖。"}
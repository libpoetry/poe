{"id":"440167","title":"忆旧游 丁亥仲冬重游西湖用樊榭韵","dynasty":"当代","author":"问云","text":"甚波涵孤影，绿偃双堤，空惹愁眉。去去晴飞燕，记窥肩柳罅，舞乱烟埼。旧盟断比红蕊，争复捋千丝。自暗浦回凝，无心问舸，漫向岩扉。无机，竹阴外，认瓦藓侵痕，东壁题诗。怕寄凄凉句，任芦风流转，吹动尘衣。幽蹊总似伊处，深霭掩清晖。怅落木萧萧，谁人振笛催暮归。"}
{"id":"31547","title":"赋雪·一夜阴风度","dynasty":"唐代","author":"吴融","text":"一夜阴风度，平明颢气交。未知融结判，唯见混茫包。路莫藏行迹，林难出树梢。气应封兽穴，险必堕禽巢。影密灯回照，声繁竹送敲。玩宜苏让点，餐称蜜匀抄。结冻防鱼跃，黏沙费马跑。炉寒资爇荻，屋暖赖编茅。远不分山叠，低宜失地坳。阑干高百尺，新霁若为抛。"}
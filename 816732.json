{"id":"816732","title":"唐多令 月夜代忆","dynasty":"清","author":"董元恺","text":"香雾湿帘栊。长波漾碧空。恨天涯两地难逢。一点关山人共远，郎只在，月明中。千里寸心通。尺书双泪封。好将情绪寄东风。却恐东风吹不去，和妾梦，付归鸿。岱色入青湖。晴光漾白凫。映芙蕖百里平铺。似放弱耶溪畔棹，摩诘画，辋川图。风景补方壶。临流万派舒。濯尘缨细鉴头颅。偏忆故园烟水外，乘小艇，泛菱蒲。"}
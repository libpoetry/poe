{"id":"1126140","title":"丁亥岁予留建康梦登大桥仰视霄汉有金书阁字北斗落落布列其侧昨夕夜直坐石渠桥忽见七星低昂正倚秘阁而金书大字俨然梦中所见信知世事皆有定分非偶然也","dynasty":"宋","author":"崔敦礼","text":"秘宇涵风寒淰淰，虚廊侵月静冥冥。宝章玉座神深地，应想谁何会百灵。青冥风露飞檐外，黄道星辰企翼边。独倚梧阴心自省，十年清梦故依然。"}
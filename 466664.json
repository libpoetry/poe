{"id":"466664","title":"京华行 降落","dynasty":"当代","author":"何永沂","text":"左右云涛幻白苍，重来卅载忆荒唐。当年万岁人何在？压酒湘姬唱霸王。屹屹秦关碎碎冰，披襟健步拥风声。我来不作非非想，肃视危峰跃古城。山呼万寿殿巍峨，两度雌皇舞且歌。人世几回闲倚石？静看风涌画船波。一见高碑感慨慷，尘间有事未能忘。都门浩浩幽燕气，赢得儒生泪数行。苍苍古柏蔽神京，死极奢华一脉承。自气西来皇气尽，新陵凄对十三陵。雨打风流空紫禁，将成民苦咒金銮。行到花园惊绝世，松亭柏石绕轻烟。月暗成群立树桠，南人听鼓讶神鸦。城河纵有冰难化，宫柳迎风已欲芽。归来又见雨丝丝，芳草娇杨赚尽诗。镇海一楼红影湿，木棉英发正当时。"}
{"id":"441930","title":"破屋歌调杜非","dynasty":"当代","author":"陈振家","text":"杜子有见识，结庐在东坡。陋室不须大，居高自巍峨。故留通天眼，意在三才和。好窃神仙语，应获玄机多。白日打光棍，夜里会嫦娥。透气省窗页，看云拥被窝。偶逢蛟龙动，庐山泻银河。接之可濯足，贮之足炊锅。风姨时下顾，微哂送秋波。兰音喧樱口，绰影弄螓蛾。君不见，尔祖茅屋因风破，曾为歌吟责风婆。忽发异想思广厦，欲庇寒士逐愁魔！噫吁戏，尔祖作官尚至居茅屋，大庇寒士之想议近讹。不若乃孙足潇洒，处之晏然不求苛。人不存妄念，天也奈之何？茅屋破时任其破，苋食鹑衣自得时来且高歌。"}
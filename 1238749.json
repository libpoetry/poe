{"id":"1238749","title":"苕山水歌","dynasty":"元末明初","author":"杨维桢","text":"苕山如画云，苕水如篆文。使君画船山水里，荡漾朝晖与夕曛。中流棹歌惊水鸭，捷如竞渡千人军。渡头刘阮郎，清唱烟中闻。为设胡麻饭，招手越罗鼢。既到车山口，还过?水濆。东盛㘰前折杨柳，西庄漾下纫香芹。东村击鼓送将醉，西村吹笛迎馀醺。三日新妇拜使君，野花山叶斑斓裙。使君本是龙门客，宫衫脱锦披黄斤。愿住吴侬山水国，不入中朝鸾鹄群。酒酣更呼酒，挽衣劝使君。游丝蜻蜓日款款，野花蛱蝶春纷纷。君不见城南风起寒食近，老农火耕陈帝坟。"}
{"id":"458996","title":"侠客行","dynasty":"当代","author":"卢青山","text":"曳影之剑生电光，中宵熠熠起沧浪。绿耳之马骄腾骧，急风掠鬃飞云扬。壮士岳立依扶桑，烈日燃焰离咸旸。斫风挥水断柔毛，大笑平野逐鹰雕。忽然回首不得意，兀立四顾天迢遥。光不能霓虹贯日冲阍阊，杀人饮血如割蒿。力不能大野擒王探囊物，盐车髀肉何煎熬。易水霜流空萧萧，渐离筑碎荆魂消。胡为乎来哉，小技狐兔赌粗豪。弹铗悲歌松风朽，日暮典当青肆酒。琥珀泛光白玉樽，空缸一仰黄河倾。耳热气吞昆冈崩，恍若千里不留行。酒罢惘然归去时，西风吹泪满衣襟。"}
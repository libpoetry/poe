{"id":"466976","title":"黔江杂咏四首","dynasty":"当代","author":"陈仁德","text":"云渺林深去路迷，连山百里草萋萋。牧童松下遥呼伴，日暮牵牛过小溪。清溪碧树绕高崖，一霎微风雨若丝。竹簏青衫花布伞，深山苗女赶场时。南海波平玉镜开，土家妹子荡舟来。阿哥山外销茶去，昨日方过永顺街。四围山色郁苍苍，山底新城是黔江。天外红尘飞不到，白云渺渺碧溪长。"}
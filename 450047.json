{"id":"450047","title":"咏石榴","dynasty":"当代","author":"崔荣江","text":"灼灼明华火欲燃，一花得慰百花残。敢将大爱标红颊，且恃青春可尽欢。天赐娇容安石国，何妍余力争颜色？俗人多认曼陀罗，百媚枝头谁肯识。汉节多情存一脉，天浆始为天朝惜。千金肯易著花枝，尚觉千金应少值。随君愿作东南徙，胡马蹄前不畏死。颠沛离分万里征，归程应到长安止。汉使曾濡心一水，此生应滴长安泪。衔恩有报缘知己，不为御园媚汉帝。火花一放饰长安，遂使百花皆可怜。身有红衣教日浴，榴裙效剪著婵娟。未必簪头尽女儿，榴红亦可扮钟馗。性情烈火两如是，也看魍魉等劫灰。似此情怀谁并存，他花比拟尽浮云。劝君莫作等闲枝，落花时节堪此一枝作芳邻。"}
{"id":"16656","title":"勿执古寄韩潮州","dynasty":"唐代","author":"刘叉","text":"古人皆执古，不辞冻饿悲。今人亦执古，自取行坐危。老菊凌霜葩，狞松抱雪姿。武王亦至明，宁哀首阳饥。仲尼岂非圣，但为互乡嗤。寸心生万路，今古棼若丝。逐逐行不尽，茫茫休者谁。来恨不可遏，去悔何足追。玉石共笑唾，驽骥相宾士。请君勿执古，执古徒自隳。"}
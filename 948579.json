{"id":"948579","title":"同年杨谨仲示芗林诸帖皆以老杜相期惟童敏德谓不合学东坡殆非知诗者辄用此意成恶语一篇为诞辰寿祝颂之意见于末章","dynasty":"宋","author":"周必大","text":"过江人物向汪曾，一世龙门未易登。常恐斯文无砥柱，独推佳句有师承。波澜正使来西蜀，廉陛何妨逼少陵。天遣百年如卫武，会赓懿戒颂中兴。"}
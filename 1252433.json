{"id":"1252433","title":"寄两道原诗","dynasty":"元末明初","author":"杨维桢","text":"信公今住竹林寺，曾寄吴盐道起居。戴家泊上收秫米，凌湖门外好鲈鱼。缁衣宰相日给告，清客道人新著书。若问西湖湖上伴，竹枝零落柳枝疏。老人雅趣近何如，闻说移车霅上居。瓮口新包竹叶酒，船头学钓桃花鱼。雄文曾佩六国印，绮语更著三家书。两家道郎我所爱，何啻林间见二疏。"}
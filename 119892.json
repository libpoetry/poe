{"id":"119892","title":"次韵解枢干·阿文钝于学","dynasty":"宋代","author":"陈造","text":"阿文钝于学，莫计故新年。向微他出错，讵彻醯瓮天。论交置才否，如君政自贤。为导有源水，俾加视后鞭。譬彼千仞登，投足得攀缘。君生英卫家，造诣超儒先。余论分吾儿，一一当手编。繄我液樠木，卧沙不受镌。鹊音晓见谂，群玉纷堕前。政使高纸价，敢蕲世儒传。"}
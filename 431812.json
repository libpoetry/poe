{"id":"431812","title":"重到南菁中学四首","dynasty":"近现代","author":"孙俊在","text":"学书学剑两无成，旧地重临百感生。啼鸟枝头应识我，隔窗曾和读书声。校园风月旧池台，花为春寒半未开。还是莓苔情意好，年年绿上粉墙来。对景怀人系我思，疏狂犹记少年时。频翻尺素传心曲，孤负萧娘唱和诗。学书铁划与银钩，伸纸吮毫俱不苟。为慕黄公笔法妙，今番重上藏书楼。"}
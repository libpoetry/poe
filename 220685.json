{"id":"220685","title":"赠攀秀才·五代支雷屯","dynasty":"宋代","author":"范仲淹","text":"五代支雷屯，九野皆龙战。开国如棋枰，皇极何由建。太祖乘天飞，大发光华旦。攀公江表来，经纶还如电。微子入姬周，仓皇救涂炭。四海乃大同，万里闻薰风。礼乐与征伐，出自明光宫。大动未大赏，积庆宜我穷。李广不封侯，继世多英雄。公有承家子，所至神明理。复有起家孙，一见知千里。和气十洲春，清流九江九。非有神笔梦，粲粲文何绮。天子青春朝，列鼎招英髦。明年桃李开，禹浪如霞高。之子可变化，咫尺登金鳌。始知祖德长，光辉传佩刀。"}
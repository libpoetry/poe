{"id":"71396","title":"江城子·微作众意忧惶","dynasty":"元代","author":"尹志平","text":"微作，众意忧惶。八日发牒之后，俄而开霁，雨画夜毕。十日险雪复作，万古一辞，赞叹有胜缘。因作一词，以纪其实重阳佳节醮西山。暮天寒。叶斑斓。和气满川，无个不开颜。滞魄孤魂皆受度，功德备，出幽关。河清谷静气闲闲。寸心宽。保全安。白酒黄花，高会列仙坛。共庆吾门祖师佑，众真喜，万人欢。"}
{"id":"306514","title":"水龙吟·和慈博《月当头夕小虎山望海之作》","dynasty":"现代","author":"黄咏雩","text":"渴龙为我沈吟，颔珠一颗光如昼。冯夷漫舞，姮娥无语，插天星斗。意气吞牛，文章炳豹，眼中谁某。又江关萧瑟，岁寒凋后，立风露，相看久。翻欲从风长吼。正人间、于菟酣斗。负嵎奋力，望洋兴叹，踟蹰搔首。雾隐南山，此时闲了，阿侬身手。料池娥笑我，天涯袖薄，怕清寒否。"}
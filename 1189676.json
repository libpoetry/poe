{"id":"1189676","title":"偈 其一","dynasty":"唐","author":"智常","text":"归宗事理绝，日轮正当午。自在如师子，不与物依怙。独步四山顶，优游三大路。吹嘘飞禽堕，嚬呻众兽怖。机竖箭易及，影没手难覆。施张如工使，剪截成尺度。巧镂万盘名，归宗还似土。语密音声绝，理妙言难措。弃个耳还聋，取个目还瞽。一镞破三关，分明箭后路。?怜个丈夫，先天为心祖。"}
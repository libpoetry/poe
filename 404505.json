{"id":"404505","title":"水调歌头·胡耀邦同志为拙编《于右任文集》题签","dynasty":"近现代末当代初","author":"刘永平","text":"翰墨一挥洒，简册增辉光。于髯爱国忠荩，椽笔作评量。题罢风云飞动，佳气神州郁勃，寄望意深长。恍见金桥起，游子赋还乡。衣带水，一苇航，莫徜徉。沧溟遥隔，高山伫望几星霜。一国容含两制，三次仍期合作，团结固金汤。华夏腾飞日，比翼共颉颃。"}
{"id":"208536","title":"径山白虎寺诗","dynasty":"宋代","author":"朱翌","text":"绕郭寻好山，直北得睹径。一重复一掩，间度略知名度峻。溪声出左方，环玦步相应。万木俨扶持，四山拥清润。高疑星可摘，况乃斗之分。诸分恨到晚，六月宜问信。颇闻开山老，说法起众病。坐受於菟降，了不怀寸刃。山僧诧神通，辩口纷若磬。我岂必胜哉，渠自有佛性。"}
{"id":"693081","title":"寄怀沈君接","dynasty":"明","author":"沈守正","text":"与君灵鹫十年身，我别君留百感新。千里同舟淮角酒，一樽小坐断桥莼。君家春酿碧于水，此处山茶赤似唇。两志栯情兼有恨，梅花西碛少谁人。雪光落盏白如银，西涧流澌几日春。自叹穷途同阮籍，何须潭水忆汪伦。凤仪暂戢无妨达，鹤口新添未便贫。故里故山谁好事，书来细写似鱼鳞。"}
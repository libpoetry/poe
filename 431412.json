{"id":"431412","title":"甲寅花朝陈以光老师莅澄见访相与便酌分茶欢笑而别嗣承惠诗五律两首即步原韵呈正","dynasty":"近现代","author":"王益初","text":"良晨迎远客，联袂走江城。东市一相会，谈风四座惊。添筹云祝嘏，拈韵寄深情。共此欢今日，喁喁雅颂声。佳日重相晤，言寻半日欢。黄庐思旧雨，茶社许盘桓。谁伴姑苏去，同游玄妙观。徜徉歌一曲，世变已千般。"}
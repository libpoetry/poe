{"id":"664844","title":"去年二月九日与德充德一二弟洎子栗过此各赋小诗十馀首今日杏花开二弟复至悟省旧作有待得函关公事了年年沉醉杏花天及年年花发年年醉更乞天公六万场之句因次原韵再赋十首 其六","dynasty":"明","author":"康海","text":"西堂新酿酒如泉，还我南窗酒圣编。有景便看看便醉，古今人里让谁先。"}
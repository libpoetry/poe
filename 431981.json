{"id":"431981","title":"浪淘沙二首·集南唐李后主句","dynasty":"近现代","author":"吴庆焘","text":"往事只堪哀。苑闭天台。绿窗冷静印成灰。砌下落梅如雪乱，舞点金钗。刬袜下香阶。待月池台。双眉不放暂时开，多少泪珠多少恨，斜托香腮。花月正春风。转烛飘蓬。人生长恨水流东。细雨梦回鸡塞远，欲起还慵。回首月明中。院静庭空。林花谢了太匆匆。记得仓皇辞庙日，何事巫峰。"}
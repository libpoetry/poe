{"id":"467748","title":"行香子五首 题美人落梅图","dynasty":"当代","author":"崔荣江","text":"天是风泠，梅是残妆。落伤心几瓣凄凉。弦哀离别，一曲相忘。淡天边云，云中影，指尖香。咽来声涩，花间好句。也凄凄更断愁肠。人非物是，怎入宫商。剩梦还惊，烛还泪，夜还长。风软摇青，雨细湿红。一江碧，欸乃三声。小桥横处，酒肆旗旌。几树新枝，纤纤舞，落黄莺。两袖馨香，满目澄明。恁愁浮，点点盈盈。此时景好，最憾孤行。纵得佳句，无从诉，与人听。濯罢泥尘，蔫了精神。冰盘无趣也昏昏。无人唱和，藉网乾坤。记那时嗔、那时笑、那时真。厾来星落，映屏小字，最忆黄花佐离樽。更风吹乱，灯影纷纷。似心中思，肠中结，梦中魂。霁雨新痕。烟色氤氲。河间橹，左右粼粼。两眸花顾，两耳莺闻。忒怕舟子，笑憨态，窥心门。一孔石桥，影绰春津。桃花水，渐杳微皴。失魂最怯，又是黄昏。恁牵肠事，今天梦，那天人。新绿簪枝，酥雨醒薇。卷帘风，嬉弄春衣。径边草短，柳上莺啼。竹篱人家，屠苏饮，月斜西。客问春长，几日芳菲？叹流年，最易殇衰！遂将心底，存几花期。任千红紫，都凋了，不声悲。"}
{"id":"769700","title":"沁园春·题史搢臣追远图 其二","dynasty":"清","author":"陆震","text":"时自□□，以迄于今，六十馀春。尚朝朝掩泣，抢呼厚地，年年抱恨。哀吁苍旻。梳扇空存，音容莫睹，除是重泉会面真。情悽恻，每秋霜春露，一倍沾巾。微君此意酸辛。痛我亦、千秋负罪人。纵殁身可报，难酬恩重，偷生何益，祗愧儿贫。潦倒如斯，显扬无计，辜负当时属望殷。披图久，正昏灯欲灭，此最伤神。"}
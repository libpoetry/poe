{"id":"403804","title":"齐天乐 送长女赴秦皇岛","dynasty":"近现代末当代初","author":"金启孮","text":"驱车相送青城驿，正值塞凉初作。柳色新新，雨丝细细，离情倍觉萧索。夹衣劝着，虑坝上天寒晚来风恶。路上加餐，晨兴无须待晓角。行遍漠南燕北，览大好河山便足为乐。牧草青青，田禾密密，沿途更多溪壑。堪消寂寞，逢北雁归来音书勤托。告我平安，且休得忘却。"}
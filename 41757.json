{"id":"41757","title":"望月婆罗门引·癸卯元宵","dynasty":"金朝","author":"段克己","text":"华所见，以望月婆罗门引歌之。酒酣击节，将有堕开元之泪者暮云收尽，柳梢华月转银盘。东风轻扇春寒。玉辇通宵游幸，采伏驾双鸾。间鸣弦脆管，鼎沸鳌山。漏声未残。人半醉、尚追欢。是处灯围绣毂，花簇雕鞍。繁华梦断，醉几度、春风双鬓班。回首处、不见长安。"}
{"id":"467708","title":"减字木兰花那年六首 恢复高考","dynasty":"当代","author":"崔荣江","text":"红尘误我，身与鹏心相左左。愚蟹横行，纵有残编读不成。沉霾欲晓，翻检文章识恨少。缕剔灯花，书剑磨砻利一些。寒窗辨理，厾落参商犹未已。圆缺逡巡，时晦时明学子心。那年初试，号舍扃绢拼折桂。偶幸功成，不负当年那盏灯。春堂困顿，怔忡不解师课问。倏忽香来，应是邻窗栀子开。撷花两朵，得倩清芬时醒我。偏有青裙，索我书前一半春。澄明月里，执手相看眸似水。心已微醺，不觉天边起乱云。当真可恶，偏是此时风雨著。荷叶遮衣，一路相牵带雨归。炎蒸无计，避暑黄昏寻胜地。结伴江东，泊驳频吹惬意风。夷陵城外，隔岸眠山成一黛。灯火阑珊，倏起渔歌暮水边。江流泊驳，且作高台凭一跃。人正青春，信步横流洗浊尘。漫漫水远，我自从容浑不惮。对岸银沙，几女红裙灿若花。"}
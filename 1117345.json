{"id":"1117345","title":"东坡引","dynasty":"宋","author":"辛弃疾","text":"君如梁上燕。妾如手中扇。团团青影双双伴。秋来肠欲断。秋来肠欲断。黄昏泪眼。青山隔岸。但咫尺、如天远。病来只谢傍人劝。龙华三会愿。龙华三会愿。花梢红未足。条破惊新绿。重帘下遍阑干曲。有人春睡熟。有人春睡熟。鸣禽破梦，云偏目蹙。起来香腮褪红玉。花时爱与愁相续。罗裙过半幅。罗裙过半幅。"}
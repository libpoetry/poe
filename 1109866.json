{"id":"1109866","title":"点绛唇","dynasty":"宋","author":"向子諲","text":"绿水青山，一轮明月林梢过。有谁同坐。妙德毗卢我。石女高歌，古调无人和。还知么。更没别个。且莫分疏破。病卧秋风，懒寻杯酒追欢宴。梦游都甸。不改当年观。故旧雕零，天下今无半。烟尘远。泪珠零乱。怕问随阳雁。今日重阳，强挼青蕊聊开宴。我家几甸。试上连辉观。忆着酺池，古塔烟霄半。愁心远。情随云乱。肠断江城雁。"}
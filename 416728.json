{"id":"416728","title":"遗佩环","dynasty":"近现代","author":"谢觐虞","text":"客庭月落，问枕边惊失，粉衣如玉。未冷秋河，不信星辰，比似泪珠难掬。倦情欲逗遗簪诉，■单舸轻离原错。负亭亭、江上开时，睡老鸳鸯人独。十幅留仙裙皱，■西风■警，凌波心目。青鬓菱花，一梦轻尘，暗里华年如毂。拗丝藕尽心莲苦，剩劫后枯香都薄。付韦郎、今日回肠，未抵翠蛾双蹙。"}
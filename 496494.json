{"id":"496494","title":"一七令 舟中阅唐诗纪事王起李绅张籍令孤楚于白乐天席上各赋一字至七字诗以题为韵遂效其体为花风月雪四首宋人名 其一","dynasty":"明","author":"杨慎","text":"花。摛锦，铺霞。邀蝶队，聚蜂衙。珠璎姹女，宝髻宫娃。风前香掩冉，月底影交加。绿水名园几蔟，青楼大道千家。谢傅金屏成坐笑，陈朝琼树不须誇。"}
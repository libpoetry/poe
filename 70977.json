{"id":"70977","title":"西河·春梦觉","dynasty":"元代","author":"邵亨贞","text":"春梦觉，一声何处啼鸟。东风二月旧江南，庾郎暗老。暖寒日日禁单衣，阑干凭遍清晓。水涯柳条渐好。玉＊几度曾到。如今巷陌蹋青时，故人去杳。杏花不在宋东邻，苔墙犹自围绕。凤鞋次第又斗草。暗凄凉、前度怀抱。病后不禁愁恼。怕西园、路湿残红如埽。空忆花前纤腰袅。"}
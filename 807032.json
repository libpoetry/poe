{"id":"807032","title":"赞成功  忆梁园客夏，避暑开元寺南湖草堂，与徐恭士、宋牧仲家、亦人别驾、子万四舍弟、僧雪笠日夕谈宴。别来遂及一载，词以志忆","dynasty":"清","author":"陈维崧","text":"好风凉夜，新月疏桐。一年前事尚濛濛。记曾避暑，梁孝园中。野塘水碧，古寺墙红。溪友词客，雨笛霜篷。弄人衫子钓丝风。别来一载，憔悴江东。南湖鱼鸟，定也怜侬。"}
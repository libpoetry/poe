{"id":"214720","title":"凤凰台上忆吹箫·玉管灰飞","dynasty":"宋代","author":"侯置","text":"玉管灰飞，云台珥笔，东君飚驭将还。又正是、霜花□剪，梅粉初乾。窈窕红窗髻影，添一线、组绣工间。潇湘好，雪意尚遥，绿占群山。应思少年壮气，贪游乐、追随玉勒雕鞍。更化日舒长，赢得觅醉谋欢。老去桑榆趁暖，任从教、潘鬓先斑。犹狂在，挥翰快写春寒。"}
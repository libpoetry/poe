{"id":"460331","title":"金明池","dynasty":"当代","author":"卢青山","text":"夏老羲和，秋催素女，忽闪红枫嫩靥。塘镜里、斜阳渡鸟，向山影树角掩没。酒难消、竹席轻蒲，睡不定、蝉响疏窗凉热。味短日陪书，长宵煮茗，野客生涯清绝。百事来数早凋叶。伴漠漠风微，淡然泉咽。旧情付、蛩中败草，此心与、天间明月。任翻飞、季序飙轮，照千里苍茫、蓬门玉阙。渐露润青丝，寒生腋肘，独立大江曙澈。"}
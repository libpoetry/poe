{"id":"299023","title":"台城路·园中春日来游者，丽人甚多，偶拟此解","dynasty":"清代","author":"袁绶","text":"园林风景疑蓬岛，莫辞长日闲伫。柳罩溪桥，花迷楼阁，谁在栏杆笑语。嘻春好女。住影转斜廊，怯迟纤步。半响低怀，被人偷认靓妆去。斜阳红挂树杪，怪游丝无力，难绾春住。屐印明量，衣香暗袭，多是系人情处。新词漫赋。待说与姮娥，又防相妒。不放清光，照伊愁独诉。"}
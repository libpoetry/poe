{"id":"845211","title":"山中谣二首","dynasty":"清末民国初","author":"缪荃孙","text":"偶作山中游，愿向山中老。只愁山中人，不知山中好。达官爱入山，野僧爱入城。扰扰亦无心，毋近利与名。山外女采桑，山内女采茶。不种桑与茶，偏种罂粟花。石磴数百级，神眩足亦胝。飞行不知苦，村妇与小奚。野花送微馨，楚楚好颜色。置之盆盎间，此亦数金值。"}
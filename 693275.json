{"id":"693275","title":"改韵再咏二首","dynasty":"明","author":"苏仲","text":"老眼帘栊罩晓烟，恍然沈醉玉台仙。罗浮气味何曾减，洞□颜容是偶然。雅意不随春意闹。孤芳争出众芳妍。若都菩蕾枝头□，恐亦庞生作令前。冰霜肌骨是家传，染得胭脂不记年。雅趣自无前度好，芳名犹冒旧姻缘。浓香已被东风引，艳色曾经俗眼怜。世事只因忘故态，便教清议得嗔嫌。"}
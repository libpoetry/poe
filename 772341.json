{"id":"772341","title":"戊戌至台湾，或馈素心兰四盆，殊繁妙。明年再华，犹盛。中出一枝，一华两蕊，犹子以增，谓是同心兰。余曰：一华两蕊，当为异心，何同邪？明日又出一枝，八瓣而同蒂，两蕊合袌。余曰：此真同心矣。嗟呼！海外岩疆，故称多事，其何以酬兹灵异乎","dynasty":"清","author":"姚瑩","text":"仙人赠我绿衣郎，玉骨亭亭浅淡妆。本自无心差臭味，尽教并蒂吐幽芳。海天夜冷犹惊露，官舍魂清只旧香。老我比来多胜事，一枝金带忆维扬。"}
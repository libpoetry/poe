{"id":"1114521","title":"金陵二首","dynasty":"宋","author":"李流谦","text":"龙蟠虎踞帝王州，屡叹降旗出石头。不惜家居撞坏了，可因歌舞破除休。露桃滴滴啼宫井，风柳条条绊客舟。春水一江流未尽，不禁更问几多愁。江城叠鼓晚停挝，游子翩翩念岁华。水底乾坤浮日夜，沙边鸥鹭老烟霞。渔人能说陈隋事，燕子犹寻王谢家。南北自分仍自合，不应全殢后庭花。"}
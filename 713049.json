{"id":"713049","title":"佟归善德新招宴白鹤峰同王南区太守俞介石别驾于连平南溟陈河源龚太史含五梁太史药亭方处士誉子季处士伟公","dynasty":"明末清初","author":"陈恭尹","text":"鹤峰清绝万山呈，却待坡公始得名。江走縠纹来百里，帆悬斜照掠孤城。当年旅寓闻钟地，此日华筵奏曲声。不有能诗贤令尹，只应长揖礼先生。"}
{"id":"424077","title":"满江红·赠新剧社武士派周郎维新","dynasty":"近现代","author":"郑猷","text":"大宙南东，久惆怅、寂寥无主。偏剩却、小乔夫婿，独撑今古。折戟沉沙销霸气，东风江上空愁语。拨铜琶、狂饮酹斜曛，伤迟暮。心中恨，鸿门舞。胸中愤，渔阳鼓。有史家欧九，眼光如炬。身手豪争游侠传，声施烂比英雄谱。猛思量、一样莽缁尘，凭谁诉。"}
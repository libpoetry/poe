{"id":"298201","title":"寿楼春·嗟东风难藏","dynasty":"现代","author":"傅子馀","text":"嗟东风难藏。是何年吉旦，吹入兰房。记得香薰青帐，梦啼红妆。春缥缈，人疏狂。似柳丝、依依横塘。渐紫陌探花，朱楼款月，无计挽流光。年时去，门庭荒。倚疏檐片瓦，深巷馀芳。每恨衣襟尘土，一身犹忙。弦折后，愁空桑。卅载间、追思迷茫。怕垂老天涯，悲欢未忘颜已苍。"}
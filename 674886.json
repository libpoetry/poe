{"id":"674886","title":"题鲍氏旧山隐逸卷","dynasty":"明","author":"田汝?","text":"庐江佳丽都，旧山绝奇胜。少小遨游弱冠违，梦回往往云萝径。身羁韩魏未还家，汴水梁园乐未涯。春色隋堤摇万柳，月明嵩少采三花。三花采却觐仙都，松子王乔启秘图。神游叠嶂迷三楚，兴绕苍岩瞰五湖。花戴紫芝随意折，酒挈银瓶不用沽。银瓶醉倒旧山头，苦忆当年憩此邱。迂纡萝磴鹿呦呦，窈窕峦光翡翠游。烟霞魂梦几时酬，归去倘求云壑侣，与君齐跨二苍虬。"}
{"id":"458709","title":"嘈嘈","dynasty":"当代","author":"卢青山","text":"嘈嘈战国极纷纭，朝为盾对莫为亲。周名虽在实无器，诸侯不朝齐独异。宜哉齐威卓尔立，俱藩鼠目何营汲。堂台高坐若垂拱，佞贰不敢壅耳隙。即墨褰帷却府垣，民丰野辟吏如闲。劾章盈箧浩塞车，诏来堂下得万家。厚币买誉誉如雨，再买阿守鼎中煮，竦惧满朝文与武。魏惠有珠径寸大，照车前后光泻泻。岂知人尽有宝宝各异，贤臣济济难为比。其光未可眩华绮，但照国民遐千里。呜呼惠王阿守代代有，粲若春中花与柳；愿此人间多威辈，斫却红枝见真土。"}
{"id":"310835","title":"霜花腴·秋阴不散，庭菊弄姿，用梦窗自度曲","dynasty":"现代","author":"邓嘉缜","text":"禽华弄色，只刹那流光，酿出秋阴。元亮篱边，罗含宅里，新霜旧雨谁寻。夕阳远林，剩拒霜红遍江浔。向西风、卷起疏帘，不辞瘦影觅秋心。尽道炎凉易改，便寒天冷抱，肯废孤吟。妃白裁红，回黄转绿，芳妍不羡春深。晚香试簪，算荃情、证到而今。待归来、三径相期，倚松张素琴。"}
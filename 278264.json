{"id":"278264","title":"卓牌子慢·辛丑早春感事","dynasty":"现代","author":"沈轶刘","text":"轻阴劣鏖春，怀旧约、东风易爽。芳信暗怯，如尘岁月，惊飙疲蝶，小楼深巷。花幡急清明，莺啭罢、金鸡盼放。皂帽竟入江南，怕濡尾、羞比龙头，故人无状。厩中弃讲。任丑诋先生强项。盛时宽网。终不碍高掌。期话升平，韶光好、转足山车旷朗。长望。况短歌能唱。"}
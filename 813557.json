{"id":"813557","title":"高阳台五首","dynasty":"清","author":"李慈铭","text":"绛蜡凝榴，香绵卷絮，满天梅雨初飘。潞水盈盈，故人争趁归桡。客中已自伤摇落，况河梁、抒袂魂消。只相思、月堕空墙，酒醒荒郊。山阴此日真如画，有林霏匝岸，水绿平桥。扇影衣香，蘋风十里吹箫。啼鹃歇后闻啼鴂，怎紧心、不溯江潮。漫登临，夕照金台，冷落前朝。琼岛春深，液池波明，晴阳正丽花磗。宫漏声中，几回暗度华年。碧桃丹杏参差过，渐风翻、红药阶前。趁微吟、退直鸣珂，满袖炉烟。才看扈跸红云辇，又三天侍宴，寿寓闭筵。仙乐琳琅，也曾梦到鸥边。果骝酒榼城相路，掩丛林、十亩花妍。莫辜他、锦幄猩屏，曾约银笺。琢雪输妍，裁冰比洁，路人争说丰姿。上苑移来，玉颜独冠芳时。东风几日无消息，惹昭阳、夕照参差。况禁他、杜宇啼残，燕子归迟。纤桃稚杏纷相笑，奈轻英力弱，乱逐游丝。不信倾城，无言换取空枝。还应恋续笙歌梦，便山中、落尽谁知。问能消、几度凭栏。几度题诗。榴火添旬，槐阴送夏，月圆才上初弦。莲漏声中，无端瘦到茶烟。夜深一例潇潇雨，只凄凉、独自灯边。况消魂、数尽流萤，听遍啼鹃。隔帘花影知谁惜，尽无言烟里，泣损红娟。闻说银屏，近来也蹙眉山。却看湘簟盈盈泪，总无情、争忍轻眠。眄星河、玉雁飞时，还与传笺。蜀锦桃绯，湘罗柳碧，紫丁香动参差。消几番寒，东风展尽芳菲。寻春只盼清明到，到清明、能再多时。算句留、自擘蛮笺，自熨新词。天涯总少流莺信，但鸦啼鹊噪，略解相思。况是雕梁，难容燕子栖迟。东栏倚尽斜阳影，有谁怜、鬓已成丝。对芳尊、万种温存，只有花知。"}
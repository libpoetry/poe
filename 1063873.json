{"id":"1063873","title":"腊月十六夜读阎资钦提举诗一巨轴","dynasty":"宋","author":"释德洪","text":"青灯映窗山月西，读遍颍皋居士诗。四蹄雷电骏□□，万丈光芒豪放词。古锦濯江有馀丽，夜光走盘无价珠。韵高不受富贵缚，眼盖缙绅说林壑。一语不合□□□，太华摩云森剔卓。一往归心如鸟工，十分风味□□□。沉溟山水柳子厚，拨置形骸庞德公。揽辔不当□□□，珥笔合在明光宫。天床长哦起曳履，旋呵冻笔□□□。寄语公家王坦之，为编乃翁诗集尾。"}
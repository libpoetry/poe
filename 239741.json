{"id":"239741","title":"送牟都事景阳赴浙东师幕","dynasty":"宋代","author":"宋无名","text":"蜀郡方齐鲁，文翁迈儁贤。箕裘承宪业，星宿近台躔。宇宙汾阳鼎，风云祖逖鞭。闲威分海徼，节制控闽川。馈饷功曾立，廉能迹屡傅。儒冠真耀武，师府重芳年。参尽旌麾石，驰驱将相前。豪挥惊草檄，燕集见华篇。吏牌分占授，军机妙转旋。百蛮元震讋，诸校益贞坚。训练群材进，钧陶众彦迁。柳营兵镇肃，莲幕绂光鲜。除内恩终许，安边诏必怜。酒容山简醉，骑想葛强聊。日月新尧历，车书旧汉夫。扬雄兼赋颂，嘉什到甘泉。"}
{"id":"639344","title":"己酉孟秋二十六日，余方昼寝，忽苍头传邻人徐敬滨速售西基，余以素手辞。而又遣子促赴勉就成事，从兄少参喜祖业得还，奖以诗，次韵志感","dynasty":"明","author":"李鹏翀","text":"午馀卧起睡初醒，惮暑科头谢送迎。忽报西邻售旧业，勉从东乞赴新盟。忆昔全基称壮丽，视今存室尽颓倾。满怀往事抛流水，一任旁人更品评。"}
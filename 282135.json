{"id":"282135","title":"石州慢·小汀书告旭辰移居象坊桥，并寄昆弟近日小影","dynasty":"现代","author":"金兆蕃","text":"海日沈空，江雨弄寒，花事多阻。金缸正照瑶珰，色喜紫芝眉宇。象坊桥侧，倚筇昨展新居，城阴深拥斜阳住。高咏和山姜，道无多家具。还诉。心期倦鹤，生计枯蟫，并成愁绪。扫叶祛尘，况此卅年甘苦。白头兄弟，几夜共被深谈，幽栖讵忘同游侣。沈陆竟何如，作閒鸥仍误。"}
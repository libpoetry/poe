{"id":"461093","title":"秋霁 过梅里雪山","dynasty":"当代","author":"汪洋","text":"素壁横天，望雪影疑云，泬寥春色。古寺临崖，锈灯撑夜，羊肠漫生宽窄。泉华冷白。越岩直下澜沧碧。听羌笛。空际、冷风吹老俊游屐。呼朋冻雀，拥梦江声，恍然听来，山雨沈寂。算浮生、空吟露草，幽萝欲捲未归客。陵谷或馀沧海迹。独销凝处，濛濛蜃气犹腥，虚烟迷岭，锦幡浮驿。"}
{"id":"443595","title":"满江红  听诸生论两家后主及宋道君事","dynasty":"当代","author":"魏新河","text":"生汝来前，些个事，听吾语汝。君不见，成名唯智，成功唯武。此地浪传天下士，斯文向作人间土。问茫茫千古有谁知，多情苦。李家破，赵家树。旋复见，胡儿舞。算江山本是，无情者主。我已重怜陈叔宝，尔休但骂韩擒虎。看悠悠汴水接秦淮，都无语。"}
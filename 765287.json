{"id":"765287","title":"正月十六夜同荔浦天桥看月追和黄仲则陈理堂","dynasty":"清","author":"张晋","text":"月正十五至十七，游人看灯不看月。僻地谁来访素娥，空使寒光照冰雪。天桥高高接天坛，流波冻合澜不翻。栖鸦踏枝倏惊起，一轮皓魄明林端。初在林端既天半，倒影射桥光凌乱。此身疑作广寒游，十丈京尘一时散。延生与我怀抱同，深宵蹑足凌长虹。碧天沉沉净如拭，繁星敛耀芒角空。举头望月开口笑，作歌酬月月知否。黄生陈生皆清才，往年今夕曾同来。兴酣落笔走珠玉，欲与明月争光辉。太息后来无继矣，岂知更有我与子。君才何必输两人，月光不过清如此。此时旅怀百不忧，入关毕竟让王师。姓符谶纬原无应，身作韩彭且不知。欲效安丰何反复，可怜终未处台司。"}
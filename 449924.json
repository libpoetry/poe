{"id":"449924","title":"恒山","dynasty":"当代","author":"崔荣江","text":"阴山东北走蛟龙，龙脊逶迤百十峰。北柱戳天天罾坼，都君一诧祭山宗。古舜遥封犹未止，太恒复累秦皇玺。名山十二分天下，除却岱宗皆不企。青葱别岳赖天成，云水瀺灂百媚生。输与恒宗多险隘，汉家金鼓偃胡声。云中数秩为居客，命舛经年多落索。问道山中辟俗尘，山深应可嚣尘隔。磨残新履不曾惜，踽踽荒途循旧迹。遥看远峰有停云，翠屏松对天峰石。硉矹攀援怯复前，千寻过后始登天。何方神圣称一帝，香火堂开四千年。危檐森柏荫门户，苔石残碑剞变迁。亘古繁华今何在，寺僧胡少打油钱。山门一出皆清气，青黛殷勤山著衣。云缕悠悠自洞来，日前幻作霓霞沸。高峤突兀挂唐松，龙爪悬根拿九重。四大夫名非浪得，愈高渺处愈从容。好景观来未尽兴，金龙峡底探崚嶒。三重楼阁半山壁，入夜天星近佛灯。我说红尘多误我，佛曰心障似天罾。莲花可澈蒙尘子，沧海飘萍许一征。"}
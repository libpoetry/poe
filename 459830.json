{"id":"459830","title":"冬日作","dynasty":"当代","author":"卢青山","text":"秋梦未能深，西风转为北。如屠刮彘毛，万山欲尽割。雪意盘虚空，作云千里塞。数日游不下，势若以威胁。枯瘁凋山溪，历落峙群石。层苔老不来，风化欲齑末。仰首观山形，摧颓将坍跌。其上斑驳痕，晦暗混众色。跃跃山禽飞，喳喳鸣不歇。蹦蹴群柯醒，欢意荡涧隙。维鸟自有心，吾人瞢不识。但抱茫然愁，中怀滞郁结。造化推飙轮，转转相循迭。春来冬复往，彼岂有欣戚？山亦何尝悲，鸟欢亦不实。请以一杯酒，溶化我中臆。"}
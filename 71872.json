{"id":"71872","title":"满江红·探梅时候怯朝寒","dynasty":"元代","author":"刘敏中","text":"探梅时候，怯朝寒、倦说梅溪清浅。谁＊玄都春一握，烘暖小齐冰砚。何意芳妍，如今又与，前度刘郎面。武陵回首，断肠流水花片。信道造化能移，何须更问，世事云千变。犹胜当时深院里，满树芳菲细剪。宝鸭熏香，铜瓶浴水，休把重帘卷。风流故在，乞浆怕有人见。"}
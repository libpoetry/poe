{"id":"463996","title":"沪上夜感","dynasty":"当代","author":"杨雪窗","text":"四顾夜围城，天地冷如窟。星灯灼冥冥，势若沧海阔。蜃光挟思涌，依约远渐没。浊江滞不流，残叶碾车辙。陌成苍蟒绕，楼作屏风叠。舞肢何袅娜，笙歌正奇绝。九域睡冥沉，侧耳一隅聒。故人凝望迥，各在天之末。倾身营一饱，万里供膏血。我亦逐风客，栖栖不遑歇。三晋恍吾土，岭外空悲切。瘦月下渺茫，严霜飞凛冽。天寒念逆旅，南北殊难别。西望人匝匝，潜身裹众列。飞车如电扫，邃路时明灭。不见向来迹，万灵只一抹。瞥然归城角，萧索吟眸豁。"}
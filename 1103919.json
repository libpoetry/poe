{"id":"1103919","title":"修禊后三日与仲退坐小斋煖雨初歇忽闻异香于是花事已罢春在尘土意其为草木畅茂有自然之香而卒莫诘其所从来明日仲退以心清闻妙香为韵作五诗奉次一噱 其一","dynasty":"宋","author":"徐瑞","text":"斋居屏尘迹，读易洗我心。微风逗天香，缥缈不可寻。时时触鼻观，恍恍生空林。掩卷坐床侧，桂树交繁阴。"}
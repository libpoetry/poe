{"id":"1250582","title":"宋铙歌鼓吹曲十二首 其八 南汉刘鋹据岭南良将征之鋹教象为阵以禦我集劲弩射之奔鋹遂诣辕门䧏为象斯奔第八","dynasty":"元末明初","author":"宋濂","text":"象斯奔，扩南爝。开重昏，揭两曜。通粤海，接闽徼。虏初弗知，跳踉以戏。敢持厥鷇，雏斗与隼，俱力索。气销始就缚。三早凯旋，奏戎乐。威神出自天，显彼帝略。千秋万年，烝庶和且延。"}
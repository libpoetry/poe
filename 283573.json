{"id":"283573","title":"金缕曲·题四十年来之北京","dynasty":"现代","author":"姚鹓雏","text":"往事东流水。记津沽、吴船乍泊，载来客子。释笈地安门下路，灯火芸斋迤逦。休沐暇、徜徉郊市。厂甸江亭登览遍，听梨园、斜日清歌起。如电谢，卌年矣。凭谁创造新图志。最峥嵘、长城北绕，太行西峙。三海芙蕖天坛枊，一片葱茏佳气。便真到、人民之世。蓝缕山林齐着力，好家居、今日看重理。班固赋，从头记。"}
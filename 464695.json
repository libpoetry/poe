{"id":"464695","title":"贺新郎·北京大学","dynasty":"当代","author":"章士钊","text":"北府流风渺。记当年、子陵去后，鹤书曾到。那有悠悠青衿子，一步即堪敷教。算未作、无情京兆。七十余年翻腾手，似春秋、陈蔡成纷扰。余毒在，尚未了。郑卿乡校留遗貌。经唤起、全黉广众，公同钩考。生也囚耶无分别，一切从头倒。人说著、隐娘孤抱。遥望井冈山中火，不解依、剑术收原燎。大和会，忌轻躁。"}
{"id":"1100367","title":"留题浯溪","dynasty":"宋","author":"曾宏正","text":"开元初政尽精明，岁晚色□□牝晨。胡雏养虎自遗患，马嵬□袜生战尘。幸哉有子系民志，宗祏将倾犹未坠。当时监国若□避，大物必归安与史。较轻量重法受恶，父子至情休责备。南内凄凉叶落时，尚胜公侯草间市。镂刻摹写皆瑰词，□□以颂而以规。我来解嘲千载后，□起九京共评之。"}
{"id":"468144","title":"竹枝","dynasty":"当代","author":"魏新河","text":"瑶池当日落人间，近在钱塘浅水湾。此际我从天上看，却将尘世作青天。翠樽重为故人开，老柳垂垂护旧街。词客有灵应不惜，九泉分泽魏王才。车行不出浙西山，过尽清溪第几弯。忘却身从白云出，却疑飞雨湿吟肩。重阳过后补登高，深入茫茫云雾巢。七十二峰忽不见，低头双屐在重霄。"}
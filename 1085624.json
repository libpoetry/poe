{"id":"1085624","title":"离夷陵移舟至水西将遵陆雾甚咫尺不辨舟人失津退数里遇渡船引而至岸有山在蒙笼中乃观音台也过姜诗村饭士门铺晚宿油榨有山名四面颇佳","dynasty":"宋","author":"王十朋","text":"至喜亭前晓雾迷，橹声离岸眩东西。疑游神女行云峡，忽到姜诗跃鲤溪。午饭驿亭同蓐食，夜眠村店类鸡栖。眼中四面青山好，从此登天路不低。"}
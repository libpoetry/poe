{"id":"432327","title":"妻病自咏四首","dynasty":"近现代","author":"杨民仁","text":"八年抗战走他乡，抛却田园音渺茫。儿女成群须教养，一番心血累妻房。虎头牛尾厄偏多，衰老何堪恶疾磨。病榻缠绵经五月，奈无妙药起沈疴。床头侍疾惟长女，夜静更深眠不成。五十年来良伴侣，人非太上岂忘情。旧友新知书几篇，时将吉语慰心田。人生百岁终须老，且释愁肠把酒添。"}
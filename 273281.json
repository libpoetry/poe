{"id":"273281","title":"凤凰台上忆吹箫·和漱玉原韵","dynasty":"现代","author":"李继熙","text":"脸印红霞，眉含翠黛，见人佯自低头。更鬓香风动，翻漾帘钩。应是多情缘分，没著处，怎愿干休。频来也，无分昼夜，那计春秋。休休。轻颦浅笑，记逗向郎边，欲去还留。念蘅芜回首，梦冷朱楼。便有㕙毫千乘，难描得剪水双眸。当初错，嗔伊不该，恼乱闲愁。"}
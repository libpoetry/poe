{"id":"460593","title":"尧庙","dynasty":"当代","author":"伯昏子","text":"新筑閟宫已斑驳，吕梁黑霾翻斗角，群灵恭聆夔一足。垂柳初绿风来薰，不复船歌发涸汾，兰蕙如剪柏如焚。黟然双立诽谤木，皲体遍罅首硗秃，上无一字教人读。古族流散化荒烟，姑射西望心茫然，十亿尧舜空问天。但慕万邦执玉帛，祖宗足法法足绎，揖让台上光炎赫。"}
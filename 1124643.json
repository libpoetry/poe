{"id":"1124643","title":"奉和御制读后魏书","dynasty":"宋","author":"夏竦","text":"伟哉登国世，灵武定戎兵。拓土能图大，求才实励精。公侯新爵重，台省旧风清。自匪谟长世，鸿图岂易成。高祖宽仁主，哀矜信有馀。严刑几尽措，黎庶获安居。旧法躬刊定，繁文再刬除。既平财谒路，清白励簪裾。真君昭密命，纪号表兴隆。瑞著洪河外，文成翠石中。帝名传祖祢，历数感王公。三五方兴运，明符事亦同。"}
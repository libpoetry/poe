{"id":"246101","title":"泰兴路茶花","dynasty":"现代","author":"王引","text":"圃草枯白侵街东，两株茶花杂嫣红。只疑真宰厌修饰，故遣尤物生蒿蓬。夜雨啼痕污难掩，晓雾分纱语暗通。撩客热唇羞注目，拒人冷艳痛舂胸。却怪先生久无事，漫看桃李徒为丛。一夜春风染朱颊，十年秋水磨青铜。抚鬓应嫌霜雪在，邀月未许琉璃空。哪知憔悴俱流落，相对不辨昏盲聋。赖有朝暾显清丽，映面直与酡颜同。异日携壶倘重访，莫以衰飒嘲颓翁。"}
{"id":"467470","title":"黄山","dynasty":"当代","author":"姚佳","text":"遁迹此山迎客松，羁怀何处适相逢。姓名早上仙人榜，山水新登罗汉峰。风雨兼程深有道，江河日下窅无踪。一身兀坐光明顶，始信丹霞约过从。天都一会几春秋，梦里慈光归故邱。俗客空求长命锁，真人不见古风流。鼎湖龙去云烟淡，壶海鹤来风露秋。独坐莲花思入定，无端七十二峰愁。"}
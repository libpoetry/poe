{"id":"458260","title":"贺新郎","dynasty":"当代","author":"卢青山","text":"巨岭横天极。是何人、空中筑就，长城一壁。筑向飘飘白云上，诧此白云奇力。陡岚起、蒙天一抹。太古鸿蒙元气涌，但浇漓万物都飘忽。我安在？神欲失。嗟吾两在今和昔。在少年、拿舟直上，长歌声逸。更在中年衰飒里，怅对西陵孤立。在一地、竟难一识。彼自长歌飞以逝，我茫然立在东流侧。雨来洗，青衫白。"}
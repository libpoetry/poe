{"id":"296510","title":"风流子·咫社咏双凤砚拓本，曹理斋故物也","dynasty":"现代","author":"许宝蘅","text":"石君谁为友，雕镌就，彩凤效双飞。有侧帽狂生，绸缪古篆，曝书诗老，婉娈题词。算占尽人间风雅事，天下太平时。三百年来，几经尘劫，依然无羔，不受磷淄。流传今何许，愿长伴词客，苦费吟思。留得可园，拓墨玉，研装池。任割取紫云，饶他清润，沾濡彩笔，助尔发挥。遮莫衔将红绶，归向瑶墀。"}
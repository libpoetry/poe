{"id":"1204736","title":"木兰花慢 次韵薛寿夫见寄","dynasty":"元","author":"许有壬","text":"笑予生多癖，非酒病，即书囚。任世态翻腾，亥讹成豕，沉变为尤。中条有亭无羔，论三休吾更早宜休。方外青山故在，镜中白发新收。天风锵佩下琼楼。心事付东流。向一壑云深，三年梦熟，八表神游。渊明苦无多语，只高标千古邈难俦。老子新衔自署，醉乡谈笑封侯。"}
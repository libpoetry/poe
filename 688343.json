{"id":"688343","title":"谒忠节祠次顾太守柳别驾联句韵","dynasty":"明","author":"江源","text":"忠节庐陵万古祠，皎如日月要人知。死生去就皆同道，治乱兴亡不共时。先代碑文苔藓蚀，颓垣春雨薜萝垂。观风特此胆遗像，慰我平生几仰思。稽颡祠前肃敬心，堂堂不改旧朝簪。数公元气在天地，一样清风自古今。但仰高名冠青史，不须遗像铸黄金。出门上马频回首，云护长郎碧树深。"}
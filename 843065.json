{"id":"843065","title":"同艾卿珏生观荷胜芳","dynasty":"清末民国初","author":"陈宝琛","text":"纪陂之荷高逾丈，叶大如伞柄成杖。幽姿远世不著尘，清馥入秋已添爽。红衣左亸迭迎艇，缟袂右回似避桨。主人筑室中花立，花外苍苍尽苇荡。昔贤以莲比君子，有分吾及见消长。刺船北泊俱盛颜，卌载回风等反掌。金鳘旦旦香满载，此福故知难卒享。营田二淀莫复问，野获慰情且恣赏。万善殿西两侍臣，擘菂拗筒话畴曩。"}
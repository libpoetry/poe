{"id":"736334","title":"隰州杂感 其三","dynasty":"清","author":"钱以垲","text":"民居似蜂房，穿壁为营窟。其外低作垣，遥见窗户列。老翁负薪归，崄巇行䠥?。少妇远汲水，深涧瓦罂挈。山坡牧牛羊，小心视饮龁。晨驱驴转磨，晚呼鸡栖桀。即此夸富饶，其余盖藏缺。丰年谷价贱，人仍饱糠麧。春韭与秋瓜，客至乃特设。风景总萧条，念兹中肠热。亟宜喔咻之，任诮阳城拙。"}
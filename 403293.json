{"id":"403293","title":"眉妩 鹤亭翁于己亥七夕蛆化，悼之以词，正有花外草窗之感","dynasty":"近现代末当代初","author":"赵尊岳","text":"忍翻阶红叶，逝水青萍，凄切逗虫语。似诉承平事，东■■，渔舟星火同住。笑吟漫赋。拂茧丝曾斗新句。酒醒外，月落参横后，渡头剪金缕。不分忽忽轻负，早千寻瘴海，难递鱼素。远驲寻消息，沧江晚，书丛知著残蠹。几时解组。剩猿鸣故山无主。祇盈箧秋词，留得旧家掌故。"}
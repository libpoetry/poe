{"id":"443410","title":"唐多令　丙子八月赴厦门秋日佳会，途中小驻南京半日，裕陵先生席间以昆曲佐觞，作此曲并示步高、贵生、孟琪诸君","dynasty":"当代","author":"魏新河","text":"杯酒谢盟鸥，垂杨系客舟。白下门、半日淹留。放眼落花无一瓣，何处是、秣陵秋。文采旧风流，笙歌尚未休。把六朝、烟雨销忧。半壁东南凭管领，上须上、最高楼。"}
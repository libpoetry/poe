{"id":"905404","title":"小子祇自夜来风气又作肿连颐颔热发心脾无以豁其烦襟徒自乐于酣咏旋书在纸不觉成篇又获五章皆依前韵达诚而已何足为诗而惜经苦心忍作弃物入门遽绝既缘知己之获伸束手终降尚以疲兵而再战三思无取一笑有馀昔汉室大将军有长揖之客今我朝大丞相有属和之生皆一时之美也不亦可乎 其二","dynasty":"宋","author":"李至","text":"自怜何幸少人如，不幸如人亦有馀。贱日身安长欠学，荣时眼病却多书。含毫终是冥搜拙，展卷仍惭博览疏。最抱平生一般恨，累茵独享若为居。"}
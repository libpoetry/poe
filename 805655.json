{"id":"805655","title":"解连环三首 其一","dynasty":"清","author":"史承谦","text":"薄衾孤拥，听车铃响急，冷光催动。刚趁着、残月余辉，任露冷烟迷，马嘶尘弄。茅店鸡声，可也入、独眠人梦？过燕南赵北，倦倚轻鞍，漂泊谁共？回首挑源深洞，算几时、忘了柳娇花宠。记得惜别心情，待抛却金鞭，珠泪偷涌。落魄风标，惭愧是、秦楼箫凤。苦冲寒，又随征队，晓风暗送。"}
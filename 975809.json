{"id":"975809","title":"陈撄宁既刊周左司太仓稊米集于阜阳赵使君复刊撄宁诗于荆门诗家皆美其师徒传授之懿余亦次韵美之","dynasty":"宋","author":"项安世","text":"乡人长幼班以年，戚姻远近合以连。未如骨肉金石坚，祖孙父子其属天。诗人一炷仓稊烟，玉川拜后撄宁前。如念尔祖思厥先，非真有闻胡传焉。汉馀师法忌袭沿，谱系散落观者眩。玉川摇首吾不然，持此薄命将谁妍。向来得法双膝穿，老矣重任犹承肩。有能一镞直我弦，两手付汝□□□。君不见大书深刻开重元，遍四大海求其传。"}
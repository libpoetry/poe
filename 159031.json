{"id":"159031","title":"集贤张相国诞辰颂德十韵","dynasty":"宋代","author":"宋庠","text":"颢印传侯刻，圯编翊帝图。还生王国佐，来焕泰阶符。瑞绂双婴觡，祥蓬四射弧。从龙参震邸，附凤入星枢。嗣正调元席，宏开造物炉。仪刑瞻魏采，励翼矢皋谟。穆穆资同体，拳拳避硕肤。诚虽贯霜雪，诫甚勒盘孟。师石冈为寿，仙春道有腴。欲知难老意，八柱与天俱。"}
{"id":"521870","title":"宣城徐士元浮沈州县二十年始有南台之选其阅历多矣将能为国家建久远之策而不诡于玉石朱紫之辨乎故诗以叙别而不及其他","dynasty":"明","author":"顾清","text":"美人家在古宣州，少日曾同白下游。青眼十年重酒盏，绿波千里又官舟。江山近识桓生马，风月平分谢眺楼。无限离情与乡思，暮天云树满汀洲。"}
{"id":"440408","title":"青玉案  己丑秋九黄山登高后启宇诸君同游合肥，予以故不克往，新河作赤阑桥怀古图，青凤以此调属和","dynasty":"当代","author":"王蛰堪","text":"赤阑桥畔风尘客。待重问，当年色。念阻千秋魂梦隔。垂杨何处，西风寒瑟，凝伫苍烟陌。雁云过影欣遗泽，残笛空教水山塞。断绪而今谁会得。抚缣长啸，此时还忆，燕燕双飞翮。"}
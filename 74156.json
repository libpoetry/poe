{"id":"74156","title":"沁园春·寿东泉郡公","dynasty":"元代","author":"洪希文","text":"农乐丰年，击坏西东，千仓腐红。正火剂漫山，丹青炫转，朱华冒水，云锦缤纷。钟秀燕山，分付壶峤，郁郁葱葱初度辰。人争道，卿云甘露，毓瑞储精。公余玉尘纶巾。远赛过唐贤辈行人。看笔军扫阵，羊欣给役，诗工缀锦，王翰求邻。咀嚼群经，搜罗百史，办下功夫日日新。东泉水，愿永沾学海，混混涯津。留京师，左以与之。史记天官书，若烟非烟，若云非云，纷纷，萧瑟轮，是谓卿云。卿音庆，轮音菅。"}
{"id":"658391","title":"自都下还吴寄翰林刘景元谢于乔二同年","dynasty":"明","author":"王鏊","text":"大通桥下水，送我到苏州。君心与之同，淊淊日夜东南流。千山万山隔不断，天南天北长悠悠。燕南车尘高十丈，回首湖山几兴望。枫桥忽听寒山钟，却望燕南在天上。白玉堂，黄金阙，君在京华我吴越。雁飞木落洞庭波，鸡鸣海色长安月。"}
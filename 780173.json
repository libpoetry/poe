{"id":"780173","title":"金缕曲 太史公三十四叠前韵","dynasty":"清","author":"叶绍本","text":"未与柏梁酒。问一时、严徐东马、才能如否。囊括缥缃归寸管，虹玉光应映斗。搜罗到、古三皇九。定了青编新样子，付千秋、史馆金科守。墨花耀、双螭首。力驱山海波涛走。尽人世、真形变相，倚添毫手。义为朝廷怜勇帅，盲膑遭逢任受。是直笔、休疑谤口。桑孔贪残成纵酷，便他人、难掩诸君丑。龙门里、怀山牖。"}
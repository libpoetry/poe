{"id":"1124608","title":"赠泸倅丘明善二首","dynasty":"宋","author":"唐庚","text":"吴头楚尾秀山川，一分才华占得全。和气暖敷冬有日，清风寒压瘴无烟。分麾共领南门钥，簪笔终归北阙天。寄语江阳夷落道，安排春织待新编。可曾为客到江阳，塞上萧条断旅肠。歌动竹枝终日楚，笛吹梅弄数声羌。仰天太息偷衔愤，被发惊呼不为狂。校尉自能青白眼，肯教牛尾一般黄。"}
{"id":"466104","title":"元月四夜洞庭春醉作三首","dynasty":"当代","author":"卢青山","text":"落落江皋不定萍，冬寒唯忆旧春温。前生并蒂双飞语，到底昙花一现人。万念俱非终算好，此身虽在只堪惊。惘然无地觅无迹，但见梧苞渐渐新。平江逝日似流萍，谁肯两年把故温。一夜萧风吹短梦，三更冷驿坐幽人。无家最怕闻分聚，不幸真成变喜惊。日色天光嗟已老，如何白露祝常新。梦里飞蓬梦里萍，梦中醉此酒常温。千山绿暗穷寻地，万里黄昏不见人。破碎心琴拼自鼓，微茫意态惧人惊。炎凉历尽谁如月，一到时辰一次新。"}
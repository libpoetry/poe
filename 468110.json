{"id":"468110","title":"感时十首","dynasty":"当代","author":"裴涛","text":"一寸夕阳看已无，避秦去处岂堪虞。哀君不幸生中国，海上犹存士大夫。东风压倒了西风，岁岁从来称大同。例许小民歌盛世，如今犹是主人翁。也有相思梦未成，满天风雨已消声。渐知海上如磐夜，一点孤光看不明。翻天覆地慨而慷，镰斧犹能泛夜光。当日割开新世界，如今世界复昏黄。一党国生三代表，八荣耻教几狂夫。圣朝大雅传今日，尚赖东邦德不孤。自古楸枰争一先，触蛮搏利造新编。桥头新授痴儿计，迷信人生两百年。大野春风绿到门，昭昭日月觉昏昏。于今颂圣无新意，只把愚民报党恩。行行歧路满风尘，木偶无知百代身。耳畔一声狮子吼，也难惊醒梦中人。十方地狱恐无凭，万象看来火与冰。釜底游鱼居盛世，尚能忍死即中兴。新棋局局垒孤坟，如是我闻如是闻。袖手人间无限事，漫天花雨落纷纷。"}
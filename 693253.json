{"id":"693253","title":"己未元旦入朝","dynasty":"明","author":"苏升","text":"万国寺璋向紫宸，禁钟敲彻曙光新。乾坤白白开青帝，阊阖森森御圣人。星落天高金阙迥，烟生柳亸玉阶春。欲知此日龙颜喜，朝罢从容问侍臣。丹墀次第绕鹓行，烧罢庭燎夜欲央。旭日远分金阙色，祥云低引御炉香。新莺啼破千宫柳，碧玉敲残万国珰。此日临轩筹社稷，诸公应有报君王。"}
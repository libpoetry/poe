{"id":"400442","title":"水调歌头 访翠亨村孙中山故居","dynasty":"民国末当代初","author":"钟敬文","text":"偶得好缘会，来访伟人乡。丘陵四处起伏，护此卧龙岗。堂馆后前辉映，林木高低葱郁，遗像更轩昂。招徕五洲客，共礼浴灵光。思少日，秉正气，石儿郎。家贫迟学，伐木挑水助家常。目睹乡农困境，耳熟天京遗事，大志已潜藏。今抚手栽树，高范几回肠。"}
{"id":"431431","title":"七律二首集前人名句","dynasty":"近现代","author":"王益初","text":"家承世业守青箱，积稿盈囊思路长。学府风光颂绛帐，公门桃李向春阳。鹏搏壮志淩霄汉，鹤算高年返帝乡。立宇望衡三径在，陶情诗酒话沧桑。珠玑读罢映双眸，名士才情感不休。绘影春秋深夜月，游踪南北大名洲。遣怀旧恨追工部，寓意新诗溯陆游。十载京华留雪印，霜风江上接归舟。"}
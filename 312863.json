{"id":"312863","title":"高阳台·螺江秋思，赋呈梅叟师城中","dynasty":"现代","author":"刘蘅","text":"帆叶云边。渔歌暝际，闲愁涨满江干。望断瑶笺。雁声总隔芦湾。平生住惯临江宅，到秋来、只觉凄酸。倚青灯、暗消离绪，细理丛残。当年问道从师处，有花明讲幄，香绕蒲团。默揽真机，泠然尘虑都删。瑶华好撷灵苗静，仰崇高、也喜跻攀。试回眸，月窟绕天根，早著心丹。"}
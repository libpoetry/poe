{"id":"701016","title":"附送徐公子挥使东归四首","dynasty":"明","author":"梁储","text":"前年有粟不盈仓，犹为官家远赈荒。閒散未应无事业，诗书端已付诸郎。阿郎十载不离乡，万卷书中岁月长。今日随君来定省，凤雏毛羽故非常。相门初见彩衣新，施拟提壶一问君。何事马蹄行太速，不教谈笑接殷勤。祠堂坟墓遣君归，此意傍人恐未知。料得义田经始日，是君行李再来时。"}
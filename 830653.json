{"id":"830653","title":"劳山白云洞","dynasty":"清末民国初","author":"吴重憙","text":"千松万松何离奇，千石万石何累垂。松寻石罅逞夭矫，石凌松上争厜㕒。主峰一石最奇崛，俯首乃受松之欺。直据其巅盬其脑，苍髯恣肆鳞之而。左轩一石势崱峛，蛟背如立湘妃危。右伏一石于菟卧，不甘帖耳形耏耏。两株鸭脚那肯让，腾空四散青珊枝。道人何年觊天奥，梯以石栈支以。阴崖不借鬼斧劈，?穾应是天工施。门前双峰屹相向，崭如头角真嶷嶷。沧溟万里泻澒洞，直来脚底如奔驰。我当重九命山屩，杖藜犹待人扶持。骨酸趾茧乃得到，冥搜不觉忘辛疲。西峰亏蔽日易落，结璘早射长空辉。银鳞倒倦云万叠，谡谡时有西风吹。为我送云东海去，好教鸡唱看朝曦。"}
{"id":"467472","title":"春雷","dynasty":"当代","author":"姚佳","text":"嘉澍因风分外清，霆霓似剑匣中鸣。酒犹可醉荼蘼色，春不能眠鶗鴃声。事到眼前天注定，名于身后日生成。何妨步武闻连鼓，无碍摊书拥百城。四座花香气自温，双柑斗酒迹犹存。故园木客留遗族，本地慈姑蓄子孙。沧海横流长一醉，上天下泽远相吞。岂知盘古开神斧，事火咒龙齐物论。"}
{"id":"117738","title":"宛丘二咏·旱湖堤上柳空多","dynasty":"宋代","author":"苏辙","text":"旱湖堤上柳空多，倚岸轻舟奈汝何。秋雨连渠添积润，春风吹冻忽生波。虫鱼便尔来无数，凫雁犹疑未肯过。持诧钱塘应笑我，坳中浮芥两么麽。古殿山花丛百围，故园曾见色依依。凌寒强比松筠秀，叶艳空惊岁月非。冰雪纷纷真性在，根株老大众园希。山中草木谁携种，潦倒尘埃不复归。"}
{"id":"431852","title":"重登东岳泰山","dynasty":"近现代","author":"朱帆","text":"中年健足勇登攀，垂老缆车再上山。纵览已无千里目，前行犹有万重关。彤云紫塞狂飙去，红树青山倦鸟还。但见清幽成闹市，难分世外与人间。赢得馀生自在身，青峰迎我白头人。云依远树闲离岫，车近悬崖疾转轮。莫道凡间无绿水，可怜仙境亦红尘。因何五岳独尊岱，一览群山尽伏臣。"}
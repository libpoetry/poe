{"id":"699718","title":"潜山道中晚行怀方肃之四首　有引","dynasty":"明","author":"郭之奇","text":"去年春水荡离忧，今日秋山积近愁。满月云林难指数，碧烟一带自沉浮。逢人指点问君家，咫尺青山云半遮。落日峰西飞夕照，似浮颜色映流霞。千秋还碧入斜晖，万鸟衔青落翠微。漫托离心归晚岫，白云愁绝未能飞。论心一载便千秋，不向今人不古求。馀子中原俱碌碌，丈夫世上未悠悠。"}
{"id":"458273","title":"行乌镇旧街。盖其败废未修缮，游人不至者","dynasty":"当代","author":"卢青山","text":"小街窄如斯，晾臂触双掌。谛视掌中尘，千载凝我眶。木门褐左右，对立默难状。仰瞻檐欲接，私语如两两。小窗开微缝，环佩略可想。微飔流流来，入窗不回漾。时复遇岔廊，隐隐流泉响。缓步循其端，阶下浮轻浪。吁嗟浪中物，秽腥不可挡。訇訇机械舟，楼壁簸欲荡。思古情虽馀，古人究已往。一瞬回我神，兀立生怊怅。"}
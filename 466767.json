{"id":"466767","title":"次韵呈慕容青衫二兄","dynasty":"当代","author":"张文胜","text":"磊落衣冠久已违，山河梦外物华非。春潮澹荡矢孤往，老树江潭惊十围。窗畔晴鸠初唧唧，众中威凤待飞飞。人材坐惜凋零甚，特地天南简少微。心斋不可可扬眉，苏世情怀致鼠狸。廊庙端居麻虎子，江湖满地宁馨儿。十分好梦迷终北，一例青衿领大悲。等有浮生追伯玉，怜君气宇最冲夷。"}
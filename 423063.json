{"id":"423063","title":"剑器近 题背面美人竹石图","dynasty":"近现代","author":"詹安泰","text":"岁华晚，念挂席、沧波人远。弃捐怕同秋扇，暗悲叹。画堂畔，枉几度、鶧哥怪唤。鸳衾不成浓暖，捲帘看。凄怨。石苔蛩语乱。■暾悄步，又瘦倚、翠竹教天管。湘弦弹泪到幽泉，纵江月肯明，旧时归雁谁见。黛眉深浅。试一回头，应有离魂寸断。梦中颜色空依恋。"}
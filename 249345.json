{"id":"249345","title":"深秋九寨沟放歌","dynasty":"现代","author":"何永沂","text":"梦耶幻耶九寨沟，此游正值七彩斑斓报深秋。风过群山红叶燃，湖泊萧萧黄芦瘦（景区芦苇海）。无言海子纷呈孔雀蓝，醉客分明是川酒。添衣直上最高台，放眼千树万树梨花开。一片白茫茫境雪花舞，南人雀跃呼快哉。只疑身在广寒宫，又似银河冰结渡从容。独立迎风一声啸，昂然松杉战玉龙。探水精灵转青山腰，飞下白波九道傲天条。铁马呜珂雷激荡，叠瀑急泻怒于潮。乱石纵横喷涌千堆雪，其间杂树排排相点缀。葱茏奇立水中央，根溅明珠真一绝（树正瀑布）。当年落魄山如海，爱青溪击石癖不改。我羡飞泉大自由，清流笑我得自在。游戏人间作散仙，天人合一大自然。仁者乐山狂者瀑，仙风灵气合参禅。洗尽铅华消尽绮，九寨归来不看水。如诗如酒如幻使我开心颜，梦中说梦叹观止。"}
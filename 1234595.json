{"id":"1234595","title":"戊子十一月二十四日拜叠山先生于双桐驿盖先伯见山同丙辰理宗亲擢也先生叙旧好言同心焉明日中赋二诗为别","dynasty":"元","author":"何中","text":"吴门白日落，孤妾悲洞房。徙倚无所归，朔风满罗裳。昔为春柳阴，今作秋菊黄。芳景不速尽，愁心与俱长。逝者魂魄在，九京共徜徉。粲粲河吐水，萧萧天雨霜。出门即远道，死生永相望。"}
{"id":"1243542","title":"芙蓉峰下有梵宫曰智者禅苑寺左右塘莲花盛开僧与文士赓和者多予次其韵","dynasty":"元末明初","author":"叶颙","text":"冯夷仙人冰玉瑩，绿盖云鬟踏明镜。嫣然一笑隔烟波，露湿胭脂容貌正。道人心地亦清雅，不染淤泥出正定。岂无奇士同品题，亦有山僧共涵泳。芙蓉山色秋更癯，斜日黯红愁对影。唤回西子昔年梦，淡妆浓抺娇相并。不向湖山逞颜色，天香槁死无人境。有如禅僧懒出游，白首甘心老乡井。"}
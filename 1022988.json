{"id":"1022988","title":"偈六十九首 其四十五","dynasty":"宋","author":"释道宁","text":"秋风秋雨颇相宜，万水千山木叶飞。堪笑灵云回首处，何须花发始忘机。秋风萧索，秋山叶落。秋雨霖漓，秋天寥廓。祖师心印全彰，灵云鼻孔穿却。分明一道恩光，旷劫无形寂寞。五湖衲子急归来，休向途中乱穿凿。莫穿凿，体用从来非自他，作者不求无病药。"}
{"id":"946915","title":"真珠帘 赠海南子白玉蟾","dynasty":"宋","author":"陈楠","text":"金丹大药人人有。要须是、心传口授。一片白龙肝，一盏醍醐酒。只为离无寻坎有。移却南宸回北斗。好笑。见金翁姹女，两个厮斗。些儿铅汞调匀，观汉月海潮，抽添火候。一箭透三关，方表神仙手。兔子方来乌处住，龟儿便把蛇吞了。知否。那两个钟吕，是吾师友。"}
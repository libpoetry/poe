{"id":"137414","title":"对雪十韵·对雪无佳句","dynasty":"宋代","author":"欧阳修","text":"对雪无佳句，端居正杜门。人闲见初落，风定不胜繁。可喜轻明质，都无剪刻痕。铺平失池沼，飘急响窗轩。惜不摇嘉树，冲宜走画辕。寒欺白酒嫩，暖爱紫貂温。远霭销如洗，愁云晚更屯。儿吟雏凤语，翁坐冻鸱蹲。病思惊残岁，朋欢赖酒一。稍晴春意动，谁与探名园。"}
{"id":"1214576","title":"石门张氏园几二百年事见语溪志南石先生既宣慰河东退而家居每与宾友觞咏其中闻之里父老公之曾祖君为郡太守而归有指而詈之者阍人执以请命公曰彼安敢詈我与之酒且有以赠之责门者曰吾岂以贵势凌人哉汝不待教令而拘系之是扬吾恶名以为子孙累也逐而易之噫斯其所以嗣世益昌而此园之所以弗废与","dynasty":"元","author":"黄玠","text":"八月荠麦生，四月靡草死。昌荣在一朝，衰谢阅千䙫。德人慎所积，力善树深棋。宁不履贵盛，终无忧患遗。世人昧理道，但爱金玉好。忽焉如燎毛，性命不自保。我从石门游，乃有张氏园。阅岁已二百，池馆似当年。"}
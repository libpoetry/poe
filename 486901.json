{"id":"486901","title":"水龙吟 杨花用章质甫韵","dynasty":"明","author":"赵南星","text":"春闺忒恁愁人，已看尽落红翻坠。杨花更惨，连空映日，撩人情思。飞过高城，寻来小院，从教门闭。偶苹风乍定，商量暂住，低飞燕，还扶起。何处疑花乱玉，几曾堪、髻簪衣缀。兰闺人倦，多愁牵梦，难成易碎。小玉声喧，晴天雪下，香阶无水。忆辽西何处，神魂荡漾，暗抛红泪。"}
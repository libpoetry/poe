{"id":"245612","title":"浙水府·越山兮青青","dynasty":"宋代","author":"高似孙","text":"越山兮青青，江波兮喷薄。万里兮长风，引惊澜兮去之。夫君兮以渊为期，水何为兮劳苦。越山兮升云，江水兮未平。举酒兮讯君，将与余兮心倾。若有人兮飐云旗，舞神鱼兮踏文螭。奏水星兮叫冰夷，横壮气兮海为飞。麋台兮生草，言如毛兮人杲杲。夕宿兮江皋，越兵西兮如拉搞。一沐浴兮九江，水扬波兮淙淙。飞科桡兮雁渚，舍余珰兮渔缸。望美人兮未来，心不怡兮难降。有酒兮如冰，呼脍具兮鱼龙腥。浇大块兮海鲜磅礴，有老父兮愁偏醒。"}
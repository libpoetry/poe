{"id":"298200","title":"三姝媚·癸丑孟秋淩云寺雅集","dynasty":"现代","author":"傅子馀","text":"金屋天际杳。荡秋痕、烟深晚空泉绕。剪剪青荷，又悄然轻送，半池残照。鬓底芳韶，都暗付、声声啼鸟。一念幽单，唤起山灵，自酬孤笑。云拥华鬘飘渺。尽月桂香藏，米兰珠小。宝殿低徊，且看君、闲谱玉田凄调。绢素留题，挥洒共、知谁年少。遮莫垂垂珠锦，西风弄老。"}
{"id":"432755","title":"传闻","dynasty":"近现代","author":"范天烈","text":"传闻赤壁又鏖兵，战舰如云水上横。玉宇琼楼凉月影，金戈铁马大江声。欲亡秦社须三户，未下燕师仅两城。一举山川齐变色，汉家旗帜万人惊。元勋衮衮画云台，开国侯王半草莱。周觊新亭名士泪，孔融北海故人杯。连兵吴楚东南震，传檄幽燕鼓角哀。记取陈桥推戴日，安然须仗出群才。"}
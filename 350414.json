{"id":"350414","title":"百字令·黄茅瘴里","dynasty":"清代","author":"程颂万","text":"黄茅瘴里，恁西风吹醒，愁人两个。回首少年轻侠事，君亦词场无那。霜急呼鹰，林昏射虎，壮志惊相左。万山围梦，吟魂都被愁锁。剧怜沦落天涯，昵伊红袖，便赋风怀可。月也似花花似玉，梦也与花同卧。寻到鸳边，招来鸥外，空忆卿卿我。比红儿曲，墨痕香印重涴。"}
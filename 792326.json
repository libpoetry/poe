{"id":"792326","title":"归农","dynasty":"清","author":"王季珠","text":"猗猗桑柘，蚕事三春。牛背一笛，詄宕水滨。蟠蟋小康，致力田人。人惟不力，种稻穫薪。后稷教民，首务稼穑。毋易犹言，粒粒皆血。今年歉薄，明年丰足。天实衡之，道无亏缺。农家之谱，月令豳风。终朝作课，智出其中。青秧分插，俯育同功。不淫于物，何戾于躬。时雨降矣，胡不扶犁。非种茸矣，胡不芟稊。息肩茂树，濯足清溪。地偏心远，野旷天低。勿游于市，勿倚于门。愚多福兮，隋实穷根。督饬儿妇，扶助弟昆。三时不害，庶几冠婚。"}
{"id":"117633","title":"次韵子瞻人日猎城西","dynasty":"宋代","author":"苏辙","text":"将贤士气振，令肃军声悄。晨登戏马台，一试胡褭。城空巷无人，里社转相晓。吾公庶无疾，但恐园囿小。荆榛一焚荡，雉兔皆惊矫。翩翩白马将，手把青丝挑。少小事边徼，斩刈轻荼蓼。殿前赐鞍勒，珂月明皎皎。自言得所事，强暴无不了。庙算本诗书，下策禁焚燎。当令百链刚，甘就一指绕。低回未尝试，坐被世人少。秋霜一朝下，凌励见鸷鸟。为君整骄惰，重立穰苴表。"}
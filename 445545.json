{"id":"445545","title":"田翁","dynasty":"当代","author":"陈忠平","text":"田翁福寿齐，世代居农桑。儿孙有远志，劳劳各一方。老妻贤且健，日弄曾雏忙。倖存数亩田，肯令悉抛荒。白发不言衰，犁锄差堪将。晨起天微曙，暮归月昏黄。三餐温饱馀，尚能补小康。念念除夕近，天伦乐一堂。吾亦农家子，恋恋在吾乡。事暇垄上过，相与话衷肠。津津道政善，终岁不纳粮。民风淳如此。奚疑太平世。"}
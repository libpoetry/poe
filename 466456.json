{"id":"466456","title":"蝶恋花　四月廿七醉兼病不堪，卧肖处作三首","dynasty":"当代","author":"卢青山","text":"只有醉中稍有味，此外人间，事事非心计。梦雨荒烟春暮里，心神远在沧浪际。三十二毛如箭起，细数年华，细数年华悔。生作愁囊无可避，未生时节如何意？醉起吟春无好句，但有深哀，迸入弥天雨。雨里枝花留不住，吟花何况空情绪。万稿从今归一炷，免到回看，更作勾愁具。冉冉韶光如逝水，一舟飘逐韶光去。自此归来天已准，只欠畦田，三亩扶吾命。雨角风头蓑笠影，诗村酒国嗟无分。百尺长毫狂可信，来乞故人，写幅渔樵景。崖路延图须出境，梦中我欲攀而进。"}
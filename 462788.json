{"id":"462788","title":"紫竹院雨荷","dynasty":"当代","author":"幻庐","text":"宋儒美其说，夏池予亦爱。互引真君子，施施长默对。一虹分两水，明镜夹玉带。风晴数往还，失喜趁滂霈。小航屡褰裳，隔岸同擎盖。朱华倚白华，低和清商籁。吹吷任飘忽，生灭泡影碎。物序有崇替，复萌将复蜕。堕枯人不去，读琴义可会。澄鲜新霁出，自得天然态。气息笼浛澒，裴回安脾肺。鱼虾侣左右，净域远萧艾。处隰虽卑湿，品格元正大。灵窍隐柔丝，既通非滞碍。落想信空空，馀馨犹在在。"}
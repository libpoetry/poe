{"id":"468213","title":"圮上有怀张子房","dynasty":"明","author":"谢肃","text":"沂泗东悠悠，踟蹰立圮上。固无黄石期，留侯讵能忘。留侯本韩人，五叶为辅相。国亡思报秦，购士椎慱浪。力政虽不毙，意气亦雄壮。歘来蛰龙蛇，举世莫知乡。授书何怪奇，任侠诚倜党。少年日以聚，誓?取金镜。邂逅隆准公，啸咜役诸将。关中奄席卷，汉业知已创。归还佐横阳，以韩兴霸王。惜㦲成见杀，此意徒慨慷。方复从汉王，灭羽垓下帐。平生韩两仇，反手咸扫荡。深衷实在斯，宠禄非所望。遂挟松子游，高风邈难伉。余生千载下，结想常入梦。其貌若美人，伟略不可尚。"}
{"id":"698434","title":"扬州竹枝词四首","dynasty":"明","author":"唐之淳","text":"隋家杨柳古扬州，杨叶无多野水流。莫说小红楼畔路，琼花观里少人游。小年曾入镇南家，回首西风白日斜。独抱胡琴理胡曲，白菱飞上野菱花。十里珠帘卖酒旗，一时都逐火云飞。伤心欲问前朝事，白发淮人即渐稀。往年歌管不曾閒，遮莫商船到北湾。今日樵儿吹野曲，犹传一曲汉东山。"}
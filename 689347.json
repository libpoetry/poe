{"id":"689347","title":"蚤春陪舅林郡丞暨黄全之许希旦姚体恪体贞兄弟集郑氏北郭别业","dynasty":"明","author":"佘翔","text":"春入柳条新，郊游岸角巾。青山环别业，芳树媚佳辰。陶谢俱词客，荆高总酒人。年华驹过隙，欢赏剧相亲。草阁背城开，何人载酒来。偶因随杖屦，共此破莓苔。韦曲寻春宴，梁园作赋才。留连情未已，城角暮声哀。"}
{"id":"1011567","title":"香积厨法语","dynasty":"宋","author":"释印肃","text":"咦，好辨心，以此三法为三昧，无量无边世不会。我今修供佛众生，万圣千贤悉同共。摩诃般若味真如，十波罗蜜同受用。大家著力要精专，一粒微尘不许动。为报龙天并八部，莫入厨中乾打鬨。监斋使者在眼前，守护普庵无罅缝。针劄不入起馨香，十八元来佛不共。"}
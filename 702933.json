{"id":"702933","title":"旅居即事","dynasty":"明","author":"谢元汴","text":"数湾流水断桥涯，深巷寒村放士宜。客久况当黄叶落，梦馀忽忆老梅迟。寄愁何必在天上，葬冢从教近伯夷。不是登高难作赋，孝风孝雨□吾思。短策冈头一径斜，归来独坐理沤麻。弹文劾月兰为仗，启事铨云荔作衙。渡水一僧如我淡，耕烟数鹿法诗遐。异乡风物多萧瑟，小几摇秋静忆家。徘徊孤剑负墙阴，约略残书说昔今。尚友必如李白辈，能狂即入孔融林。了花鲐石幽人侣，酒坐琴言子夜心。地下附书问正则，离骚屈指几知音。笔峰一似巫峰高，黄竹歌残续二桃。历落风尘成怪鸟，嵚崎文酒付霜螯。谁能贫贱不骄语，何处乾坤无小舠。惆怅红亭怜影瘦，不胜清泪湿罗裪。"}
{"id":"807150","title":"送入我门来  同龚仲震小饮高汝敬红梅花下  高系忠宪公孙所居即忠宪祠","dynasty":"清","author":"陈维崧","text":"松漱微波，山铺暝翠，软风吹得帆斜。柴门将掩，步屧诣君家。灵均祠畔多香草，总变做孤山树树花。小缕红糟鸡蹠，选花阴碧磴，弄酒拈茶。况有良朋，凭醉作生涯。明朝摇橹入城去，约仍过山窗听暮鸦。"}
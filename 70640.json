{"id":"70640","title":"水龙吟·半生人海风波","dynasty":"元代","author":"许有壬","text":"半生人海风波，谤书盈箧从文致。归来结构，且图＊伏，敢求华丽。朝暮娱人，水声山色，柳阴花气。笑彤闱紫闼，浮沉十载，更几载、成何事。好是西成咫尺，秫田风、已飘香味。安排小瓮，从今人怕，邻翁酒贵。更筑诗坛，陪君游刃，周旋余地。但有人来问，金銮旧话，便昏昏醉。"}
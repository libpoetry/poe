{"id":"765458","title":"月下笛 舟泊茱萸湾","dynasty":"清","author":"杜文澜","text":"流水荒湾，孤蓬又倚，旅魂凄断。红舷扣缓，玉钩芳思催变。题糕人去欧盟冷，倩谁问、堤阴旧馆。叹孤城寂寞，琼箫歌罢，野笳惊换。桥畔。秋声战。似小队弓刀，阵云零乱。团鸦噪晚，柳丝凋翠谁绾。西风十里扬州路，听呜咽、寒潮弄远。怕青鬓、对吴钩，一夜霜华浸满。"}
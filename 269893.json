{"id":"269893","title":"紫玉箫·次晁补之韵","dynasty":"现代","author":"吴湖帆","text":"纤手拿云，香唇霏雨，紫仙回袖盈盈。丝魂袅袅，诉一番衷曲，容与平生。听六么歇，谙彼此、分熟知名。赢琴调、相思有心，莫道无情。秦台凤史如画，嗟纵目芳菲，梦去谁凭。帘栊悄倚，试宫移明月，羽展新声。荡湘波晚，歌自转、不管杨琼。箫吹引、低唱小红，曲罢人惊。"}
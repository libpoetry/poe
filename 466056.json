{"id":"466056","title":"鹧鸪天  读启宇词","dynasty":"当代","author":"王翼奇","text":"郑谷春风唱鹧鸪，杨郎新唱大超渠。长江滚滚倾三峡，短信源源发九衢。悲蚁族，悯蜗居，游仙飘渺实愁予。怜君忽有高丘顾，赋到苍生泪满裾。一发真成不可收，哥哥我替鹧鸪愁。风云出塞关山月，前后游仙十二楼。骖白鹤，驾苍虬，九天汗漫恣方舟。杜陵早许杨无敌，不尽长江滚滚流。"}
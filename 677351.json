{"id":"677351","title":"当车以驾行","dynasty":"明","author":"胡直","text":"上有蓍草，下有灵龟。下有茯苓，上有兔丝。同声相应，同气相资。流水高山，岂无子期。火出阳燧，水出方诸。铜山未崩，钟声四施。龙兴云自蒸，虎啸风自驰。生当逢尧与舜，死不为商受鬼。为我为彼，仲尼之子，何用苦栖栖。圣人御天，时几在兹。龙马出河，凤鸟载下。敢告仆夫，星言夙驾。"}
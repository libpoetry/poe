{"id":"1143873","title":"十月三日秀亭二首","dynasty":"宋末元初","author":"方回","text":"天怜迟莫与清閒，閒上高山看远山。世味已如玄酒淡，名场肯复左轮殷。千争万竞尘埃里，古恨今愁莽苍间。□□谁来问诗叟，应输老树识苍颜。乱峰古垒一荒台，自笑衰翁去复来。石怪更宜添薜荔，树枯犹许寄莓苔。四天无壁供诗眼，万古皆空付酒杯。惆怅远惭羊叔子，秋阴欲暮角声哀。"}
{"id":"765643","title":"百字令 其四 秋风赠叶守戎锦舫","dynasty":"清","author":"黄钧宰","text":"浮生可笑，似萍踪絮影，无端去住。两地绵绵吹不断，剩有一丝情绪。木叶惊寒，河梁惜别，有意无言处。萧萧飒飒，一齐向我奔赴。料是千古英雄，生前抑郁，浩气含馀怒。激荡柔情成壮志，要使才人早遇。千里蓬瀛，一帆云水，此意休孤负。从兹破浪，马当定有神功。"}
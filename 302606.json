{"id":"302606","title":"忆袁氏姊·炮声晚未休","dynasty":"现代","author":"黄仁基","text":"炮声晚未休，云自苏山北。老姐招不来，守此山中宅。避寇互来往，久聚忘主客。熟知寇未至，我与姐复隔。去年六月晨，倚涧方朝汲。奔雷赴其前，巨弹背后坼。跳波溅衣襟，两耳为之塞。至今水边石，有铁尚深黑。性命才脱遗，悲愤又横臆。独坐对苍茫，倾耳待其寂。"}
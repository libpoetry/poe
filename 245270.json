{"id":"245270","title":"壁间古木新篁影有可爱走笔戏题","dynasty":"宋代","author":"汪炎昶","text":"韦偃工古松，与可善枯竹。岂如君家素壁上，有此天然画两幅。一株古木欹墙东，状如峨嵋山巅千岁万岁之枯松。旁有笛材拔孤玉，扶疏枝叶带露而饰风。天知君爱画，欲为发一哂。呼取义娥作画师，借此二物为画本。戏从君家壁间摹写之，一枝一叶俱无遗。傍人来见道是画，间如何画无能之。元来画时不用诸葛笔、梁杲墨，别有妙法惹形迹。偷见虽甚爱，或全潋亮或模糊，随时明暗有卷舒。报君基欲观此画，请跨金鸟玉米面兔来其下。"}
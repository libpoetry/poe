{"id":"1006243","title":"酹江月/念奴娇 冬至与胡胎仙","dynasty":"宋","author":"葛长庚","text":"因看斗柄，运周天、顿悟神仙妙诀。一点真阳生坎位，点却离宫之缺。造物无声，水中起火，妙在虚危穴。今年冬至，梅花依旧凝雪。先圣此日闭关，不通来往，皆为群生设。物物□含生育意，正在子初亥末。自古乾坤，这些离坎，日日无休歇。如今识破，金乌飞入蟾窟。"}
{"id":"701922","title":"和李二何年兄","dynasty":"明","author":"黄锦","text":"忆昔公车初发程，多君学问已充盈。鹿鸣宴里谁骧首，雁序群中我应声。自逐风尘惊骏骨，早从坛坫主齐盟。而今老大怀知己，肯负忠信过此生。万里风烟接凤城，鼠忧那复见明明。却思满地承恩诏，好似祥云罩太清。天汉有章谁得报，波臣无血祇空盟。即看星使今何在，洗耳春和听鸟嘤。"}
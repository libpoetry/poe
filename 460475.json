{"id":"460475","title":"贺新郎　黄仲则太白墓和稚存韵","dynasty":"当代","author":"卢青山","text":"莫共青山老。倩遗魂、长歌接我，梦来凭吊。满目山残水剩也，敢上危峰一眺？今与古、一般衰草。把臂相看悲欢里，诧容颜犹是平生好。人世换，如残稿。看君醉里颠狂笑。笑“浮尘、自沉自涨，值来相告？不恨铜驼翻覆尽，但恨如君梦少，得相叙、蓬莱仙岛。斯世诱君名利耳，我邀君共驾鲲鹏鸟。子毋醒，随吾了”。"}
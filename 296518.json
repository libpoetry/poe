{"id":"296518","title":"暗香疏影·君坦以画卷属题，正值牵牛花开，次其暗香硫影词韵咏之，时丁酉七月朔也","dynasty":"现代","author":"许宝蘅","text":"紫帔翠褶。饮夜来露气，亭亭娟洁。小隐墙东，回避朝阳自怡悦。一自银河间阻，空怅望、情难灭。婉转滴落人间，痴也胜于黠。茧纸长留倩影，觑篱畔掩映，难以攀摘。待秋来桃趁春归，都让此君清绝。朝朝暮暮常相见，诉身世，飘然如叶。忆儿时，叠入书囊，曾伴枯蝉乾蝶。"}
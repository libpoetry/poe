{"id":"493558","title":"既四月末予西轩牡丹一枝最后开与戎葵掩映特盛时叔铭适自保定归隐若有相待之意因命酌快赏叔铭再用前绝句韵为寄兴不能已仍用韵奉荅并忆吕本拙佥宪按事中山未还归日当共一笑云","dynasty":"明","author":"刘崧","text":"有客邯郸久未回，西厅无奈好花开。当筵纵赏何由共，日日开轩扫翠苔。"}
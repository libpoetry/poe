{"id":"1110876","title":"小诗奉送择之仁友赴漕台之招后篇喜赵公之得士而不敢致私怨焉然别怀黯然不能成章亦足以见区区也二首","dynasty":"宋","author":"朱熹","text":"之子论交久，深衷两自知。提携方有赖，离索遽成悲。圣处应无数，书来肯见私。临分莫惆怅，努力共心期。珍重东台老，英声旧所闻。能怀吐哺意，岂但枉书勤。得士看如许，持心定不群。愿言推此志，清浊见朋分。"}
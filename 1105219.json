{"id":"1105219","title":"渔家傲","dynasty":"宋","author":"方千里","text":"烛彩花光明似昼。罗帏夜出倾城秀。红锦纹茵双凤斗。看舞后。腰肢宛胜章台柳。眼尾春娇波态溜。金樽笑捧纤纤袖。一阵粉香吹散酒。更漏久。消魂独自归时候。冷叶啼螀声恻恻。银床晓起清霜积。魂断江南烟水国。书难得。相思此意无人识。绿鬓金钗年少客。愁来懒傍菱花仄。雾阁云窗闲枕席。情何适。杯盈珠泪还偷滴。"}
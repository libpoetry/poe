{"id":"466068","title":"丛林三首","dynasty":"当代","author":"卢青山","text":"丛林深峻竹，远涧淡寒烟。屈草秋生凛，回霜路欲淹。鸦归衔细杪，雁去画长天。日暮嗟游子，荷囊问舍檐。寂寂残秋涉，疲囊入梦沉。一城鸡月夜，三鼓露萤门。小树筛星动，长沟引屋行。凡门都扣罢，万里听江声。面目满埃尘，江流淡有声。敛秋凝粒露，堕日出乾坤。万里飘衣瞬，百年付蟪贫。念之微此体，渺渺上高岑。"}
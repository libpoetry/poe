{"id":"1215230","title":"秋江晚渡图","dynasty":"元","author":"丁复","text":"长江西来合巴汉，老客经行几一半。黄牛峡底回双篙，白鹭洲傍见二髦。林间不得一屋住，徽之种竹?□处。累日难为市口赊，常时每□沙头渡。岂不闻万八千丈之天台，蔓青溪上二女子，山桃已熟红如腮。当时少年不能去，发白秪漫思归来。石桥飞流转苍翠，也是东行入沧海。蓬莱方丈望见之，瑶草丛生久相待。徂鹤犹然未寄书，还家千年兹在诸。且从刘伶赴一石，明日五斗君其储。"}
{"id":"357245","title":"木兰花慢·问情为何物","dynasty":"清代","author":"黄人","text":"问情为何物？深似海、几人沉？算麝到成尘，蚕空遗蜕，生死相寻。英雄拔山盖世，也喑喑叱吒变哀吟。何况痴男怨女，天荒地老惺惺。沾襟。有千丝万缕，系双心。总慧多福少，别长会短，欢浅愁深。无论，人间天上，便一般煮鹤与焚琴。牛女离长间岁，纯孤寡到如今。"}
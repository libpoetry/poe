{"id":"137787","title":"马啮雪·马饥啮渴饮冰","dynasty":"宋代","author":"欧阳修","text":"马饥啮渴饮冰，北风卷地来峥嵘。马悲踯躅人不行，日暮涂远千山横。我谓行人止叹声，马当勉力无悲鸣。白沟南望如掌平，十里五里长短亭。腊雪销尽春风轻，火烧原头青草生。远客还家红袖迎，乐哉人马归有程。男儿虽有四方志，无事何须勤远径。"}
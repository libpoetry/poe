{"id":"459404","title":"秋日闲作 其七","dynasty":"当代","author":"卢青山","text":"荡荡天宇清，觉夜如静日。嫦娥骑玉车，缓鞭天牛力。烂齑天孙锦，飞光撒太极。河水深几何？其深不可测。潜鲸莫能波，虞渊未可及。我欲结纸舟，长为河中客。向旭与河沉，向暮戏河液。七夕久已过，中秋望在即。吴刚善桂醑，玉兔勤捣汁。将攀桂花树，一与嫦娥识。饮此香酣酒，食彼不老粒。长共天人居，永谢红尘国。"}
{"id":"436130","title":"余懒日甚不作诗者二年矣閒者二三子以歌咏相乐请题于吾兄遁庵遂以岁月坐成晚命之因事感怀成五章以自遣志之所之不知其言之陋也览者将有取焉 其四","dynasty":"金末元初","author":"段成己","text":"连蹇拙进宦，艰难眛理生。一事且不免，况欲二者并。忍穷分所安，不为世所萦。床头一卷书，净洗胸次平。偶逢会心人，款款话中情。瓶储喜不空，今年赖西成。"}
{"id":"446814","title":"台城路    自渝乘机至乌鲁木齐","dynasty":"当代","author":"蔡淑萍","text":"鲲鹏乍举冲天翼，遥山近岑无数。秦岭如屏，黄河似带，都是曾经行处。苍茫万绪。记三十年前，别亲西去，断雁惊弓，玉关霜重畏前路。而今又来故地，道明珠璀璨，诗国花吐。久倚舷窗，高原戈壁，干渴堪怜如故！情怀渐苦。念堤决长江，墨云犹怒。安得东风，挽西天化雨？"}
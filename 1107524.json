{"id":"1107524","title":"道院偶成二首","dynasty":"宋","author":"叶茵","text":"水生远岸拍蒲芽，春色骎骎染物华。伎?一诗安老草，眵昏两眼眩空花。楼分古柳烟光薄，桥倚青帘日影斜。此乐未知谁可共，隔篱独许钓鱼家。柳长柔丝草长芽，随时委化答年华。呼来便了能酤酒，抱去添丁共看花。忧世中宵心耿耿，题春半壁字斜斜。江湖风月今犹昔，能学龟蒙有几家。"}
{"id":"1235119","title":"次韵赵祭酒城东宴集 其四","dynasty":"元","author":"乃贤","text":"鲈满银盘酒满壶，山童竹里送行厨。风流绝似兰亭会，留取他年作画图。仙家高馆隔红尘，流水联阶竹树新。学士重来今白发，冯阑空忆种花人。碧草纤纤藉翠裀，酴醾酿熟十分春。移尊更近池边树，漉酒先生待挂巾。杜陵野客恋京华，日典春衣醉酒家。徒步归来情寂寞，一年空负隔城花。"}
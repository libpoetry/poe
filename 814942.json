{"id":"814942","title":"夜行船二首","dynasty":"清","author":"奕绘","text":"三尺鲤鱼供晚醉。好凉天、蓼花红矣。儿女披蓑，妻孥把柁，坐船头船尾。古今成败浑闲事。有谁争、一江秋水。冷雨敲篷，孤灯结网，说笑大家欢喜。三尺鲤鱼供晚醉。好凉天、蓼花红矣。儿女披蓑，妻孥把柁，坐满船头船尾。南朝成败浑闲事，有谁争、一江秋水。冷雨敲篷，孤灯结网，说笑大家欢喜。"}
{"id":"571048","title":"酷暑戏赠逆旅主人","dynasty":"明","author":"符锡","text":"长安毒热何苦难，大叫发彺频倚栏。两手舒徐缓不支，两脚□木仍疼酸。火轮当街日正午，窜身欲避无处所。仰瞻松柏皆垂头，回望菑畬半燋土。束带更趍幕府辰，归来驴背尘满巾。寸肠可截那更知，慰藉翻惭贤主人。有时对食不得噎，朝妨蝇蚋莫足蝎。前者被螫左中指，谈虎至今心尚热。鹪鹩一枝愿巳越，鹍鹏九万固不屑。百千赋分有大小，身外之名何足说。与君相对且衔杯，扫除大厦当奇才。须臾就醉我亦睡，听我鼻息如吼雷。"}
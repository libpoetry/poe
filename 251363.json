{"id":"251363","title":"喜迁莺·叶养浩退居芜湖","dynasty":"现代","author":"汪岳尊","text":"水流花放。正发简怀人，不禁神往。谷喜迁莺，枝新巢凤，觅得双桐旧巷。鼻观兰室温馨，心迹冰壶明亮。当门好、有圆湖似镜，乞从天匠。漫道老无成，学已名家，名得何曾浪。最羡淋漓，全空依傍，直把词坛扫荡。不断革命精神，永葆光明歌唱。双瞳碧、会校书天禄，不燃藜杖。"}
{"id":"843640","title":"玉楼春 其二","dynasty":"清末民国初","author":"朱祖谋","text":"橹声鸦轧吴音似。不寄吴娘机上字。只凭楼下去来潮，将取尊前新旧泪。浴兰携手年年事。消尽笙歌沈醉意。花时不是不伤春，说与春愁真解未。少年不作消春计。孤负酒旗歌板地。好天良夜杜鹃啼，今日逢春须著意。斜阳烟柳回肠事。小雨阑花千点泪。等閒寻到眼前来，欲避春愁除是醉。"}
{"id":"769500","title":"鹧鸪天  向与二三同志为读史之约，意有所得即以是调纪之，取便吟讽，久而不忘，人事作辍，所为无几。今年四五月閒，久旱酷热，咄咄闭门，再事丹铅，漫成此解，并告同志，勿忘前约，为之不已，亦乙部得失之林也","dynasty":"清","author":"王鹏运","text":"注籍常通神虎门，书生恩遇本无论。鬼神语秘惊前席，挽辂谋工拾后尘。空折角，笑埋轮，寓言秦鹿底翻新。可怜一鬨成何事，赢得班姬苦乞身。"}
{"id":"271813","title":"金缕曲·咏川东石砫县古氏四节烈，咏古节母袁氏","dynasty":"现代","author":"李炳灵","text":"桀桀贞让笑。喜承欢、膝前有子，兴廉举孝。名父箕裘能继续，棣萼竹林偕好。是团圞、家庆新图槁。回忆柏舟伤逝日，嗟苍凉、身世集于蓼。心难转，神光稿。离鸾寡鹄谁同诵。有姑媳、玉冰清洁，松菊节操。义烈一门光阃史，无怪词坛倾倒。有多少、骚客摛文藻。我与贤郎投缟纻，羡陶欧范堪师表。兰猷然，笔花绕。"}
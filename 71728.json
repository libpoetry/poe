{"id":"71728","title":"神光灿·赠赵先生","dynasty":"元代","author":"谭处端","text":"赵仙入道，猛烈投玄，割除顿悟浮华。对境修持，不若火长莲花。予今诚言少付，遇戈矛、宽纳教他。若有病，便庵中如死，也莫还家。常效如斯坚志，管圣贤暗里，照鉴无差。火灭烟消，灵腑自吐黄芽。无私性停命住，意心清、玉结丹砂。功行满，赴蓬莱鹤引，彩仗云霞。"}
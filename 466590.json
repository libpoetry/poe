{"id":"466590","title":"喀什杂诗六章","dynasty":"当代","author":"伯昏子","text":"方祠轮奂对越新，一尝沙枣自生津。游人但问香妃事，不识天音化古民。沧桑诗壁仰蜿蜒，白玉青金拱月圆。千古箴规垂帝范，谁移日驭下陲边。烤肉蜜瓜香正浓，新馕待出火炉红。但闻唤礼声连汉，齐向真天拜五功。泥花飞溅器成行，欲问钧轮忽感伤。前世今生几回转，庄周梦蝶费思量。春风几度入疆来，红匾旌旗动地开。朱紫咸非昔流戍，边荒自可筑瑶台。萋卉长埋鼙鼓声，两抔净土对昭明。羊群犹解分歧路，万类须参二世情。"}
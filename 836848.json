{"id":"836848","title":"祭旗后一日，六保背约，纵匪反噬，燬陷义庄无数，独山顶一带尚守前盟；予一家四散，几遭阖门之祸，在重围中沥血成咏 其二","dynasty":"清末民国初","author":"陈肇兴","text":"络绎军书日夕驰，风云惨淡捲旌旗。一身报国唯存胆，万口由人任剥皮。焚掠连村生气促，惊呼到处哭声悲。关山举目无相识，欲避豺狼更倚谁！"}
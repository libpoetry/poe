{"id":"724769","title":"宋明堂歌九首 其一 迎神歌","dynasty":"南北朝","author":"谢庄","text":"地纽谧，乾枢回。华盖动，紫微开。旌蔽日，车若云。驾六龙，乘絪缊。晔帝京，辉天邑。圣祖降，五灵集。构瑶戺，耸珠帘。汉拂幌，月栖檐。舞缀畅，钟石融。驻飞景，郁行风。懋粢盛，洁牲牷。百礼肃，群司虔。皇德远，大孝昌。贯九幽，洞三光。神之安，解玉銮。景福至，万寓欢。"}
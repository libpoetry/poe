{"id":"810878","title":"南斋纪恩诗","dynasty":"清","author":"王世芳","text":"建子星回斗转寅，居然一百十年春。灌花拭竹间中课，问水寻山物外身。《击壤》但知歌帝力，炷香惟有感苍旻。桑榆筋骨还彊健，历数前因话劫尘。扶杖康衢识圣颜，锦衣有赐诏频颁。喜同野老迎鸾辂，优许微臣列鹭班。身历四朝沾浩荡，眼看六代舞斑斓。赤城便拟蓬莱苑，布袜棕鞋任往还。"}
{"id":"823002","title":"喜朝天 饯灶","dynasty":"清末近现代初","author":"赵熙","text":"一年心。送君上青霄，浊酒聊斟。岁聿云暮，有银罂翠管，前梦沈沈。垂老长逢浩劫，问生涯、梅花笑难禁。灯一点，厨娘下拜，应断灾祲。行程止七天路，算曰归除夕，春又骎骎。为问天上，羲轮一转，可判阳阴。帝所曾闻极乐，又何事群仙鍊黄金。玉皇笑，红云护我，躲到而今。"}
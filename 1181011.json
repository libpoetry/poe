{"id":"1181011","title":"句","dynasty":"唐","author":"贯休","text":"今日再三难更识，谶辞唯道待钱来。雁荡经行云漠漠，龙湫宴坐雨濛濛。刻成筝柱雁相挨。黄昏风雨黑如磐，别我不知何处去。郭尚父休誇塞北，裴中令莫说淮西。万计交人买，华轩保惜深。如何忠为主，至竟不封侯。但看千骑去，知有几人归。一生不蓄买田钱，华屋何心亦偶然。客至多逢僧在坐，钓归惟许鹤随船。家为买琴添旧价，厨因养鹤减晨炊。黏粉为题栖凤竹，带香因洗落花泉。"}
{"id":"164199","title":"贺新郎·晓听平安报","dynasty":"宋代","author":"李曾伯","text":"晓听平安报。信荆州、古今形胜，金汤天造。落日岘山陈迹在，依旧大堤芳草。叹紫塞、黄尘未扫。水合水生来又去，赖胡雏、犹畏熊当道。薇柳戌，甚时了。乞身屡上盏天表。感恩深、丁宁帝语，许同芳召。自愧黔驴无伎俩，桑土绸缪盍早。空手袖、剑锋懊恼。要脍鲸鲵封京观，愿汉庭用壮臣年老。毋更取，仲华笑。"}
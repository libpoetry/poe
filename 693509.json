{"id":"693509","title":"苦热二首","dynasty":"明","author":"邵宝","text":"旱忧民物热忧身，独卧虚堂老病人。态似儿童欣水石，情如野客懒衣巾。云中树色披图幻，山下泉声入梦频。短壑青松空在口，肩舆曾不到东津。若岁大旱今真逢，狂魃骄舞生炎风。云霓数日无片影，罗火太阳同一宫。虚堂坐我独心静，涸野悯农皆力穷。群龙懒卧呼不起，手弄杨枝空百童。"}
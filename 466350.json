{"id":"466350","title":"所闻","dynasty":"当代","author":"卢青山","text":"堤溃洪涛如识人，推山捲海逐人身。满野茫茫湮山平，生者恸哭死者喑。书记书记乐复乐，镇上嫖娼光背膊。洞庭湖与堤对峙，终古之争无终始。圣人识水如识陆，植林其间有深曲。水固残贼而暴强，过林及堤力已僵。书记之智过圣人，有权自古万事能，旦令斫林暮林平。昨暮林平旦水至，昨暮为人旦水蛭。堤边渗水知堤危，捍堤者如惊蝗飞。人力有穷天不尽，訇然一决奔狂雷。小民走告告书记，书记醉握手中杯：吾堤固若昆仑岿，妖言惑众子何为。护堤有责水委会，护堤有费年输税。屯砂积木防一朝，平时久为危时备。防洪防洪须指挥，指挥部楼须高巍，不然胡以见官威？挪砂夺木不足惜，金梁玉砌能光辉。水至仓猝聚万众，砂粒木屑无些微。抗洪虽无物可指，高楼安立手尚挥。"}
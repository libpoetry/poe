{"id":"420199","title":"水调歌头 其二 安庆送别潘怀素兄，时同教授安徽大学","dynasty":"近现代","author":"王陆一","text":"天地秋如许，堤柳旧垂青。长江远送人罢，烟水冷冥冥。说与芙蓉木末，还指横波为正，何意不凄零。寥落闻消息，行路太伶俜。散微心，人间世，作繁星。相逢少年词侣，珍重小留停。莫解明珠倚赠，明日相思无住，腐草化为萤。不照蒹葭白，回梦谢前汀。"}
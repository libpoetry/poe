{"id":"182163","title":"用明有携酒赏梅之约久而未至复和以督之","dynasty":"宋代","author":"胡寅","text":"美酒名花并，无情即易忘。小槽应注瀑，大树欲残妆。虽则通达道，其如隔缭墙。寄人惭大庾，求伴愧高阳。好傍树间醉，时闻盏面午已勤赓唱久，未睹肆筵长。月下疎映，风余片片狂。可怜花似雪，那得酒如湘。梦作瑶林去，斟浮玉斚光。八仙当避席，在卉定羞芳。莫待松醪碧，休寻蜜萼黄。风流贵公子，火急效原尝。"}
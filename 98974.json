{"id":"98974","title":"壶中九华诗","dynasty":"宋代","author":"苏轼","text":"湖口人李正臣蓄异石九峰，玲珑宛转，若窗棂然。余欲以百金买之，与仇池石为偶，方南迁未暇也。名之曰壶中九华，且以诗识之。我家岷蜀最高峰，一作清溪电转失云峰。梦里犹惊翠扫空。五岭莫愁千嶂外，九华今在一壶中。天池水落层层见，一作石泉影落涓涓滴。玉女窗明处处通。念我仇池太孤绝，百金归买小一作碧玲珑。"}
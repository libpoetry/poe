{"id":"761424","title":"徵招  钱辛白侍御，以言事回翰林，筑一松轩自居。","dynasty":"清","author":"蒋春霖","text":"星宫夜启苍官事，沈沈太阴雷雨。海鹤倦飞来，选般阿嘉树。灵姿谁共伍。只老桂、伴香瑶圃。谡谡霜风，半空回首，尚通天语。高处不胜寒，相思后、琼楼又教归去。恣意作龙吟，有清声千古。孤怀还自抚。放直干、化工能补。紫皇护，一柱层霄，召凤鸾仙侣。"}
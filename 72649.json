{"id":"72649","title":"绿头鸭·别来时","dynasty":"元代","author":"张可久","text":"别来时。绿笺犹寄相思。自当年、黄州人去，不烦朱粉重施。翠屏寒、秋凝古色，朱奁空、影淡芳姿。蝶抱愁香，莺吟怨曲，残红一片洗胭脂。更谁汲、香泉菊井。寂寞水仙祠。西泠＊、苔衣生满，懒曳筇枝。尚依依、月移疏影，黄昏翠羽□差。问丹砂、石涵坠井，寻古寺、金匾题诗。岁晚江空，童饥鹤瘦，匆匆舍此欲何之。且重和，四时渔唱，象管写乌丝。仙翁笑、梅花折得，上闹竿儿。"}
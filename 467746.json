{"id":"467746","title":"喝火令九首 春早","dynasty":"当代","author":"崔荣江","text":"春早红生怯，含羞择日开。与人心字对相裁。裁罢寄谁堪适，每每费疑猜。黄鸟双啼柳，声声动我怀。一番生妒有余哀。妒那花妍，妒那鸟儿偕，妒那苑中春色，尚未溅裙钗。苦短删无减，别离怨又加。一钩清许瘦肩斜。心底太多情绪，眉上染些些。许久无消息，天天念上邪。念来无计向谁赊？醒也声咽，梦也是声嗟。怎也不消分寸，凭泪两眸遮。许下三生愿，便遗一世愁。忍将香脉锁寒楼。帘卷落红如我，同是那般秋。几岁韶华去，三分白上头。闲情不敢与人谋。最怕相思，最怕说温柔，最怕月圆还缺，又惹怨幽幽。草杪青红少，西风扫客斋。旋黄疲落覆青阶。衣薄敧门长伫，萧瑟冷形骸。亦有秋时趣，东山小菊台。背人时候一蓬开。莫道秋寒，莫道咽蛩哀，莫道海棠憔悴，坏了好情怀。雁影东南徙，秋分露浥裙。尚留纨素淡春痕。犹忆柳前相执，无见惜春人。懒拭妆奁镜，朦胧辨不真？怕看额发覆新纹。怕也流年，怕也久离分，怕也候君怜爱，只为了前因。迩地千荭乱，遐山一黛微。白云秋雁伴南飞。心欲乘风归去，身未著翮衣。俟晚欹空榻，昏灯暗蹙眉。数更催梦月沈西。梦里鹣鹣，梦里约佳期。梦里对卮双饮。并唱小山词。独饮秋高处，酩酊捺酒壶。夜来人并月儿孤。酲眼妒看双箸，何令我欷歔。也刻三生石，频传两地书。按红牙板两相娱。惜是参商，惜是水云居。惜是错生今世，误了一缘初。雁足薛笺重，耽情第几封。小山词里借棠红。屏却早霜痕迹，迢递露华浓。未罄花间语，恹恹对酒盅。赖微酲后转从容。怎也萦肠，怎也眼朦胧。怎也耿怀人远，若在水云中。是夜闻萧瑟，鸡晨见菊黄。指尖轻点觉凌霜。千里问人知否，时合著秋裳。牖薄惊风紧，衾单恐夜长。若兰花瘦不堪凉。勿忘更寒，勿忘锁轩窗，勿忘梦醒衣暖，再画小梅妆。"}
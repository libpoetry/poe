{"id":"815471","title":"恭和御制落叶诗","dynasty":"清","author":"徐本","text":"曾为春归怅落红，那堪绿荫又飘空。飞来远嶂随寒雁，散入清溪逐断蓬。茗沦林间吹活火，贝书坛畔带秋风。遥从碧宇丹霄望，片片余霞掩映中。策策商飙气候殊，凋零万木亦斯须。句留不住群芳歇，系恋浑忘一物无。芒径夕阳闻踏马，空山残月静啼乌。李将军书传烘染，傍屋依檐列数株。"}
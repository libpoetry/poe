{"id":"466039","title":"崂山诗二首效东坡庐山诗 上清宫得中字","dynasty":"当代","author":"王引","text":"水德无初择，随势川趋东。道唯法上善，崂山备所钟。拾贝思珠阙，访鹤朝灵宫。星官惊帐幔，圣母沮画工。不见穿墙客，壁后谁能穷。缅想邱祖姿，衣履含霜风。外齐蛮触国，内息与海通。丹成却自弃，挥麈逐北鸿。万死流沙碛，一勒天骄骢。敕殿松柏青，圯坏栏尚红。迎送烦银杏，眼倦迷雌雄。依缘授长生，将择孰与公。当其兆民活，世界蓬莱中。修真山为炉，树绿似铜锈。登顶肩摩天，瀛海杯浮右。结茅依岩窟，内观龙虎斗。偶眺日生丸，云罅万箭漏。锥心忽自笑，明霞记斯窦。风灭迹所留，我蹑后人后。道童老垂髯，崖藤翠蛟瘦。壁上游仙诗，字受神不授。胡儿眼空碧，功夫稽手候。入洞觅霞光，见与胡儿陋。光岂顽石待，霞近天阍叩。打钟道人催，恐夜星怀袖。"}
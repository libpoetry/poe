{"id":"271800","title":"金缕曲·腊日偕向君南皋","dynasty":"现代","author":"李炳灵","text":"梦醒东湖久。喜今番、良友盍簪，俊游携手。楼阁参差池沼固，一片残荷疏柳。惜词人、停车较后。古柏凌霄垂荫远，是卫公、亲植大盈亩。树如此，人非旧。夕阳渐渐侵衣袖。又眷怀、龙藏烟霞，洞天别有。联袂重经清静地，更扰禅门蔬酒。惜不见、潜西退叟。一树梅花新月夜，问诗僧魂魄归来否。空亭畔，独搔首。"}
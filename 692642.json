{"id":"692642","title":"会饯别刘承所出贰重庆","dynasty":"明","author":"杨起元","text":"只怪诸君会事频，传经人要出亲民。请看赠处皆真意，莫道今人非古人。十月长安雪不飞，彤云黯黯怅人离。宁知我辈皆同调，化作阳春满帝畿。谩将仕学论其优，壶榼相将是圣游。未解此时浑放下，应知眼底尽全牛。圣涯无隔不须航，百姓无疮不可伤。此别丁宁唯一语，直将杯酒赞黄堂。"}
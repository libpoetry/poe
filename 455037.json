{"id":"455037","title":"烛影摇红 答杨化民年兄","dynasty":"当代","author":"张海鸥","text":"别却春寒，小园又见婆裟影。山川满目碧参差，恍若当年景。长记吾兄豪猛。却难堪、京华蹭蹬。故宫剪纸，虎落平阳，悠悠天命。劫后余生，男儿热血殊难冷。杏坛狷傲展长才，大业追贤圣。谁许英雄驰骋。月当空、高怀耿耿。素心雅趣，琴剑萍踪，方臻佳境。"}
{"id":"458140","title":"皇马行","dynasty":"当代","author":"卢青山","text":"皇马皇马来，入我疮痍亩。居我皇皇宫，勒我大马走。此时大地荡簸如涛崩，烝黎如鲫奔鲨鲸。残砖断瓦为我屋，残肢断足为吾行。皇马皇马骄腾踔，千里万里能纵横。巨蹄践屋践我骨，大鬃摩天张嚣鸣。皇马皇马来，我吏迎如狗。竖尾摇殷勤，雀跃马左右。岂其皇马能昌狂，实我皇狗奉黔首。竭我民力为皇驱，夺我生口饲马口。我民有命千元值，差抵吾皇一日食。我民不识皇马欢，为千元下锥心泣。皇马皇马来，皇狗皇狗喜。相结为弟兄，相侍如奴隶。相伴为佳游，游我中华里。悠游复悠游，悠游何时已。"}
{"id":"188953","title":"蔬饭·蕨拳婴儿手","dynasty":"宋代","author":"洪迈","text":"蕨拳婴儿手，笋解箨龙蜕。存羞杞菊间，采斸烟雨外。嗟余饭藜藿，因寒舟激濑。朝来二尾鱼，一饱良已泰。充肠我诚足，染指客应慨。平生食肉相，萧瑟何足赖。王郎催牛炙，韩老忆鲸鱠。侠气信雄夸，戏语亦狡獪。吾师鲁颜子，陋苍翳蓬艾。执瓢不可从，一取清泉漱。"}
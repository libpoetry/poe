{"id":"835989","title":"忆旧游 甲午七月初三日五十一初度，自赋一阕","dynasty":"清末民国初","author":"叶璧华","text":"迟荷生九日，玉宇宵澄，独占秋清。跌宕琴歌里，且放怀天地，啸傲吟身。茫茫风尘插足，若处是蓬瀛。嗟华发春云，朝来明镜，倏换星星。徘徊胜游地，甚酒海花天，曩昔豪情。有当头皎月，问何今何古，证到前因。待欲骑鲸归去，振袂到瑶京，怕贝阙高寒，重寻老鸦结素盟。"}
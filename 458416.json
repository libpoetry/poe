{"id":"458416","title":"零六年九月三十夜石人生日，共饮湖南酒家，醉中苦吟作。一诗之成，乃时逾二刻，非苦吟而何。盖予中心有不吉语，往复欲以避之耳","dynasty":"当代","author":"卢青山","text":"清秋风细叶初分，小桌浮杯共半醺。三十年前堕长梦，万千劫里著微尘。逢君偶尔真天眷，执手终将到陆沉。渐觉今宵通耄耋，为君预拂额头纹。"}
{"id":"464596","title":"三姝媚 和琴可题临桂女词人张芩旧藏西厢记。","dynasty":"当代","author":"章士钊","text":"春情谁不忸。只风流输他，恨他元九。卅韵诗心，属人家儿女，于卿何有。动色讥弹，窥隐曲却，阴消受。一卷西厢，仗此流传，是真非偶。旧事红楼记否。说倾国倾城，被人欺负。深锁幽闺，总因梦生缘，万般厮守。还让词家，消魂在、微云抹后。谁把小红偷去，暗香石帚。"}
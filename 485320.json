{"id":"485320","title":"废宅行","dynasty":"明","author":"高启","text":"鸣珂坊里将军第，列戟齐收朱户闭。里媪逢人说旧时，有庐被夺广园池。今年没入官为主，散尽堂中义宅皃。厨烟久断无粱肉，群鼠饥来入邻屋。官封未与别人居，日日闲苔雨添绿。曲阁深沉接后房，画屏生色暗无光。寻常不敢偷窥处，守卒时来拾坠珰。春风多少奇花树，又有豪家移得去。"}
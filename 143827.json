{"id":"143827","title":"送侄隆吉作遂安教谕","dynasty":"宋代","author":"方逢振","text":"旧时州置文学掾，南宫集英大学选。英雄壮志必此争。饭囊郡庠奴隶县。今时学籍难登天，青山□□老天厌。蚁旋驴磨犹自痴，不释不玄良觉窘。南州谕缺数百员，得即忻忻不得愠。他年正录繇此迁，视博士员居四紧。博士以上梯级危，仕至泮宫鑽天令。小阮胆大志复狂，拔起泥中尤自奋。不顾在列嘲好为，滥取皋此得家便。天上知心爱屋乌，尚觉知心相勉劝。弘文弟子需补员，径合翰林集贤院。我欲劝子入翰林，却恐远嫁难为情。"}
{"id":"1017761","title":"偈颂一百一十七首 其四十","dynasty":"宋","author":"释绍昙","text":"人从雪峰来，接得乳峰信。报道古涧寒泉，涌出千丈飞雪。推倒妙高台，掀翻乌石岭。松山土主冷地翻身，隐潭龙王梦中惊醒。郎忙抖擞精神，念一道离怖畏真言，南无三满多，没驮喃，唵部龄，唵齿龄。吽吽，急急如律令。三世诸佛立地听，梵语华言难改正。"}
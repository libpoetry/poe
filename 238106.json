{"id":"238106","title":"送太守傅尚书易镇当涂二十韵","dynasty":"宋代","author":"徐玑","text":"帝业江淮长，丕承七十年。太平南北共，内禅子孙傅。弓矢深橐橐，桑麻郁垅阡。江河春混混，雨露夜涓涓。治久情多从，才卑气或偏。穹苍宜予弼，渊默正思贤。四世忠动积，三朝节概全。威仪新禹服，光彩旧星躔。本以文为治，尤知政有權。粟红初穰穰，榆散亦翩翩。国似傅东鲁，名能躐颍川。殊恩方锡马，盛美又临轩。易镇旌旗远，趋朝剑履便。想知环去旆，咸似渴思泉。典诰黄麻出，衣冠紫禁聊。安危看去就，扶掖赖精专。江岸梅花小，山城桂影圆。歌思惟两地，动化及无边。相复中兴旧，书重说命篇。元动列表史，焜燿祖宗前。"}
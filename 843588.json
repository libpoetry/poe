{"id":"843588","title":"吴儒卿先生来寓读述怀诗蒙赠大篇成绝奉答","dynasty":"清末民国初","author":"方仁渊","text":"飒飒西风洒面凉，新诗吹到木樨香。樗材也荷如椽笔，应是先生善善长。偶经小劫谪尘寰，不食丹砂自驻颜。伏枥休嫌无伯乐，天留名士住名山。晴窗馀事写黄庭，换得鹅群满蓼汀。分付小童安笔砚，墨池深对远山青。"}
{"id":"834032","title":"高阳台 咏菊二首 其一","dynasty":"清末民国初","author":"易顺鼎","text":"倚袖天寒，卷帘人瘦，冷云正拥啼妆。金缕歌残，谁怜旧日萧娘。挑灯欲写西风怨，奈花边、影事全荒。尽思量。负了柔乡，换了愁乡。芳心死到春前蝶，问东园梦醒，几度炎凉。藓砌蛛网，断魂空锁唐昌。广寒宫树都摇落，剩人问、百感幽香。峭亭塘。一尺秋涛，一寸秋霜。"}
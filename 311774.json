{"id":"311774","title":"木兰花慢·泊雷阳雨霁","dynasty":"现代","author":"刘凤梧","text":"泊雷阳雨霁，又箫鼓，送归船。正火耀渔灯，星明织女，野色笼烟。湖边画桡乱点，怅波心月影忒孤圆。击楫凌波晚渡，伤心桃叶歌残。相逢萍水意绵绵，斗酒藉联欢。看对峙梁山，千年牛渚，难障狂澜。墨云更垂渤海，任长鲸吹沫自盘旋。一夕朱楼梦醒，倚栏犹怯征帆。"}
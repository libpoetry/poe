{"id":"459673","title":"观耕者作","dynasty":"当代","author":"卢青山","text":"淋浪雨足时季晚，四月耕牛初下畹。犹觉水意冰蹄毛，一步前踏两步缓。山春花色开萧疏，叶出绿光浮冷淡。畴波映草碧可怜，紫燕铺田势不满。农人捉鞭吆牛行，牛首得隙贪草岸。快拔一束目主人，口中忙碌足下懒。醉起头重体虚竭，来看人耕当我业。不知山上采花人，转到层崖第几叠。"}
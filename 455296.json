{"id":"455296","title":"水调歌头 重过灾区寄淑萍","dynasty":"当代","author":"周燕婷","text":"劫后人谁在？寂寞菊花天。古城重觅，乔木犹解忆当年。衰草断墙蜗字，落叶西风残照，千里共秋寒。尘世几多梦，失落水云间。魂未归，天不语，夜何眠？清江冷月，可怜流影已难圆。莫道浮生易变，莫叹世情渐薄，万幸此身全。且看凌霜竹，依旧翠娟娟。"}
{"id":"515757","title":"予与文远为黄山之游太守王公至古城相饯俾歌工二人侍行卫使又送鼓吹四人盖恐入山荒寒藉此以破幽寂也道中赋诗用备解嘲","dynasty":"明","author":"程敏政","text":"州将来从细柳屯，郡侯同饯古城村。鼓笳直遣充前导，丝竹分随有赏尊。勾曲胜游宁此过，轩辕遗迹到今存。半生少慰烟霞癖，王谢风流敢并论。"}
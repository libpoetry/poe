{"id":"1095982","title":"净照律师葬母冢上生芝十二茎关子长演倚松饶德操赋诗后九十馀载余亦赋","dynasty":"宋","author":"释居简","text":"尸罗为源孝为根，一根岂止十二茎。沉香亭北烂缯绮，浪花浮蕊争欣荣。喑喑泪滴冢上土，只有天知此心苦。地灵荐瑞天不靳，付与千人万人睹。诗人史法语不浮，旌孝笔端回万牛。紫芝不老亦不槁，两公之诗更新好。"}
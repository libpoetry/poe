{"id":"466607","title":"赠答新草 其十 和熊盛元兄","dynasty":"当代","author":"何永沂","text":"同上滕王阁，危栏顾盼豪。亦思吟墨面，大笑隐蓬蒿。感尔虚文庙，容吾舞大刀。谦谦君子度，脑海碧波涛。草庐身老拟神仙，顾后瞻前二百年。能使忧忘惟浊酒，可知情在剩吟笺。不随狂俗违心赏，屡把谐诗著意怜。灯火阑珊浑不倦，许吾观史咒无前。聂诗情结劫难忘，何处神州不大荒。地狱投之多幼稚，天条犯了没商量。一自人前成矮子，几回檐下醉高粱？怜君今效陈寅恪，负鼓盲翁正作场。未免思量未免狂，词真何必备雌黄。鹤横燕市披玄缟，蟾洒沙田赋短长。一自临风听萧瑟，再难得句不苍凉。坡仙高韵谁堪借，博士曾经哭国殇。"}
{"id":"508360","title":"和陶诗 癸夘十二月中作与从弟敬远","dynasty":"明","author":"李贤（原德","text":"子期既不遇，伯牙弦已绝。山中少人事，柴门昼长闭。漠漠寒云低，纷纷忽飘雪。喜与林下士，襟怀共清洁。诗酒有馀兴，盘飧无盛设。因歌棠棣诗，我心足怡悦。既笃友于好，各思继前烈。吾爱东篱花，清香存晚节。得意欲忘言，奚较工与拙。予心虽坦然，泾渭宁无别。"}
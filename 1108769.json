{"id":"1108769","title":"次韵乡侯计院二首","dynasty":"宋","author":"刘克庄","text":"诸老皆曾接典型，鹅湖一辈亦豪英。晚持师说尤坚垒，不怕兵家会斫营。晴色极佳宜岁事，郊行因好访民情。朝家要采风谣否，第一君侯号治平。还山非敢厌承明，鹤唳莺啼若个清。警句摘稀惭杰思，博封冰少见交情。当年扈跸重金贵，他日飞空一剑轻。莫问路头何处去，出门万里水云程。"}
{"id":"466500","title":"有赠 佟绍弼","dynasty":"当代","author":"刘斯奋","text":"老去犹思载酒歌，纵横胸次即黄河。风云漫道无人赋，词客苍茫里巷多。飞名廿载杂文场，埋剑归来草树香。割断苍凉中岁感，东山菊影倚刘郎。潘郎妙绪出同光，我本心师窃比方。从此一盟江海去，十年重对證秋堂。才人珠海说黎杨，三日谈诗未举觞。何不放舟兵气夜，红醪浓注一湖霜。"}
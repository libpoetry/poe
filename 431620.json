{"id":"431620","title":"水调歌头二首·辛丑重阳访周谷城于淮海公寓，放怀高论，莫逆于心，率赋此词，藉倾积愫","dynasty":"近现代","author":"龙榆生","text":"佳节遘重九，发兴上层楼。良朋把手相视，笑口不能收。破帽宁容久恋，瑞脑看萦香篆，未怕雪盈头。染得寸心赤，犹有气横秋。旷千载，弥六合，仰嘉猷。波涛涌现南岳，荡尽古今愁。回首严陵滩畔，更看鸢飞鱼跃，胜景遍全球。与子淬词笔，抃舞奏欢讴。挹取洞庭水，倾注入西江。腥埃血洗全净，皎皎爱春阳。坐看燎原星火，迸发崭新花朵，芳烈向风扬。圣地井岗上，草树发辉光。共瞻仰，天险处，辟康庄。吴侬软语相告，此处胜天堂。谁羡桃花源里，向晚繁星密缀，会舞乐洋洋。歇浦赖支援，丰产有馀粮。"}
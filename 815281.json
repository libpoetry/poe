{"id":"815281","title":"重过泾阳驿题壁","dynasty":"清","author":"贺祥麟","text":"车走河间倏报功，捷书一夜达宸宫。中乡获丑周方叔，异姓封王郭令公。鼎鼎元勋铭铁券，纷纷群虏化沙虫。高唐还见收遗孽，翘首天山早挂弓。缦胡缨忽换南冠，云热风寒倏改观。金鼓东行征役久，玉关西去圣恩宽。兵原似火炎冈易，令果如山撼岳难。四十余倏封事在，可能都作谤书看。"}
{"id":"462771","title":"丙申夏至前二日，与云叶溪三兄晨入颐和园。观谐趣园乾隆御笔寻诗径碑，过西堤景明楼，狎以群燕绕檐不去。复喜耕织图道旁三百年桑树十九株，乃约押古桑二字成诗","dynasty":"当代","author":"幻庐","text":"二七三间罨画廊，风回纨縠自成凉。掠人千匝亲玄鳦，钩史残轮扣古桑。旧影新遮松栝冷，初心独领芰荷香。景明布席水天坐，一径寻诗慎勿忘。"}
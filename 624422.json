{"id":"624422","title":"采采文鸟三章","dynasty":"明","author":"黄渊","text":"采采文鸟，飞我西山。云胡不乐，去之远关。缅彼西山，有泉有峦。有菊有兰，有壶有餐，其乐无难。采采文鸟，飞我绪岑。云胡不乐，去之远林。缅彼诸岑，有书有琴。有啸有吟，有朋有心，其乐无任。采采文鸟，晨刷其翼。晨刷其翼，其飞大国。缅彼大国，有紽有緎。有茵有勒，有碆有弋，其乐不测。"}
{"id":"829186","title":"河满子 荷花","dynasty":"清末近现代初","author":"吴湖帆","text":"绮结三生霞佩，采翻十里湖光。水乡深处泥不染，风前一片清香。窈窕魂萦洛浦，依稀梦断潇湘。犹记当年玉立，愁思九叠回肠。月明人静瑶台下，盈盈倩舞轻妆。独具出群标格，何如玉蕊唐昌。渺渺银河似练，盈盈新月如钩。好缘天上佳话事，人间藉此嬉游。合意鸳鸯带结，离情杨柳梢头。试把花期回数，那堪流水无休。断云残雨都成梦，梦醒几许闲愁。清锁梧桐深院，无言独倚西楼。"}
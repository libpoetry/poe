{"id":"129206","title":"田园居之右辟小室曰耕雨醉题壁上","dynasty":"宋代","author":"方岳","text":"南冈北冈鸣鹁鸠，高田低田俱怒流。一蓑烟雨驾觳觫，老手犹在吾何忧。灯火半生书作崇，几欲送穷穷不去。吁嗟先生谁使汝，苦要革革换双屦。如闻双屦得有辞，向来弃我君何之。百无一成唯忍饥，胡不烂煮秋崖诗。岁晚相期亦不恶，莫更将书累牛角。并烦说似下邳侯，尔辈方当束高阁。"}
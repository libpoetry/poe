{"id":"814704","title":"丙申八月出都寄曾芷潭编修","dynasty":"清","author":"郑献甫","text":"一日归程千日筹，今朝真个渡芦沟。国门乍出犹疑梦，乡思重生不带愁。马足正骄黄叶路，诗名权让白云楼。临流自笑私窥镜，帽影鞭丝别是秋。夕阳间点素衣尘，入店依然落第身。作吏不妨呼命士，回家未必定间人。莺花上国皇州梦，鸡黍高堂子舍春。雨送风迎聊自慰，出门一笑容怀新。"}
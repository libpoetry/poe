{"id":"469439","title":"生诗十首书王堇父慈无量集以凡百畏刀杖无不爱寿命为韵（录八首） 其八","dynasty":"明","author":"陶望龄","text":"竖首横目人，竖目横身兽。从兽者智撄，甘人者勇斗。悲哉肉世界，奚物获长寿。一虎当邑居，万人怖而走。万人俱虎心，物命谁当救。莫言他肉肥，可疗吾身瘦。彼此电露命，但当相闵宥。共修三坚法，人兽两无负。"}
{"id":"467266","title":"奉和贝闻喜先生元玉二首","dynasty":"当代","author":"陈振家","text":"访隽探贤岐岭来，诗为红线不须媒。铺笺题赠豪情发，即席和酬生面开。同览风光寻古迹，更循地理论人才。班门未敢乱挥斧，且就珠篇借样裁。榕江忽送好风来，翰墨是缘诗是媒。吟咏一堂斑管动，唱酬四座俗睛开。羡公常有生花笔，愧我偏无倚马才。读罢佳章饶雅兴，欲呈词长赐清裁。"}
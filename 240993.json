{"id":"240993","title":"又送从道·常欲饱湲天下人","dynasty":"宋代","author":"石介","text":"常欲饱湲天下人，其道未得一寸施。子有二亲皆七十，糠覈不充常寒饥。昨日访我破屋下，具鸡一只酒一卮。子起却盘筋不举，吾亲未省曾食之。对我嘘唏涕泗下，孝子之心真可悲。子固与我同一体，相间岂复有毛皮。顾子之亲则吾亲。吾亲冻馁无柰何。饱煖天下心徒为，送子出门成此诗。"}
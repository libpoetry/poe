{"id":"455031","title":"瑶华 寿陈炜湛教授","dynasty":"当代","author":"张海鸥","text":"从心祥凤，振羽来仪，恍如歌如梦。江南江北，阅世事，荣辱穷通与共。康成渐老，传与注、谁堪伯仲。算四堂、身后何人，能解苍颉正统。回眸日月光华，恰五度青春，风雅兼颂。辞章翰墨，从此后，岭表名庠持弄。谨研甲骨，继绝学，千秋堪用。三鉴斋、字里枰间，道艺都承周孔。"}
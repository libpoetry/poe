{"id":"545132","title":"冬日同喻水部赵观察赵徐章叶郭郑六孝廉赵唐童范四文学游灵洞山房十首 其五 同邦相集赵太史山庄作　地故白云寺址四山围合中忽平敞清泉奇石为一方最太史公选胜得焉","dynasty":"明","author":"胡应麟","text":"回合千峰望未真，平开十亩坐嶙峋。双凫忽驻神明宰，一鹤曾閒侍从臣。阮籍啸歌聊玩世，尚平婚嫁故留人。山灵咫尺堪携手，白石长松对结邻。"}
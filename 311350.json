{"id":"311350","title":"倦寻芳·辛未四十四岁在沈阳东北大学","dynasty":"现代","author":"刘永济","text":"絮云贮彩，玉气涵空，孤抱先冷。俊约寻秋，平步露台清迥。眼阔休伤关塞远，语寒初觉星辰并，甚无端，数沙虫浩劫，人天悲哽。正是处莲灯凄炯，蘸水荒魂，零乱难定。回首南中，烟液涨天千顷。剩有幽怀招楚魄，忍持密意规秦镜。料嫦娥，也含颦广寒愁凭。"}
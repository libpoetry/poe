{"id":"459597","title":"六月十七苦蝇","dynasty":"当代","author":"卢青山","text":"蚊虻驰吾前，汲汲转飞翼。訇若沧海啸，颤若坍四极。颇言“六合头，造物曝幽幂。巨山出苍云，乌金闪光熠。俯掇无所忌，负载万牛泣。举国奔而往，子竟昧而立。后日枵空腹，毋向吾门乞。苟非爱吾子，孰肯通消息？吾时误已久，拜拜恐无及”。我闻稍有疑，随往蹑其迹。三步及庖厨，一目见桌壁。桌面清如铜，鼠矢点一粒。恨无显微镜，可以细相觅。绕矢堆万蝇，攫扑争何急。故者在其中，回首笑如蜜：“向言果如何，我固无欺匿。吾子好为之，我难助子役。竞争自公平，各人肆其力”。啼笑我大难，试语彼不唧。此矢玷吾房，污秽值一惜。正欲持小帚，扫去粪坑隙。转思万物异，所嗜讵可一？使彼生无欢，扫去亦何必。罢罢任彼为，归我读书室。彼情有所寄，亦免搅吾侧。"}
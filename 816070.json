{"id":"816070","title":"恭读理斋常太翁老先生殉节录","dynasty":"清","author":"曹殿魁","text":"谩言明哲保生全，凡圣分途岂泛然。肘腋难防身外变，肝肠不改性中天。夕阳一片悲辽鹤，夜月三更泣蜀鹃。十六年来题旧恨，几行清泪笔头传。烈烈孤忠志不违，挥刀斩逆逐霞飞。一朝昔岭甘殉节，万古花溪沐圣辉。崇庆恨无瞻德范，西充悲弗睹神威。英灵夜夜陪星斗，不让当年温序徽。"}
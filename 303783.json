{"id":"303783","title":"雨中花慢·四月初二日阴雨，访彦通屯云馆，联句用东坡韵","dynasty":"清代","author":"陈方恪","text":"开尽酴蘼千架，柳阁阴浓，摇曳轻烟（东）。顿喜隔年佳侣，点破苔钱（彦）。修径萦回底阑，掩映不异家园（东）。祗乐苑殢酒，沧江鼓枻，梦远情连（彦）。无边细雨，屯云书彼，对景记取从前（东）。春渐晚、一番花事，过眼凄然（彦）。衰鬓休嗟潦倒，芳华故再喧妍（东）。六朝烟水，朅来双燕，共我年年（彦）。"}
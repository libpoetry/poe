{"id":"313951","title":"东风第一枝·草色遥看","dynasty":"现代","author":"萧劳","text":"草色遥看，山光近挹，雪消潜润香土。木兰好系双桡，柳线嫩垂半户，残冬乍醒，却不识春来何处。算只得、拈断游丝，休续旧时愁缕。颓废似放翁意态，安稳是醉乡情绪。试听莺弄新声，又见燕偕故侣。诗怀无限，尽付与、霏微烟雨。望一片、红树林深，难禁梦魂飞去。"}
{"id":"820925","title":"瑞鹤仙 其一 仲云寄示佣庐春集词，索和","dynasty":"清末近现代初","author":"郭则沄","text":"款帘风絮乱。问归鸿消息，隔江春远。狂花绕吴苑。又湔裙新禊，杯香箫㬉。青山笑盼。倩邀笛、兰成宅畔。羡游蓬、重梦东华，密炬暗红初剪。肠断。当筵悽语，扫尽巢痕，客愁如燕。裴?舞扇。忍抛却、旧钗钿。指朱楼高处，风光空在，总付烟霏雾卷。纵石肠、的似吴儿，海桑怕见。"}
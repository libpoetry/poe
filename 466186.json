{"id":"466186","title":"漯河往鲁山车中四首","dynasty":"当代","author":"卢青山","text":"头羊老却尾都拖，尾后儿孙角始砣。大野长原空尔尔，嗟无俊足与高驼。阳光静若水沉波，莽野无人无鸟过。杨叶缤纷下如雨，不知秋意为谁多。玉米秋成晒满场，长杨丛立守其旁。老翁更持老烟杆，斜阳影里袅微香。我为逐日力已磨，疲足瘫躯过漯河。斜阳欲堕不能堕，似有人挥鲁阳戈。"}
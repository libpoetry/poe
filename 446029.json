{"id":"446029","title":"贺新郎 春夜读《陶诗》效稼轩体","dynasty":"当代","author":"熊东遨","text":"浊世谁堪友？羡渊明、烟霞而外，只杯中酒。采菊悠然东篱下，端合折腰低首。况长与、南山厮守。人境结庐心自远，问此中、真意人知否？千万载，终难朽。衣衫渐觉新来瘦。细思量、不如归去，故园依旧。壮士横磨三尺剑，且向长街试狗。漫唤取、红巾翠袖。我泪无多君休揾，待留将、他日浇垄亩。问明月，几时有？"}
{"id":"905741","title":"澹山岩","dynasty":"宋","author":"李建中","text":"常思羽衣人，宅此岩崖傍。□□通大道，玄关掩中黄。古朴宫殿□，偃亚松桂香。洞户漏夕月，木罅生□阳。叠齿上层巅，露井连曲房。断壁广横幕，矗石排吟□。蛰痕燕穴空，乳溜虬鳞张。清泉弄春□，灵草经冬芳。自笑老倒容，谁□刀圭霜。金版佩上籍，玉音歌洞章。□□夜森立，绛节朝飞扬。咫尺仙路高，喧嚣机世忙。浮埃走车马，奔迸多事场。真地拥烟霞，根本无为乡。不到久叹息，一来徒悲伤。但听铿华钟，所得心耳凉。"}
{"id":"822175","title":"百字令 从子星伯之女城自朝鲜驻军归省，即将复去，为制此词","dynasty":"清末近现代初","author":"汪东","text":"素秋时序，早林芳凋尽，千山飞雪。壮士如猱梯绝险，一战曾歼强敌。帐拥红炉，杯倾绿蚁，岁晚同欢悦。高歌相和，不知芦管吹裂。怜汝丫髻从军，六年成长大，暂寻归辙。汝父勤劳身更健，兄弟皆称雄杰。梅影横窗，松声隔院，语笑清幽绝。家园情味，此行应为人说。"}
{"id":"611234","title":"余濒行金陵诸词客分赋都下名胜兼傅之丹青壮我行色舟中无事披册展读忽然技痒赋寄酬之共得二十八景诗如其数 其九 鸟衣巷","dynasty":"明","author":"邓云霄","text":"对语呢喃黯自伤，梦中王谢竟茫茫。古槐高柳仍深巷，坭落巢空失旧堂。当日春风褰锦幕，此时秋草对斜阳。休誇新入人家好，若个人家是久长。"}
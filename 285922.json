{"id":"285922","title":"解语花·湘帘斗影","dynasty":"清代","author":"李慈铭","text":"湘帘斗影，翠管留春，恨谱翻都遍。殢人星眼，无言处、不比往时相见。檀槽自暖，弄娇小、乍弹还倦。知几时、桐叶秋风，暗替团圞扇。听取清歌宛转。觅微云山外，离绪难遣。蕙心清浅，无由托、上例乱红波捲。珠尘梦短。问何处、露华能恋。应共收、碎佩丛铃，写人骚兰怨。"}
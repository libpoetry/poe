{"id":"686843","title":"端阳后二日何瑞虞龙周勚何龙友家霞举幼度桢卿有开文度集紫芝园席上各赋七言四律醉后又以客兼才子会乐任主人为十字为韵各赋 客字","dynasty":"明","author":"伍瑞隆","text":"疏竹敞孤亭，亭空雨云黑。聊因吊楚骚，得见小山客。绿野孤亭色，青云众妙才。可能双宝剑，不为故人开。临风弄清弦，长林不知暑。故知山水间，闲者便是主。"}
{"id":"697097","title":"赠盛明元昆仲时余将卜居葛湖之傍以诸子翩翩雅尚有足依者焉","dynasty":"明","author":"胡应麟","text":"盛世埙篪合，翩翩逸兴同。六龙齐颍上，三凤倍河东。玉树联花萼，琼枝压桂丛。沧浪分一曲，肯著杜陵翁。高门怀伯仲，上座集贤豪。对列三珠树，同挥五色毫。披襟怜尔辈，结袜愧吾曹。老大才名尽，惟应把浊醪。"}
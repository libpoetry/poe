{"id":"67869","title":"满庭芳·心狂意乱歌迷酒惑","dynasty":"元代","author":"马钰","text":"心狂意乱歌迷酒惑。损伤三魂七魄。不顾危亡，一向贪恋财色。追陪花朋酒友，便联镳、夸＊玉勒。宴赏处，向笙歌丛里，卖弄俊格。纵有石崇富贵，这朱颜绿鬓，怎生留得。止是行尸走骨，呆老九伯。时间荣华虽好，奈无常之事怎测。如省觉，做修持，非凡宾客。"}
{"id":"700967","title":"癸亥春送陈献孟赴佟静公之招由楚入都取道游西岳访咸阳祁尔嘉明府","dynasty":"明","author":"梁宪","text":"母老诸弟少，远游非所宜。踌蹰怅离别，慷慨为深知。到处言须谨，逢时勉自期。天涯见芳草，莫厌故乡思。送子上河梁，天风吹大荒。春潮浮万国，秋雨度三湘。意趣川岳外，行忘关塞长。高歌过易水，挥手入咸阳。"}
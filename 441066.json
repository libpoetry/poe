{"id":"441066","title":"米市渡暮归舟中口占赋得江边苇步暮阑阁客居韵","dynasty":"当代","author":"秦鸿","text":"瞻彼水天一，秉此躯为笔。柔弱非无骨，波撼勉孤立。枯荣孰非笔，金风未与执。机轮飙溟阔，跋浪靡不及。漂藻占起伏，跻望惟随揖。鸦轧无遁逃，腻脂焉吐吸。浮标割航道，江流坼治邑。渡人纷抛影，悲欢日满挹。所嗟来去影，逐波何太急。波底古逝沙，为星何熠熠。逐波诚何益，亿波俱因袭。"}
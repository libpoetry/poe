{"id":"823988","title":"满江红 题《张苍水集》，用岳武穆韵","dynasty":"清末近现代初","author":"高燮","text":"破碎河山，叹一缕、残魂欲歇。谁肯信、书生报国，竟成义烈。慷慨悲歌江海水，寂寥夜哭沧桑月。抚须眉、搔首看天狼，同仇切。报仇志，酸如雪。华夷界，安能灭。但春秋抱住，完全无缺。臣节苦尝熊鬼胆，觉旌红染黄炎血。问何时、扫荡犬羊群，还京阙。"}
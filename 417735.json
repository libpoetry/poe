{"id":"417735","title":"贺新郎 题秋实","dynasty":"近现代","author":"朱帆","text":"教育百年计。与国家兴亡命脉，悠悠长系。解放山河明曙色，一片芳菲桃李。遍华夏、英才济济。浩劫十年谁料得，好园林、曾变荒芜地。喜今日、春光丽。晴空万里云。霞蔚。睹寰中、杏坛风定，程门雪霁。杨柳枝头新绽绿，欲倩东君梳理。更须问、雏鹰飞未。此际南天花正好，待来秋、甸甸垂金穗。听四野，歌声起。"}
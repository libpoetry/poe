{"id":"48036","title":"渔樵问答歌","dynasty":"明代","author":"唐寅","text":"渔翁舟泊东海边，樵夫家住西山里。两人活计山水中，东西路隔万千里。忽然一日来相逢，满头短发皆蓬松。盘桓坐到日灼午，互相话说情何浓。一云深山有大木，中有猛虎吃人肉。不如平原采短薪，无虑无忧更无辱。一云江水有巨鳞，滔天波浪惊剎人。不如芦花水清浅，波涛不作无怨心。吾今与汝要知止，凡事中间要谨始。生意宜从稳处求，莫入高山与深水。"}
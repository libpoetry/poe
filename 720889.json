{"id":"720889","title":"浪淘沙 楼上愁和卿谋韵","dynasty":"明末清初","author":"尤侗","text":"赢得许多愁。岁月悠悠。秋风秋雨冷双眸。欲赠湘君搴杜若。难问芳洲。长啸倚南楼。霜鬓飕飕。栏杆拍遍把吴钩。惆怅归来无个事，又上灯篝。回首仲宣楼。浩浩江流。楚云湘雨几家收。画角西风声一片，烽火神州。准拟泛新愁。一叶扁舟。珠帘捲尽雁行秋。无赖梦魂飞不定，何处相留。一握小丁貂。艳色茸毛。金珰满座总粗豪。妆向美人头上去，别样妖娆。双尾鬓云交。秀映眉梢。若教上马更多娇。从此香闺添小字，唤作昭昭。故旧半凋残。满目青山。姓名恍惚古人看。追忆平生都似梦，今日魂还。老去鬓毛斑。努力加餐。百年应作六如观。世事浮云君莫管，还我渔竿。红树满青山。涧水潺潺。烟霞无恙洞门关。前度刘郎今又至，绿鬓微斑。花下倚双鬟。一笑追欢。胡麻屑饭劝加餐。莫学淮南天上去，鸡犬云间。"}
{"id":"457974","title":"2002.2月某夜肖来共饮，所言使予怫怫不欢。夜班零点，出饮小店，桌间随书二首 其二","dynasty":"当代","author":"卢青山","text":"苍苍连云山，半山有一水。远从山隙来，盘旋走山里。少日行山间，指水有所誓：行世求何求，终老老于此。差哉一纪馀，卒不遂此志。每醉辄怅想，及醒神如死。人生能几何，四十已可止。把臂当能来，山水犹我俟。"}
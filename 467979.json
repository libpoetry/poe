{"id":"467979","title":"江城子二首","dynasty":"当代","author":"程滨","text":"身如涸辙一沙丁。被装成，罐头听。四壁森森、千里只铿铿。造次颠连于是者，明日作。哪家羹。十年前事忆零星。似流星，太多情。转使今宵、濩落枕车声。为问前涂何处也？过去世？未来生？听中别有一沙丁。梦初成，莫相惊。我未眠时、且自看卿卿。只恐夜深花睡去。她醒了，看书生。忽然撕裂罐头听。远山横，入帘青。多少沙丁、活动变人形。可是昨宵鱼梦我？乘夜色，到边城。"}
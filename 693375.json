{"id":"693375","title":"奉和前人果州灵泉寺留题二首","dynasty":"明","author":"苏葵","text":"胜处多应著梵宫，豸衣人偶驻花骢。背时笋蕨从僧献，脱俗弦歌任鸟供。泉脉透来苍石裂，山腰封断白云重。闲哦百丈飞涛句，不觉声摩万仞空。丈六金身百尺宫，门前芳草碍骄骢。客怀白鹤应能会，诗料青山尽解供。洗耳泉声偏喜碎，障尘花树不妨重。西来欲了观风事，肯与山僧论觉空。"}
{"id":"211219","title":"烟雨楼·层梯叠构倚穹苍","dynasty":"宋代","author":"郑侠","text":"层梯叠构倚穹苍，烟雨江山见涉茫。人是神仙来镇守，物随时节亦循良。静铺紫翠资吟兴，时作霏微助岁穰。岂比啼独兼啸鬼，浪将愁恨向潇湘。仙人居处即鳌宫，更作层楼峭倚空。群岫西来烟漠漠，大江南去雨蒙蒙。花镳柳策熙怡裹，耘笠渔衰笑语中。别有夜楹千里月，凭栏清兴与谁同。"}
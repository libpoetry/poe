{"id":"1252479","title":"祀蚕姑火龙词四章","dynasty":"元末明初","author":"杨维桢","text":"火之龙兮，云弗从，雨弗降。三眠始，三眠终。火之龙兮，桑以谷，丝以腹，茧以屋。象水火兮，以金以玉。火之龙兮，蛹以蛾，蛾以卵，卵复化，龙之神兮实多。惟龙之神兮，有大功于人。又杀身以成仁，徇道而忠益信。火之龙兮，其节甚高。彼麋爵者谁兮，生宠死则逃。剥民之膏，粥人之国，而死与叛鬼曹。火龙德，德可褒。"}
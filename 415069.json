{"id":"415069","title":"客有自海南岛来者，谓原竖有“粤东正气”牌坊之海瑞墓，在文革中，为极端邪恶者所掘，据闻当时曾抬尸游行示众两三日，然后付之一炬","dynasty":"近现代","author":"黄假我","text":"粤东正气留千载，人皆争颂瑞公海。独有枭獍与豺狼，污蔑圣贤恣菹醢。大摧瑞公之丰碑，大掘瑞公之崇封，舁尸示众，侮之辱之，付大焚而后快。混淆视听，竟说瑞公实犯弥天罪。群审瑞公生前无儿无女，惟知为民请命作主宰，死仅一身袍套无财贿。民曰瑞公无罪有功，史称瑞公刚正多遗爱。正义所在，真理无所而不在。我肃衣冠向海南，奠醴焚香还再拜。狂飙迅扫垢尘埃，欣瞻天宇重光呈异彩。"}
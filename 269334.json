{"id":"269334","title":"粉蝶儿慢·太常仙蝶，次周清真韵","dynasty":"现代","author":"吴湖帆","text":"脉望仙归，蒙庄梦醒，化作春驹生晚。旧家从寄住，早寻芳情懒。不惜君身金缕衣，蠹笈曾来潜探。凤杯深，总莫将、万古愁肠消浅。恋恋。疏棂小槛。还慵飞、醉掩朦胧青眼。忍教罗扇扑，想当年歌板。此去客台应远别，不省一枝栖欠。恐重看上林花，翠凋红减。"}
{"id":"1135827","title":"大浪滩步至东馆","dynasty":"宋末元初","author":"方回","text":"瞬息阅一纪，作郡初此来。小城虽寂寞，尚复具舆台。患难偶未死，覂乏良可咍。夜泊大浪滩，沽酒登崔嵬。随我别无物，但有双破鞋。破鞋足徒步，何必车中栖。质明日尚凉，行行高峰西。秋暑草不露，脚胫黏灰埃。破屋一小憩，老妪若见哀。万事岂可测，熙怡付齐谐。"}
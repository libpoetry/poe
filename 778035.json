{"id":"778035","title":"喜迁莺·游存先生新居落成索赋1925","dynasty":"清","author":"况周颐","text":"徙溟鹏息。正楼倚望京，门题通德。干国镶材，填胸杰构，无那眼翚革。乾坤草亭歌啸，天地蘧庐幕席。共尊酒，对山河风影，凭阑今昔。真逸。今几见、青琐绿墀，太半扬雄宅。陶令南窗，谢公北顶，高卧不惊潮汐。湖山更闻割据，占取一天澄碧。近南斗，恁壮怀不分，閒居消得。"}
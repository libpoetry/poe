{"id":"1194909","title":"与二三友秋宵会话清上人院","dynasty":"唐","author":"孟郊","text":"何处山不幽，此中情又别。一僧敲一磬，七子吟秋月。激石泉韵清，寄枝风啸咽。泠然诸境静，顿觉浮累灭。扣寂兼探真，通宵讵能辍。好鸟无杂栖，华堂有嘉携。琴樽互倾奏，歌赋相和谐。但嘉鱼水合，莫令云雨乖。一为鹍鸡弹，再鼓壮士怀。初景待谁晓，新春逐君来。愿言良友会，高驾不知回。"}
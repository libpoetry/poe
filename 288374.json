{"id":"288374","title":"金缕曲·蜡夙旅次感怀","dynasty":"现代","author":"秦力山","text":"多少销魂事。最难堪、文明古族，人心尽死。依旧河山呈带砺，城与廓今犹是。问豚尾、来从何自。漠北夜郎游牧种，莽中原、窃入鞭捶里。狐狗辈，称天子。宵魂惊触鸡声起。恨频年、狼奔豕突，了无成绩。交尽人间同地狱，落得两伤乖异。弄一曲、吴箫咽市。无限风潮偏簸荡，把孤身、当作春萍从。开府赋，哀何似。"}
{"id":"237877","title":"和十二兄·渊明诗百篇","dynasty":"宋代","author":"晃冲之","text":"渊明诗百篇，无一不说酒。四顾宇宙间，独与此物厚。子云苦家贫，日给或亡有。艰难识奇字，草玄至白首。时时载酒来，尚赖好事友。吾兄斯人徒，性亦嗜醇酎。宁知俗士嫌，益觉儿女孩子丑。孰云醉无度，婉婉春月柳。区区布肉论，迟速成同一朽。但看古圣贤，得如饮者不。"}
{"id":"1245611","title":"送桂少孺之会昌学正","dynasty":"元末明初","author":"危素","text":"桂公年老才华盛，远作会昌州学正。会昌僻在江西隅，古来地热不可居。居民年来家有井，泄尽瘴烟无疾病。长江水碧风不波，双橹夜发声如鹅。横经伐鼓高堂上，老幼相携来听讲。春秋祭祀黍稷香，钟镛琴瑟鸣锵锵。先王典礼公所秉，努力念之垂永臧。"}
{"id":"498635","title":"临行阿锁欲尽写前诗凡十一首既而色有未满曰：『斯语太文妾不用此可为别制数章取数月来情事综迹历历于心者谱之勿诳勿艳勿誉妾姿艺如一语有犯即罚君一杯』余曰『固然但每诗成而卿以为可亦引满赏此何如』一笑许诺遂口占为下酒十六首 其十三","dynasty":"明","author":"王彦泓","text":"藕花飘紫水拖蓝，秋夜河灯净业庵。此景却疑身是梦，与卿携手在江南。"}
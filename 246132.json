{"id":"246132","title":"上清宫得中字","dynasty":"现代","author":"王引","text":"水德无初择，随势川趋东。道唯法上善，崂山备所钟。拾贝思珠阙，访鹤朝灵宫。星官惊帐幔，圣母沮画工。不见穿墙客，壁后谁能穷。缅想邱祖姿，衣履含霜风。外齐蛮触国，内息与海通。丹成却自弃，挥麈逐北鸿。万死流沙碛，一勒天骄骢。敕殿松柏青，圯坏栏尚红。迎送烦银杏，眼倦迷雌雄。依缘授长生，将择孰与公。当其兆民活，世界蓬莱中。"}
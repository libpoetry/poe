{"id":"1049351","title":"和提刑度支游永康灵岩","dynasty":"宋","author":"韦骧","text":"天下被泽久，诗人歌旱麓。廉按重时选，巡行当岁熟。优游今日心，憩息兹山腹。峰危齐鸟道，岩邃容佛屋。长松揭臣盖，修篁削青玉。尘远疑仙隐，景远如画簇。还辕兴有馀，过隙光何速。据云出苍翠，回首辨重复。留止念所之，吟咏生不足。不获睹胜游，空言继郎宿。"}
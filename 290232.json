{"id":"290232","title":"黄鹂绕碧树·春游依清真九十七字仄韵","dynasty":"现代","author":"郭风惠","text":"尘送鸣河远，烟芜绣陌，野花装路。溪浸香陂，有衔泥巧燕，信天癯鹭。当喧爱寐，嬉春事流莺休诉。抬望眼，好似吾乡细柳，谁家深树。一角红楼似故。蓦千场落英飞絮。藤阴羃，记花留我坐，蝶引伊去。多少梦华懒拾，怕小桃红处。他观入玄都，人来崔护。"}
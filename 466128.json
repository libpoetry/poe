{"id":"466128","title":"有意","dynasty":"当代","author":"卢青山","text":"有意无心未可猜，语言久已与吾乖。长悲嫩叶飘零去，似见斜阳返照来。转转中年呼即至，翩翩绮梦唤难回。忘情苦乞仙家水，不见思凡下世埃。新春又到白须梅，细数寒香意自哀。相赠已无桃李报，隔年何必更重开。不辞生死翻千劫，但乞殷勤顾一回。问汝情心究何物，煎熬如此未成灰。"}
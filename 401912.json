{"id":"401912","title":"武汉大桥桥上二首","dynasty":"民国末当代初","author":"聂绀弩","text":"抽刀断水水还流，十里长廊窈窕浮。头上行周春试马，胸中正轨夜飞辀。长身尺蠖量天堑，短线针神补地球。江入楚宫腰自细，非关束带女儿愁。更利长驱百万兵，拨河两岸戏龙争。西怜白帝刘玄德，东赏摩天聂士成。人物江天供俯仰，车船舟马自纵横。倚栏心事无沉苦，不羡遥空一雁轻。"}
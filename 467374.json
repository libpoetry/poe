{"id":"467374","title":"己丑先长兄忌日遥祭叠韵","dynasty":"当代","author":"林英男","text":"血染衣冠卅九年，金波泻泪夕阳天。鸱夷未裹沙场骨，宿野曾悛星斗躔。大错还熔千县铁，厉魂岂化一坨烟？朅来自是餐琼露，浇土焚诗代纸钱。南冠几度挚华年，文网长罹更问天。笔震闽山憎达命，气吞东海小牛躔。空闻阿鼻存铮骨，却作精禽俯浩烟。但听灵钟鸣劫后，铜山漫舞尽灰钱。"}
{"id":"272888","title":"珍珠帘·题傅静庵《桐花馆词》","dynasty":"现代","author":"李寿铨","text":"笑拈宫调承平日。应同赏、故园芳菲词笔。随分发清音，寄少年心力。风物新添浮海意，怎悄付、琵琶羌笛。岑寂。任凤老梧枝，蜀笺霞织。谁与嗣响西秦，对芦花片月，山中云白。马足野星寒，想鹿潭标格。拔戟异军文侍读，也托情、妍脂奇墨。寻觅。正照夜珠来，酒边曾识。"}
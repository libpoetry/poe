{"id":"1026638","title":"次韵和平甫同介甫当世过饮见招","dynasty":"宋","author":"韩维","text":"炎风得秋亦已凉，喜抱尘策罗南窗。策中古人不可见，独咏君子予心降。高文大论日倾吐，响快有类钟应撞。却嗟吾侪多暇日，俚谣暴谑何其咙。驱车正得我所念，起具肴蔌陈杯缸。自怜愚戆接豪迈，蔽履乃与华冕双。圣经王道有本末，斟挹醇粹挥其尨。须臾上下今与古，武库千矛鏦。疑怀滞义一开豁，有如暗室来明釭。冯侯抗议亦殊健，短钩长?相撑摐。介卿后至语闲暇，偃载戈甲韬旌幢。弱弓枉矢尚何用，久已束手甘避逄。是时君有山阳役，扁舟已具河之矼。朝吟淮山翠扑扑，夜梦楚水鸣淙淙。轩然欲去坐所惜，文字雅正姿信悾。行年三十不得饱，况有荐道登朝邦。遂令奔放不自敛，欲旅渔钓终湖江。朝廷揽贤无远近，北尽漠塞南岭泷。如君才大齿且壮，安可推亮而居庞。功名得时看树立，岂若都尉眉空厖。"}
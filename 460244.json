{"id":"460244","title":"凤皇台上忆吹箫　九月二十六病卧肖，起留三阕。时肖有分飞之悲，亦触余旧事，故泛写之二首 其二","dynasty":"当代","author":"卢青山","text":"酒在秋先，人居秋后，共秋唯有霜眉。念春寒能暖，春去能归。何事春言春约，经不起、一夕秋摧？谁立在、今朝别处，昨夜来时？痴痴，萧郎玉管，吹彻了青罗，吹彻红卮。问地涯天角，雨幕烟霏。那叶伊人兰艇，飘泊在、何处相思？人易老、檀心万年，不会成丝。"}
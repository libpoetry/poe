{"id":"446285","title":"前数日同七七胡马为寤堂饯行今日屏前获讯淹留岭南长安之日可无限期延伸余戏言温柔乡里梦无痕 相约临屏共此句起韵","dynasty":"当代","author":"张月宇","text":"温柔乡里梦无痕，隐卧长安昼掩门。漫听湘灵调锦瑟，犹追伯氏奏圆埙。此间疲乐何思蜀，云外羁愁尽入樽。几度曰归归未得，非关桃叶与桃根。"}
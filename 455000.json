{"id":"455000","title":"八声甘州 效乐章体寄内","dynasty":"当代","author":"张海鸥","text":"正霜天暮雪冷瀛州，客子意绸缪。算年来知命，心如止水，事事休休。不意乘槎浮海，卮酒又孤鸥。几负康园月，独照妆楼。举目窗前弘法，看白云冉冉，碧水悠悠。念佳人怜我，好梦正同游。待春来、软红酥土，细问询、别后几多愁。轻携手，有樱花处，小驻兰舟。"}
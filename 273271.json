{"id":"273271","title":"感事答何觉夫桂林","dynasty":"现代","author":"李洸","text":"万事成懒废，孤生任推迁。脱身归里闾，忽已逾岁年。窐步有陷阱，鬼神呼烦冤。棘路横豺虎，若木栖鹰鹯。踯躅闻野哭，伫望生饥烟。栖迟衡泌下，冥想轩羲前。微命悬霄壤，大道随周旋。呼吸通帝座，璗决涤腥膻。忍辱以偷生，人定终胜天。胡歌满都市，空谈陈陶篇。"}
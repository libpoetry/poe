{"id":"305689","title":"琵琶仙·和碧栖丈韵，丈归道山四年，偶检遗札，酸心旧游，追和集中此解志感","dynasty":"现代","author":"黄浚","text":"乡国寒梅，别离后、褪尽婵娟颜色。哀笛吹断斜阳，空林乍凝碧。归梦远、思量也懒，但萦忆、筱墙凄寂。颒雪澄瞳，枯蝉集颔，吟对朝夕。叹浑似、三影清才，柰桃杏、飘零老词客。燕市更无残酒，浣歌呼行迹。长著我、江关倦旅，梦么弦、记豆屏侧。岁晚凄绝，红牙自怜柔笔。"}
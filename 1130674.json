{"id":"1130674","title":"句","dynasty":"宋","author":"韩驹","text":"穷如老鼠穿牛角，拙似鲇鱼上竹竿。车骑拥西畴。船拥清溪尚一樽。劝我卷风金叵罗。海棠不入草堂手。麦天晨气润，况复雨频频。冥冥沙水雁初下，猎猎菰蒲秋向深。晓猿啼破千岩翠，古木阴成一径幽。饥肠不贮酒，冻粟自生春。县古槐根露，官清马骨高。风流要是贤公子，白晰仍为美少年。止应独有江山秀，合自都无廊庙心。樵策初无主，鸡豚各认家。雨暗阶前路，苔冶林外家。人间八月秋光好，芙蓉溪上春酣酣。宛陵堂下探梅时。冰壶骨相自清臞。洪府西山最景奇。孤舟晚飏湖光里，衰草斜阳无恨意。连山横截展一臂，为我障断西南夷。"}
{"id":"166014","title":"至日同文潜舍人饮钱京兆穆父家","dynasty":"宋代","author":"晁补之","text":"大尹孤标琢昆玉，舍人骨相飞食肉弊裘羸马愧我寒，唤饮东斋散肤粟。少时独识孔文举，不交余子平生足。尹门如市立相蹑，尹心如水清可掬。邻无恶少归醉卧，不遣长须讼骑屋。闭门不出三日雪，冷坐西轩花眩目。未妨诗句敌青春，痛饮何由发还绿。"}
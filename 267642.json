{"id":"267642","title":"长亭怨慢·和忍盦春尽书怀之作","dynasty":"现代","author":"朱祖谋","text":"再休问、愁边鸥鹭，月冷沙昏，梦归何处。故苑沧波，为谁绿到旧游路。石鳞风起，呜咽作、前秋语。流水不参差，莫涴了、一分尘土。前度。有天风瑟瑟，日夜步虚来去。新蒲细柳，问谁信、好春无主。恨双燕、不把斜阳，细说与、碧窗烟雾。只翳镜飞红，遮断凌波新步。"}
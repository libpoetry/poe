{"id":"702663","title":"风木悲乌二操为李景旸侍御作 风木操","dynasty":"明","author":"童轩","text":"惟木兮在阿，凄风兮孔多。风无宁日兮木无宁柯。念儿有身兮乃父母之枝。儿思终养兮父不待儿。顾瞻斯木兮儿心则悲。惟乌兮在屋，月黑兮风凄以促。哑哑哺母兮报母之育。顾儿有身兮实母之雏。儿思返哺兮儿母已殂。岂儿有心兮曾不如乌。"}
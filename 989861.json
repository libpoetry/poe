{"id":"989861","title":"凤箫吟/芳草 郊祀庆成","dynasty":"宋","author":"曹勋","text":"列旗常。中宵天净，郊丘展采圆苍。肇禋三岁礼，圣天子为民，致福穰穰。凝旒亲奠玉，粲珠联、星斗垂芒。渐月转燔柴，露重烟断坛旁。欢康。青霞催晓，六乐均调，响逐新阳。辇回天仗肃，庆千官抃舞，绣锦成行。鸡竿双凤阙，肆颁宣、恩动荣光。赞永御，萝图霈泽，常抚殊方。"}
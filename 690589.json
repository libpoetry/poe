{"id":"690589","title":"赠郡相黄葵初暂还宜阳二章","dynasty":"明","author":"张萱","text":"人间自是路行难，久矣功成欲桂冠。百战运筹皆筑观，六年横海独登坛。莼鲈有约怜秋色，松菊犹存伴岁寒。莫向归囊叹羞涩，掌中还有一珠看。合江春暖片帆开，长啸一声归去来。身退何妨共分谤，功高自足起群猜。拂衣且暂寻初服，高枕休坚卧草莱。圣代只今求故剑，徼天旧衮去仍回。"}
{"id":"106806","title":"访临川杨仲权于天庆","dynasty":"元代","author":"方回","text":"隐居何所为，性懒绝造请。驾言东城东，恍兮异人境。修廊寂无声，未忍践竹影。独立味玄澹，徐步入深冷。秋光照虚庭，拱揖冠服整。中有专气翁，学道早脱颍。诚极语谢饰，几动意潜领。煮茶杂椒樧，案酒粲梨梬。悦神良会稀，遗物閒晷水。术官陶元亮，遁世陆修静。异代复同调，霞外兹可骋。研幽挹高致，探妙发遐省。可言壶中天，心远尘自辟。"}
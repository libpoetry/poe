{"id":"703697","title":"哭阿字无子二首","dynasty":"明","author":"释函是","text":"珠江绝袂几伤神，千里归山尚早春。离合分明今日事，行藏谁定刹尘身。失群鸿雁高飞急，背水将军转战频。力尽势穷还法运，一条直路出风尘。法界何曾有短长，长生路上见参商。馀年频送春花落，掩室都忘秋叶黄。万里寒空人寂寂，千峰残月晓苍苍。箜篌妙指无宵昼，却教门庭事更忙。"}
{"id":"401880","title":"雪峰以诗见勖依韵奉答二首","dynasty":"民国末当代初","author":"聂绀弩","text":"新题材更新思想，新语言兼新感情。君每言之何切切，我能为此肯惺惺。人逢寻壑常孤往，船到穿桥自直行。他日吾诗光景好，雪峰高耸大河横。丁香花下读君诗，红在篇章紫在枝。我本黔驴无武技，君之塞马有归时。在山凭定三分鼎，出水才看两脚泥。最解庄生齐物论，无非物论本非齐。"}
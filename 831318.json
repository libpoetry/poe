{"id":"831318","title":"瑞鹤仙 寄刘达泉申江","dynasty":"清末民国初","author":"程颂万","text":"记单衣换却。乘晚醉巷曲，斜阳抹角。秋关扣方觉。转屑梯欹槛，呼尊重酌。吟商鬓薄。对暝蝉、如话旧约。傍闲坊、树杪何处，粉香惯度珠箔。事往，刘郎黯省，劫甚昆池，歌终淮泊。惊飙又作。颓巢燕，且寻幕。叹怀沙有赋，无归招汝，归来谁慰落寞。任鹿川、暂托惟倚，箪瓢自乐。"}
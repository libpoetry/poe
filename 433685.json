{"id":"433685","title":"临江仙","dynasty":"近现代","author":"谢觐虞","text":"门外新凉无计避，单衾熨梦依依。渐移银浦井栏西。起看蟾魄堕，偏值雁行低。闻说蘅芜新院迥，云罗锦字凄迷。帘栊早晚好添衣。为郎双翠萼，弥惜镜中窥。未卷龙须初锦褥，新凉薄似人情。懒云无赖动微阴。觥船思斗虎，筝柱罢调莺。鸡黍故山虚后约，天涯谁续题襟。寒莎丛桂漫心惊。分明三语掾，轻换五噫声。"}
{"id":"520386","title":"予经辋川而爱其风物实诗中之画也所惜者摩诘不作徒见黄鹂之啭于夏木白鹭之飞于水田而已缅想昔人不觉有述噫嘻摩诘其有知乎哉","dynasty":"明","author":"朱诚泳","text":"山路萦回古木疏，辋川风景小蓬壶。诗从初调能窥雅，画到无声不用图。远岸轻烟笼细柳，野田流水长新蒲。怀人几度空惆怅，不见骊龙照乘珠。"}
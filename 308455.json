{"id":"308455","title":"泛清波摘遍·寒食，舟中展玩诸名胜珠玉，感音而叹，歌付浣蘩","dynasty":"清代","author":"陈洵","text":"云团粉絮，烛卷青烟，还是汉宫时候古。泪花啼鸟，满眼东风恨无主。浓愁聚。银笺粉指，斑管乌丝，谁信赚人弦外语。故国江南，怅惜平生见旗鼓。感时侣。天畔正寻系船，海上又吟今雨。孤倚凝妆镜流，半单白苧。断肠否。归燕细说画帘，飞红暗尘幽素。且待清明过却，旧家重数。"}
{"id":"731588","title":"杏山行","dynasty":"清","author":"塞尔赫","text":"杏山山上石屼?，杏山山下水泬。山前山后沙土红，疑是当年覆军血。忆昔将军初上马，羽檄交驰遍天下。貔貅十万出雄关，遮日旌旗隘原野。画鼓三通不交战，觱篥声中辙先乱。二千铁骑俨天人，大箭长弓一当万。霜摧败叶草偃风，血流海色波涛红。功成不坑长平卒，祇今竹帛褒元功。吁嗟推毂竟何补，献俘解缚拜圣主。有人东望尚招魂，衣冠昔葬燕山土。"}
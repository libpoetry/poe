{"id":"877042","title":"咸淳龙飞大魁之归卿大夫以某兄弟有一日之长俾主其事水村农卿谓某当为诗为壶山唤回百年英灵之气客散诗成翌早录呈且约同社属和 其二","dynasty":"宋","author":"刘克庄","text":"射策人如射利忙，岂知世有古来妆。汉庭儒半坏科举，天下士宁论国乡。但诧高标广寒殿，谁能更读善和坊。观君毛羽真鸾凤，羞杀粗豪白面郎。"}
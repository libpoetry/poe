{"id":"707478","title":"薄倖 午睡觉问渠","dynasty":"明末清初","author":"王夫之","text":"当年是你，兜揽下、个侬来此。更不与，分明道止，竟如何安置。但随流，荡漾云痕，归鸿水底成人字。便俐齿嚼空，金睛出火，都则不关渠事。但惜取刹那顷，忍不得、秋瓜藤坠。逗杀人，为霜禁冷，为风禁泪，镇柳丝、轻摆摇春水。到历头垂杪，半酣不睬难驱使。无端薄倖，付与乌鸢蝼蚁。"}
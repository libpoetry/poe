{"id":"303555","title":"念奴娇·珠江赠别","dynasty":"现代","author":"黄祝蕖","text":"何人一笑，把明珠偌大，轻轻抛掷。万古江流流不去，化作波心顽石。阅尽虫沙，偏饶风月，画舫多如织。酒旗歌扇，垂杨句住游客。吟得几许新诗，教珠娘唱取，檀槽低拍，银烛金镫天不夜。无奈照人头白。自古多情，风流人物，强半江湖谪。晓钟才动，早潮催挂帆席。"}
{"id":"405262","title":"清平乐 再题香南卷子","dynasty":"近现代末当代初","author":"赵尊岳","text":"莺嗔燕妒。斜日波云路。一笑匆匆心暗许。回首缤纷花雨。安排凤管鸾笺。消魂碧海青天。梦里不成相忆，春风珍重幺弦。帘波侬汝。莫放春归去。唱澈吴云天尺五。认取旧时钿柱。少年鸲鹆心情。护花乞与金铃。梦到红罗亭子，归来斜月残檠。"}
{"id":"820250","title":"如此江山","dynasty":"清末近现代初","author":"朱青长","text":"燕云撒手南归晚，空江自摇诗舫。大海蛟风，春吴凤竹，醉死紫髯花项。乾坤事小，但煮酒来斟，点歌来唱。踏遍东南，拄天豪气比前壮。新来无用，笑我风流年少客，而今莽撞。三海新宫，千鸾玉座，更较渐台冤枉。花车一辆。任星将云官，买山来葬。可惜閒人，话奇终不讲。"}
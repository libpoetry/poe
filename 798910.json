{"id":"798910","title":"绕佛阁 别情，依清真四声，与唐圭璋同作","dynasty":"清","author":"杨玉衔","text":"黛眉翠敛。人去语寂，春黯甥馆。亭堠长短。夜来梦醒，孤身在罗幔。袖华泪满。边塞万里，还胜天远。金缕纤婉。倩伊引惹，归舟系岸。旧识晏如客，砌影偷量长比线。慵懒弄妆，残脂犹涴面。变镜里华容，年逝如箭。那堪人见。奈状我相思，云鬓蓬乱。抱鸳衾、半閒偷展。"}
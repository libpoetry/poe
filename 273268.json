{"id":"273268","title":"雨夜示汪公纪","dynasty":"现代","author":"李洸","text":"绕室成百遍，一灯飘万籁。海云染空碧，凉飔积户隘。稍移座右花，汲露向槛外。乱书高隐几，涉猎颇嫌??。墙头竹掀动，池畔蛙感沸。隐隐起肤寸，微霰吹衣袂。几日阴作冱，侵晓野鸡霁。众绿披新丛，得雨滋生势。俄顷云拨墨，风悽雨转悈。因念城乌饥，直任蚊蚋嘬。端坐一叹息，欲泯物我界。不见湿燕飞，犹思护弱裔。沉沉万家梦，酣嬉得美睡。以此阅众甫，疾雨不为厉。明日清路尘，漂拂洗瘴疠。拨雨见花光，皞皞秋斋媚。"}
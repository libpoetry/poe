{"id":"814984","title":"捣练子三首","dynasty":"清","author":"奕绘","text":"风片过，雨丝悬。前番凉、不似今番。对秋花，终日闲。金粟影，素心缘。苍苍老桂伴幽兰。香气合，两无言。双燕语，雏凤鸣。两张琴上一般声。七条弦，如有情。兰女嫁，紫芝生。天风环佩响东丁。御飞云，朝太清。寒玉轸，吴国弦。微风小阁乍春天。鼓双琴，人似仙。真不负，好青年。道人喜极转凄然。汝夫妻，名可传。"}
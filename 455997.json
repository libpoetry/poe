{"id":"455997","title":"简斋诗读后","dynasty":"当代","author":"刘雄","text":"沉疴待谁起，公诗还如药。此事古有征，杜老能驱疟。展卷清风生，忘忧成至乐。忆昔习古诗，从公得门钥。鼎足黄与陈，西江分一勺。上窥韦柳间，无愧三唐作。中岁值流离，骨力更坚卓。终登少陵坛，去似云间鹤。比来网坛间，啁啾喧众雀。标新乱正声，积木矜博学。公诗真大雅，文字成脱略。安得如风斤，来除鼻端垩。"}
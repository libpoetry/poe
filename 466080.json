{"id":"466080","title":"予目时患炎症，岁必一二回，恒以为常。医云此用目过度之故，苟不调剂，未必不有盲日。今复觉有异，似症又蠢蠢将作，为赋","dynasty":"当代","author":"卢青山","text":"穷磨旧卷与谁同，绕屋扶疏五柳空。一岁一回红眼病，渐行渐向白头翁。全球化已来中国，现代性真胜古风？此事详推我深恐：人和世界两盲聋。寡民小国自然儿，大欲能存少侈靡。后事成形前事證，前人远见后人嗤。世如惊马奔千里，予欲扣缰进一辞：为要自由心已在，遂无真觉自由时。"}
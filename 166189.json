{"id":"166189","title":"花心动·红日当楼","dynasty":"宋代","author":"李弥逊","text":"红日当楼，绣屏开、风裀舞花随步。绛拂佩兰，香染妆梅，彷佛紫烟真侣。雪消池馆年年会，玻璃泛、小槽新注。弄箫语。云璈未彻，暖回芳树。瑶检曾寿缕。好系日萦春，驭鸾深驻。桂殿影寒，蓬山波阔，未似彩衣庭户。坐看鹤鬓云来戏，重重拜、天阶雨露。纵游处。人间遍寻洞府。"}
{"id":"1119149","title":"南歌子","dynasty":"宋","author":"陈克","text":"凤斝飞醇酎，龙筵喷异香。又还仁还祝延长。正对金风玉露、爽秋光。一种庄椿老，五仙桂芳。当年天产窦家郎。须信来春同此、赋高唐。北固烟中寺，西津雨后山。看公英气两眉间。如在林霏、江月袭人寒。展骥声名久，占熊福艾全。风流不是地行仙。好去鞭笞鸾凤、紫微天。云里千山暖，溪头八月凉。华簪霭霭待萱堂。羡子怀中双橘、半青黄。老去齐眉案，闲来坦腹床。相如何日从长杨。惭愧年年高会、索槟榔。胜日萱庭小，西风橘柚长。天怜扇枕彩衣郎。乞与淡云纤月、十分凉。潋滟三危雾，氤氲百濯香。年来椿树更苍苍。不用蓝桥辛苦、捣玄霜。画幛经梅润，罗衣尚麦寒。古苔苍石绿句栏。帘外映花新竹、两三竿。蠢蠢吴蚕卧，娉娉楚女闲。红阴角子共尝酸。肠断个侬憨态、小眉弯。看月凭肩枨，娇春枕臂眠。不禁花絮夜来寒。帐底浓香残梦、更缠绵。起晚笼莺怪，妆迟绣伴牵。声声催唤药栏边。整髻收裙无力、上秋千。"}
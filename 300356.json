{"id":"300356","title":"贺新郎·春日浦镇寄慨","dynasty":"现代","author":"单人耘","text":"壮志何时已。只将台、平林鸢下，汀洲浪起。又见江头春草碧，万里明空若洗。记曾住、苍烟丛里。牛背夕阳歌自好，有桑麻一径村翁喜。勤稼穑，倦书史。征车南下心如矢。慨前尘、飞云浩瀚，风回雨霁。愧作廛浊沽誉者，颇识中边羲理。重收拾、诗函画几。不恨蹉跎迟岁月，爱今朝吾更亲孺子。峥嵘业，从兹始。"}
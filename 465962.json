{"id":"465962","title":"风起三首","dynasty":"当代","author":"添雪斋","text":"止水鉴人观世域，死生契阔渐无极。如虚独坐得斋心，临梦深求知竭力。欲拂寒江踏雪衣，惟抛冥海垂天翼。吾之所以弃于形，风起三千年后忆。萧萧独我歌而始，夙夜为之苍暗矣。天欲濛濛地欲消，生如泯泯心如止。未知相绝怆形时，不若所思晞影里。大寐终其无尽兮，俄然有意说风起。谁有瞋瞳眇天际？凭虚之道卒于世。漠风御宇过千年，痴梦逐流随上帝。醒者多为畴昔篇，几人妄作悲秋祭？不能一语定归心，使我今宵歌梦呓。"}
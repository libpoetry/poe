{"id":"460037","title":"六州歌头","dynasty":"当代","author":"卢青山","text":"苍然夕照，回转万山青。群峰里，残枫下，小桥滨。客消凝。回首平生事，灰鸦动，长烟合，霜风急，孤飞鹤，惨将鸣。狐妖趁黑，危轹临崖折，何处藏身？舞渊明一醉，旋怕冷潮侵。扯发悲吟，宿萤惊。问卧龙冈，高阳酒，初沉潦，竟成名。荆山璞，野老哭，冯生剑，只空陈。与谁论？青白行安久？鹦鹉畔，葬祢衡。馀怀有，滩篙敛，楚江平。怅倚三更小树，蛩声里，冷月寒星。要从今诺诺，收拾广陵琴，再学为人。"}
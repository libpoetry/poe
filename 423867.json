{"id":"423867","title":"水龙吟·寄梁渭华二妹里昂","dynasty":"近现代","author":"常燕生","text":"故人沧海溪头，飘零诉与重洋鲤。殷勤为道，此身依旧，天涯游子。往事烟沈，旧痕云閟，年华如水。剩高楼日暮，单寒翠袖，波无际，栏空倚。碧巘银桃如故，但鸥鹭、乱鱼龙起。风前指点，尽千帆处，佩环凝紫。蜗角争持，萍踪离合，黯然灯里。祝江山好好，归来绿鬓，话从头事。"}
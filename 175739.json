{"id":"175739","title":"巡寨偶书·穷寇转趋海","dynasty":"宋代","author":"刘子翚","text":"穷寇转趋海，吾邦备宜先。连年戍役频，徽兵及渔佃。扶藏或稚齿，婴胄仍华颠。未知戎伍肃，朱旗乱长阡。林端晚澻发，石妹飞梯悬。崎岖樵牧地，万灶生浮烟。我行视营栅，儿戏端可怜。倚兹形势险，寇至常迁延。群凶昔吾军，赤指抨鸣弦。防胡屡瓦解，合冠俄星连。犹多燕赵儿，意气非当年。骈车载珍宝，结绮驰婵娟。时危天稔乱，事岂汝能专。怒风飞惊涛，河梁失归船。四顾天地黑，揽衣思茫然。"}
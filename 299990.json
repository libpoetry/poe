{"id":"299990","title":"庆春泽·大柳初髡","dynasty":"现代","author":"喻蘅","text":"大柳初髡，残阳尚煦，虹园景物娟妍。水木清华，人豪对此长眠。我来瞻拜疏林外，有亭台、辉映新阡。更巍然。造像庄严，白石贞坚。如磐风雨当年夜，想眉凝正气，笔扛山川。卅载悠悠，精魂长耀光天。遗型岳岳经纶在，启后生、步武高贤。看当前。接踵联肩，尽是青年。"}
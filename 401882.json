{"id":"401882","title":"江桥凭栏二首","dynasty":"民国末当代初","author":"聂绀弩","text":"火车脚底走轻雷，小立危桥畅旅怀。昨日三分今一统，大江东去我南来。吐吞云梦天无际，管领河山楚有材。到此人穷千里目，好风雄过昔王台。三城两水隔风烟，一道长虹气万千。自古名邦此吾土，几年幽抱荡晴川。身凌绿树红房远，诗羡白云黄鹤仙。滚滚浪沙淘不尽，今朝人物又明天。"}
{"id":"1115856","title":"无题二首","dynasty":"宋","author":"杨亿","text":"铜盘蕙草起青烟，斗帐香囊四角悬。沈约愁多徒自瘦，相如意密有谁传。金塘雨过犹疑梦，翠袖风回祇恐仙。日上秦楼休寄咏，东方千骑拥辎軿。露冷星翻月上弦，九枝银烛照金钿。应知韩掾偷香夜，犹记潘郎掷果年。天上明河虽可望，苑中高柳未经眠。乌啼人散青楼晓，堂下轻风转荚钱。"}
{"id":"466713","title":"焦作两首 游云台山","dynasty":"当代","author":"吴金水","text":"悬梯曲折伞缤纷，笑语喧声处处闻。几点秋英黄烂漫，满山雾雨绿氤氲。危岩有罅皆成瀑，老树无花亦沁芬。行至溪源人渐少，浮天峰影淡如云。村鸡唱晓宿酲醒，山色迎人满眼青。丹柿如霞围野寺，金风似梦送檐铃。晶瑩十里泉无垢，幻化千般石有灵。闲上林边最高阁，心经说与老猿听。"}
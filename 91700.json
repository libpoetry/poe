{"id":"91700","title":"初食大原生蒲萄时十二月二日","dynasty":"宋代","author":"杨万里","text":"淮南蒲萄八月酸，只可生吃不可乾。淮北蒲萄十月熟，纵可作羓也无囱。老夫腊里来都梁，飣坐那得马乳香。分明犹带龙须在，径寸玄珠肥十倍。太原青霜熬绛饧，甘露冻作紫水精。隆冬压架无人摘，雪打水封不曾拆。风吹日炙不曾腊，玉盘一朵直万钱。与渠倾盖真忘年，君不见道逢麴车口流涎。"}
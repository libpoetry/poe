{"id":"1235214","title":"送袁伯长归浙东二首","dynasty":"元","author":"马祖常","text":"龙角不如犀，常不生马厩。麟趾不如牛，终当在君囿。我行泰山阿，日观望朝候。见子被云服，家居夹灵鹫。揖之不得近，跂慕尘光后。鸡鸣戒仆御，具食起就涂。仅取资给周，岂谓车骑都。行过青齐野，忍见人逃逋。翁姑累带索，跟胫无完肤。即欲与盘餐，但可饱一夫。迟迟去国旌，能得不疾驱。"}
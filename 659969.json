{"id":"659969","title":"恭和御制听讲大学衍义诗","dynasty":"明","author":"谢迁","text":"圣功本资学，求道学所先。道具人一心，大原出于天。进修必有序，治化乃均平。大学示纲目，灿然罗目前。功至德自固，外物讵能迁。宋儒衍奥义，口末穷其颠。吾皇勇缉熙，光明火始然。儒臣日分直，劝讲无间焉。圣心契妙理，精言发长篇。臣愚续赞和，微衷罄勤拳。"}
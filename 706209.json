{"id":"706209","title":"从子敉遘闵以后与予共命而活者七年顷予窜身猺中不自以必生为谋敉因留侍伯兄时序未改避伏失据掠骑集其四维方间道往迎已罹鞠凶矣悲激之下时有哀吟草遽佚落仅存绝句四首 其四","dynasty":"明末清初","author":"王夫之","text":"情根悔不锄苗早，蔓草萦丝自惹愁。至竟潘安悲白首，人间何有坠珠楼。"}
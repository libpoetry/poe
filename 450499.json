{"id":"450499","title":"八声甘州藏六世活佛仓央嘉措风流一生，被视为佛门叛逆。然为情而破戒，可悯可叹。","dynasty":"当代","author":"崔荣江","text":"忆苍凉雪域，正经幡摇云舞高城。借天湖一转，九层堆石，还祷三生。一入珈蓝深处，寒月又寒灯。几句空门戒，误了卿卿。怨道佛何多事，竟春心羁锁，两隔多情。使相思灰劫，都付寺禅声。苦淹留、断肠怎续？不如归，雪夜约娉婷。随人说、风流叛逆，也是留名。"}
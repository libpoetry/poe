{"id":"458838","title":"学生放风筝歌","dynasty":"当代","author":"卢青山","text":"当春二月桃始色，春山四铸斑锈铁。风略动梧梧未棉，不能托起风筝叶。我之学子浑不顾，出门挤曲铁栏栅。操坪旧草欲回绿，稀稀秃与土黄续。太阳不出云不出，阴沉气入如潮扑。俄而翩翩起参差，空中浮游忽东西。上则百带争搅激，下则百日作欢作叹息。低者若鳅跳土泥，皇皇急急不可施；中者惊蛇分草姿，四折渐能见张弛；高者狂龙逆浪竖虬髭，锐作风声破啸嘶。有时挂罥缠道柯，作势回旋难婆娑。皆出百法欲脱之，左盘右引结愈多。我问谁则为第一，皆指苍穹渺无极。我觅茫茫莫可睹，请收远线适我意。转轮转轮环速舞，三百馀转始见迹。移时天渐黑，漠漠山雾结。侧耳人去去已久，笑语欢声犹未绝。"}
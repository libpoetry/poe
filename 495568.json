{"id":"495568","title":"酹江月 送人之南雍","dynasty":"明","author":"陈霆","text":"都门晓霭，做渭城朝雨，赠人行色。长剑横秋天地小，匹马临风跑立。布袖天香，锦囊诗句，壮观京华客。江南去去，月明应望江北。天意未赚英雄，试教回首，青史看陈迹。灯火桥门三载事，晨镜尚夸头黑。雕鹗秋霄，鱼龙春浪，气满风云臆。住君一醉，碧山正未西日。"}
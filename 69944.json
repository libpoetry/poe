{"id":"69944","title":"木兰花慢·论修行锻练","dynasty":"元代","author":"王哲","text":"论修行锻练，只元是这些儿。也勿取、翁婆姹女，婴子相随。休言木龙金虎，更何须、黑赤坎和离。奉报诸公入道，莫令形苦神疲。堪宜。正好搜寻时。坦荡准希夷。放落魄清闲，任云任水，真静真慈。灵然养成内宝，聚玄机、密妙不难知。开阐当中一点，莹然明照无为。"}
{"id":"99301","title":"丙子重九·西湖不欲往","dynasty":"宋代","author":"苏轼","text":"西湖不欲往，墓树号寒鸦。穷途不择友，过眼如乱云。余子谁复数，坐阅两使君。共饮去年堂，俯看秋水纹。此水与此人，相追两澐々。老去各休息，造物嗟长勤。佳哉此令节，不惜与子分。何以娱我客，游鱼在清濆。水师三百指，铁网欲掩群。获多虽一快，买放尤可欣。此乐真不朽，明年我归耘。"}
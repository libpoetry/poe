{"id":"809444","title":"高邮湖见居民田庐多在水中因询其故恻然念之","dynasty":"清","author":"玄烨","text":"淮扬罹水灾，流波常浩浩。龙舰偶经过，一望类洲岛。田亩尽沉沦，舍庐半倾倒。㷀㷀赤子民，栖栖卧深潦。对之心惕然，无策施襁褓。夹岸罗黔黎，跽陈进耆老。?诹不厌频，利弊细探讨。饥寒或有由，良惭奉苍颢。古人念一夫，何况睹枯槁。凛凛夜不寐，忧勤惄如捣。亟图浚治功，拯济须及早。会当复故业，咸令乐怀保。"}
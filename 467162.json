{"id":"467162","title":"仲冬游小矶山三首 闻约","dynasty":"当代","author":"陈忠平","text":"久闻西郭外，水国有灵山。长浪鱼相激，高风鹤与还。振衣苍磴上，抗志白云间。仙迹或难问，潜盘一日閒。鸡鸣门启早，企伫认车尘。鲜橘佐香茗，清泉煮活鳞。不胜杯酒醉，殊感古风淳。几度殷勤嘱，来年趁好春。奋足沼泥中，丘山相鼓舞。甫惊宿雁洲，曩折过帆处。只道立身难，曷知逃世苦。渔烟接市廛，触目皆王土。"}
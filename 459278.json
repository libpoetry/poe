{"id":"459278","title":"记梦","dynasty":"当代","author":"卢青山","text":"水中鱼如天上鸟，浮空刺鳍悠袅袅。书中人似锁狱中，偶梦来游真放风。披襟赤足踏水骨，溅珠破玉飞五色。猿猱指点攀枝树，笑我与彼无区别。秋老龙钟枫少年，遮天疑洒蚩尤血。只有此水是秋眸，皎然能映胭脂澈。随流蜿蜒忘所归，忽共巨瀑堕崖飞。推枕太息万籁死，西风捲叶叫窗帷。"}
{"id":"696456","title":"答颍上朱训导明仲先生","dynasty":"明","author":"郑真","text":"考亭风月仰英贤，阙里松楸百载传。赠典每承丝诰下，遗容时向画图看。烟深土锉朝炊熟，雪拥茅斋夜榻悬。相望天涯同是客，欲将往事话寒毡。芹沼波深采碧馨，横经席上照人清。愿同后学瞻仪范，敢望先茔托姓名。冰雪寒侵衣絮薄，星蟾影共烛花明。客边谩说还家乐，何日参陪杖履行。"}
{"id":"265936","title":"饷蚁·未改儿童性","dynasty":"现代","author":"王宸居","text":"未改儿童性，偷閒学少小。偶捉花间蝶，携置槐安道。两蚁走相遭，归国各报晓。一国驾亲征，一国征尘绕。两军既相接，酣战何矫矫。相互有损折，伏尸知多少。不顾杀身忧，只图争一饱。我是旁观客，袖手久了了。愚顽我所弄，俨为一大造。山妻偶然值，举扇一挥扫。大呼老痴狂，相与一笑倒。"}
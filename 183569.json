{"id":"183569","title":"同刘叔泰放步湖边入灵芝寺坐依光良久叔泰诵","dynasty":"宋代","author":"陈鉴之","text":"刘郎唤我出，胜处意所便。清寒柳桃风，浓淡杉桧烟。僧庐自生香，步绕古佛前。依光偶不扃，坐数禽聊翩。平林度清磬，遥堤簇归船。湖山露真态，鸥点溶溶天。形容几吟笔，刚道妆抹妍。莫作西子看，正如姑身仙。相知喜值予，微笑生清涟。"}
{"id":"569228","title":"缥缈楼背沿涧与后山对度青虹桥登平台","dynasty":"明","author":"王世贞","text":"老夫独眺缥缈楼，以西站台月如霰。虞山细吐一抹青，娄水横拖千尺练。兴阑欲就北窗眠，无那群奇故相荐。大峰小峰玉齿齿，桃花杏花霞片片。已看虥猫出奋迅，忽有?蝀垂蜿蜒。洞庭西顶淹水宿，天台石梁苦头旋。枋榆亦自足逍遥，何妨一日登一遍。"}
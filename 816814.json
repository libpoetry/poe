{"id":"816814","title":"四字令三首","dynasty":"清","author":"蒋士铨","text":"仙郎玉人，仙娥丽人，乌丝红袖温存。是迦陵后身。冰弦指痕。鹴裘酒痕。冻豪底用炉熏，借吹兰口唇。修篁翠排，疏桐翠排，满檐天乐飞来。是琴材笛材。珍珠迸阶。玻璃溜苔。白云满地皑皑，听泉声暗回。凭轩忆谁，凭栏待谁，幽人雅擅临池。是羲之献之。香丝鬓丝。帘丝钓丝。此间少住些儿，看山泉出时。"}
{"id":"821157","title":"三姝媚 墨兰和尹默","dynasty":"清末近现代初","author":"汪东","text":"江空无路到。悲湘君云旗，梦痕惊觉。转绿回黄，叹世尘轻换，素心都杳。染墨沈酣，因便想、幽居深窎。对零缣、谁认孤芳，旧时容貌。偏记江南春早。甚澹薄妆成，鬓鸦催老。满目京尘，怕谢庭芝树，共缁清操。巷隔乌衣，除燕子、飞来能道。试与重调弦柱，年华正好。"}
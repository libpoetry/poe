{"id":"467602","title":"不死","dynasty":"当代","author":"秦鸿","text":"岂无歧路塞荆榛，忽蛰龙蛇物候新。生且佔先堪作俑，老而不死是为神。柳风细剪江村出，桃雨偷调野麦匀。攀石渡河人在否，白鸥飘杳未知驯。列缺暮城多少楼，谁将块垒作貔貅。残云断续天黏梦，缺月澄明病熨秋。后羿舍弓成底用，嫦娥不死更何求。金人铁锁今安在，遮莫长江竟断流。"}
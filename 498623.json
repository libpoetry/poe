{"id":"498623","title":"临行阿锁欲尽写前诗凡十一首既而色有未满曰：『斯语太文妾不用此可为别制数章取数月来情事综迹历历于心者谱之勿诳勿艳勿誉妾姿艺如一语有犯即罚君一杯』余曰『固然但每诗成而卿以为可亦引满赏此何如』一笑许诺遂口占为下酒十六首 其一","dynasty":"明","author":"王彦泓","text":"笑将卮酒互相搀，瞒却当筵石尉严。犹自怕人肠未断，临行分付与鞋尖。"}
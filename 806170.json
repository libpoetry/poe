{"id":"806170","title":"忆桃源慢","dynasty":"清","author":"李慈铭","text":"新水鱼床，小风鸥幔，依约花深处。斜阳门巷，都与流莺分住。门外橛头船子过，听打隔花?鼓。青山前面，桥通路转，刚宜一角垂杨补。更渔娃，红裙裹鸭，争唱侍郎佳句。可堪重问江南。恁春来、顿迷前度。旧家溪上，谁认红泥小户。还恐仙源无处避，零落千重烟树。雨蓑吹笛，晴矶结网，几时重作花间主。待商量，帛槌茶臼，画里从公归去。"}
{"id":"814949","title":"长相思三首","dynasty":"清","author":"奕绘","text":"南望山，北望山，四面重重叠叠山。黄发脚底山。昨游山，今游山，闻道天台亦好山。明朝更上山。一峰秋，万峰秋，白露为霜草树秋。西风刮面秋。寓园秋，故园秋，学道论文三十秋。浮生知几秋。一峰阴，一峰晴，破碎斜阳片段明。风云无定形。近山开，远山迎，西北群山无数层。东方已见星。"}
{"id":"291290","title":"念奴娇·赠淘夷，次亚卢韵","dynasty":"现代","author":"高旭","text":"乾坤多难，看他人榻畔，岂容鼾卧。无奈天涯春草长，怅矣逢君南浦。红豆新调，青山旧稿，恨遇知音暮。江头风雨，侬直十分愁苦。忍教剩水残山，斜阳歌泣，曲顾周郎误。万丈红尘堪把臂，满袖芬芳兰杜。醉后呼天，愤来斫地，往事从头数。匣中宝剑，呜呜欲向谁诉。"}
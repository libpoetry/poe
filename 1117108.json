{"id":"1117108","title":"冬至雪二首","dynasty":"宋","author":"苏辙","text":"一气潜萌九地中，雪花微落四无风。初阳便有回天力，宿瘴徐看卷地空。家酿再投犹恨薄，官酤多取定无功。时人浅陋终无益，径就天公借一丰。佳节萧条陋巷中，雪穿窗户有颜风。出迎过客知非病，归对先师喜屡空。黍酝盈瓢终寡味，石薪烘灶信奇功。颇嫌半夜欺毛褐，却喜年来麦定丰。"}
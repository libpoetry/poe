{"id":"1005714","title":"十一日夜云月点缀山气如海羁雌暗嗥倏忽东西因诵王摩诘云夜登华子冈辋水沦涟与月上下寒山远火明灭林外深巷寒犬吠声如豹村墟夜舂复与疏钟相间往往摩诘诗多描模此境界余更掇拾遗馀耳","dynasty":"宋","author":"舒岳祥","text":"孤舂出苫盖，远火翳层矶。云月光涎涎，露叶净辉辉。此时正寂默，沙禽鸣且飞。"}
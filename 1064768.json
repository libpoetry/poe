{"id":"1064768","title":"余尝问无尽居士曰往问悦公参素侍者有何言句无尽居士曰见悦说昔素问无为如何说悦拟开口素大笑悦当有省宣师为侍者余于丛林三见之矣政和元年又会于显忠寺且欲归江南作三偈送之 其二","dynasty":"宋","author":"释德洪","text":"素公死后闲名在，末后句如黄石书。杀尽英雄人不见，子房两眼似愁胡。"}
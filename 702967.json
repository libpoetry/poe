{"id":"702967","title":"太宰屠公见过用前韵奉呈二首","dynasty":"明","author":"谢迁","text":"华裾鸣佩拥芳筵，巷柳墙梅炤远天。檀板骤惊林外鸟，茗瓯频试竹间泉。山阴命驾轻千里，彭泽停云近十年。社会从今成旧约，沧江来往一舟便。湖上春风列小筵，画船轻漾水中天。行怜蜡屐开新径，坐爱流觞曲引泉。京邸离怀频入梦，江乡交谊久忘年。山殽野蔌休相笑，真率从来□□□。"}
{"id":"224615","title":"遂倚歌之先后","dynasty":"宋代","author":"王奕","text":"鲁桥卸淮舸，淖涂历蓁芜。翠峄倚天末，仿佛东南隅。薄暮曲纪城，三清敞仙居。平原积磥砢，灵河鸣泉珠。小径斗折上，行与狐兔俱。循崖索期篆，恍惚东封书。丛巅集莲瓣，岩岩瞰青凭借。正途尽茅塞，正尔宜羊车。蚌珍不蔽美，岧峣到枌榆。南门肃孟庙，冠袂先抠趋。气大夙有配，邾少不必都。盥既觌慈靖，择师谁复如。"}
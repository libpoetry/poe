{"id":"843840","title":"乙卯五月望夜菽庄张灯词","dynasty":"清末民国初","author":"许南英","text":"夜游秉烛踏山庄，裙屐相邀趁晚凉。月正圆时花正好，花光月色与低昂。万灯点缀碧山巅，丘壑真成不夜天。待月似嫌高树密，大家伫立小楼前。涧水潺湲又上潮，参横斗转夜迢迢。游鳞唼月频吹浪，自理竿丝钓小桥。随园胜事成陈迹，此夜风骚续古欢。潮月暂低眉阁静，寿星遥指彩云端。"}
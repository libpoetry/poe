{"id":"915162","title":"瓜州遇风","dynasty":"宋","author":"杨万里","text":"金钲三声船欲发，天地苍茫忽开阖。恶风吹倒多景楼，怒涛打碎金山塔。涛头抛船入半空，船从空中落水中。势如崩山同日二十九，声如推堕万石之簴千石钟。岸人惊呼船欲没，舟人绝叫船复出。平生所闻杨子江，无风已自波相撞。莫教风动一波起，三日奔腾收不止。君不见逆酋投鞭欲断流，藁街自送月氏头。"}
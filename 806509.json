{"id":"806509","title":"贺新郎五十八首 其五十二","dynasty":"清","author":"蒋士铨","text":"公子年华妙。写乌兰、清词丽句，者般精到。小劫沧桑一番过，只许方平微笑。才数遍、乱山残照。廿四桥边重徙倚，玉箫声、不似当时调。江滚滚、发长啸。淋漓醉墨多凭吊。怕听他床边蚁斗，枕边驴叫。记我扁舟寻噩梦，红杏枝头曾闹。恨不倚、郎君乌帽，文字因缘迟廿载，但惺惺、相惜还相劳。请释憾、暮终柪。"}
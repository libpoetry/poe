{"id":"271814","title":"貂裘换酒·彭县赠向君南皋，名步瀛，戊戌进士，官至贵州劝业道","dynasty":"现代","author":"李炳灵","text":"斗室书生起。近识得、风流地主，满门桃李。丛菊傲霜余秋色，架上纷罗文史。南面王、何以易此。不速客来招入幕，更殷勤、联袂携游屐。古兰若，且随喜。峥嵘宝塔凌霄起，问何年、龙飞破壁，一隅倾地。煮茗山僧留共话，宝相庄严绝世。半日中、消除暇晷。莫负故人鸡黍约，又天彭酒熟为君醉。游山兴，自今始。"}
{"id":"1108982","title":"谒墓五首","dynasty":"宋","author":"刘克庄","text":"甘霖长濑四五尺，宿雾缄山三两重。惭愧□□□□策，年年来为母浇松。尼父常言讳徵在，释迦说法向摩耶。僧伽端的□□姓，络秀何须有外家。先君遗令有馀哀，自扫苍苔酹一杯。八十孤孙头尽白，未知更得几回来。庵里僧应行脚去，龛中佛也为眉嚬。炎炎昔有□□者，寂寂今无上冢人。鬓毛雪尽难重绿，烧地春来又再青。但出郭门行十里，新丘大半是余铭。"}
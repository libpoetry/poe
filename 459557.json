{"id":"459557","title":"临湘寻姐不遇立菜园作","dynasty":"当代","author":"卢青山","text":"嘉春偶一出，城市不可看。背此弥天尘，独立清莱畹。油菜举黄帽，豌豆张青眼。幼韭真幼儿，乱发出地攒。使我思鸡子，一炙涎口满。延延轻阴光，漠漠山雾展。未花小桃树，半出墙头干。我姐出不归，数扣徒往返。木门疑有情，清响渐柔婉。一鸡啄泥砂，不畏吾躯短。聊坐园边石，冥冥神微远。"}
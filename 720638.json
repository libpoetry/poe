{"id":"720638","title":"双声子  吊东皋别业故址","dynasty":"明末清初","author":"屈大均","text":"汉台南面，越城东臂，胜地曾作蘅皋。湖通珠浦，溪连香谷，花木一一分曹。兰亭几度，觞咏罢、徒有蓬蒿。难陶写，把丝竹，留教山鸟啾嘈。幸狐狸，知谢公白血，珍同水碧金膏。微躯安惜，乾崩坤裂，平陵一死洪毛。与龙髯马角，和粪土、同委员濠。炊残白骨，牛羊总成，一片腥臊。"}
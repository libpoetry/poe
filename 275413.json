{"id":"275413","title":"水龙吟·酬陈器伯自运城寄诗，多纪游之作","dynasty":"现代","author":"汪东","text":"北来南去无踪，骤惊书札翩然至。晋祠幽渺，秦关雄峻，都收眼底。赋美兴公，诗称谢客，豪端堪拟。又何须借得，山川为助，元自有，风云气。彭泽先生老矣。叹同游、如今无几。淞波照影，冶城闭户，共伤憔悴。青鬓输君，春风绛帐，弦歌声起。道生行万里，死埋万卷，是平生志。"}
{"id":"306122","title":"病中作·新寒散赢骨","dynasty":"现代","author":"黄福基","text":"新寒散赢骨，一病任秋老。林居雨自佳，卧听殊了了。向来好雨声，况复病温燥。惝悦三四日，渐厌人事扰。坐久骨每酸，昼眠苦虮蚤。戒诗竟未能，就床理旧槁。号呻卷未终，稍稍觉烦恼。宵深各酣睡，隐约一镫袅。雨喧人自寂，听雨忘达晓。此雨倘未休，我病或可好。家人劝我医，生平忌药草。金匮虽有功，委脱事亦小。"}
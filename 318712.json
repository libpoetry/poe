{"id":"318712","title":"迈陂塘·送冰畦伯之吉林","dynasty":"现代","author":"顾宪融","text":"酿离情嫩寒如酒，替人又饯秋去。铜章一吏金河外，十鬓丝吹絮。南满路。看雁底关山，信美谁之土。塔名宁古。问一集秋笳，黍禾唱彻，消得醉魂否。江乡事，付与故园鸥侣。遂初且自休赋。车唇挈取双鹣影，添得膝前笑语。应惜取。只倦羽天涯，别有悲秋句。何时重聚。向蝤袅溪头，缁尘浣了，商略豆篱雨。"}
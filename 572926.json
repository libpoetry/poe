{"id":"572926","title":"暮春游韦氏庄忆十二年前先伯修暨顾升伯李长卿偕游此地今伯修去世八年顾李二兄新以言去古人云未免有情谁能遣此潸然久之","dynasty":"明","author":"袁宏道","text":"犹记天街白鼻騧，出门长是踏飞沙。几年夜雨慈恩寺，十度春风奈子花。石火仓忙思驻景，滩流清浅梦移家。东林法道衰如许，不见栽莲谢永嘉。"}
{"id":"1063761","title":"余所居寺前有南涧涧下浅池每至其上未尝不诵柳子厚南涧诗又恨东坡不和乃和示超然","dynasty":"宋","author":"释德洪","text":"駮云漏微日，诸峰猿晓时。飞檐寄木杪，晴瓦暗差差。意行爱仓凉，地坐休顿疲。哀蝉尚泣露，积水欲生漪。瘴痾馀睡色，破裓老垂垂。心事世途误，风神丘壑宜。高标谁对我，白鸟深自知。重来应邂后，归去不须期。"}
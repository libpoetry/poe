{"id":"65009","title":"启行·虞卿双白璧","dynasty":"明代","author":"滕毅","text":"虞卿双白璧，鲁连千黄金。重轻岂在彼，在此方寸心。声名落天地，辉采流古今。没齿无一称，终将愧朝簪。晨趋螭石下，夕过鸾阁阴。兹焉复申命，载道荆山南。闲中牧龙媒，郤上驯鸷禽。岂徒饱刍肉，神俊令销沉。扬舲大江水，弭节春树林。高高向明月，聊用开吾襟。"}
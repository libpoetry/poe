{"id":"1241237","title":"寄桃浦诸故知即事五首 其五 身膏草野身土苴，语孙耰锄莫轻把","dynasty":"元末明初","author":"王逢","text":"东坡楚颂存虚名，止乌作亭殊有情。枇杷换叶何青青，雪中开花来远馨。多仁多核知尔少，柏树根添郑玄草。慧海禅师识侯景，华容女儿哭刘表。如何太白谪仙人，竟坐夜郎唐绝徼。裁诗寄与多才郎，尘间宠辱要相忘。霸桥吟兴驴背上，月盎冰壶齑味长。"}
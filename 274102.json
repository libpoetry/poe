{"id":"274102","title":"剑器近·前词既成","dynasty":"现代","author":"汪东","text":"前词既成，乃连日梅雨，始知节候之有准也。复作一首，用袁去华韵&middot;挂檐雨。甚尽日、飘萧不住。小楼静无人处。忍听取。绕朱户。任竹外、斑鸠自语。无端动人离绪。又飞去。高树。荫浓忽近午。游春事往，但记省、蹀躞穿花絮。荒阶惊见绣苔纹，望天涯故人，示知今在何许。锦书千数。未若阴晴，到此终堪信据。闭门寂历朝还暮。"}
{"id":"871443","title":"祷雨有应寄鹤林","dynasty":"宋","author":"白玉蟾","text":"魃燄爇天草木烦，请檄上清火铃君。为我挽断黄河源，并与拽翻苍海根。我亦弗信神龙顽，我亦弗疑神雷蛮。速须?雨如倾盆，鹤林真人事奏函。白昼香篆升天门，东井箕星访白羊。丰隆急速追玄溟，宇宙肸蚃一弹指。郊外万丝悬如绳，人疑袖手倦作霖。岂知此心冥太清，夙世已是神霄卿。"}
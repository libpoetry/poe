{"id":"113004","title":"和唐子固见寄初冬晚步韵","dynasty":"宋代","author":"钱亿年","text":"凄风满寒谷，广陌照落日。繁霜排岸草，尫瘁怯寒栗。块从阅残编，十日九不出。时为孤愤愤吟，嗟嗟类蟋蟀。歧路多阻艰，烟霞成个疾。保是千金躯，他慕无终毕。无览尘垢外，无得初无失。溺志胶扰间，一跧跽信匪一。阮生亦有言，何异褌中虱。呼童洗破觥，一醉真可必。耳热即呜呜，鄙野谁诃诘。浩歌莫予知，奚用聆清瑟。"}
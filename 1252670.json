{"id":"1252670","title":"送赵季文之湖州知事二首","dynasty":"元末明初","author":"郯韶","text":"□闻大郡元僚佐，江左文繁费剩裁。殷浩固称多士选，郗超元是济时才。题诗金井穿云洞，下马洼尊坐石台。兼有故人资□画，春风日日好怀开。□家云溪溪上头，苔荒数亩石田幽。连天云树当书屋，归梦青山落钓舟。大邑久传才子盛，□□好逐王孙游。东林春酒白于蜜，未得相从对狎鸥。"}
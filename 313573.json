{"id":"313573","title":"齐天乐·于山谒戚公祠","dynasty":"现代","author":"卢前","text":"当门野意晴空阔，神龛羽旗低护。纪效新书，莅戎要略，犹见登坛风度。亲裁奏疏。便无敌名闻，义乌初聚。阵出龙山，果然一战使倭惧。榕城羁旅劫后，叹亭留醉石，吴客空慕。饮至何年，白云在望，春满婆娑双树。歌传道路。愿觅个封侯，壮怀如故。誓海盟心，莫忘元敬语。"}
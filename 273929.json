{"id":"273929","title":"玲珑四犯·莺老春残","dynasty":"现代","author":"汪东","text":"莺老春残，渐暗绿阴阴，飞絮零乱。露浥花梢，长似泪痕珠泫。难忘醉里欢情，就臂拥语低声颤。乍望中、物象都换。唯有晚云堆怨。画图重展崔徽面。蠹纹侵、旧装绫绢。钗分镜掩伤心极，微谶知难免。休恨异域路遥，记赠我、芳兰一剪。向去时约定，归有日，同秋燕。"}
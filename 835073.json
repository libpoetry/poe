{"id":"835073","title":"玲珑四犯 有序","dynasty":"清末民国初","author":"奭良","text":"甲第连云，是王谢门庭，旧日曾见。画栋穹楼，藻缋依然满眼。蝉连几道沙堤，渐忘了、火城近远。自客星、照影糺缦，文曜直冲霄汉。彩云每逐流年换。看花堂、莫寻梁苑。珠帘不卷天香结，遮莫嫏嬛馆。池上弱柳自青，夕阳里、波光清浅。试倚阑相望，相识否，梁閒燕。"}
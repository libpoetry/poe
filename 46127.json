{"id":"46127","title":"南南曲·赠黄二南君","dynasty":"现代","author":"李叔同","text":"在昔佛菩萨，趺坐赴莲池。始则牛花笑，继则南南而有辞。南南梵呗不可辨，分身应化天人师。或现比丘、或现沙弥、或现优婆塞、或现丈夫女子宰官司诸像为说法，一一随意随化皆天机。以之度众生，非结贪嗔痴。色相声音空不染，法语南南尽归依。春江花月媚，舞台装演奇。偶遇南南君，南南是也非？听南南，南南咏昌霓；见南南、舞折枝，南南不知之，我佛行深般若波罗蜜多时。"}
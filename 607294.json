{"id":"607294","title":"方伯陈公以覃思再膺诰命","dynasty":"明","author":"卢龙云","text":"一自前星焕九霄，万方胥戴圣明朝。远藩诏布初衔凤，行省恩传又珥貂。三叶同时沾紫诰，五云深处下仙韶。旬宣不负臣劳懋，赉予兼欣主德尧。郭贺幨帷看再美，于公里第应非遥。枫怀殿陛□天□，□对楼齐望阙谣。雨露感随炎徼远，松楸色傍苧萝骄。君侯雅有□□志，报答将因入事尧。"}
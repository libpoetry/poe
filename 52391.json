{"id":"52391","title":"巫山高·巫山高郁郁","dynasty":"明代","author":"薛蕙","text":"巫山高郁郁，襟带亘天涯。上靡白日阳，下陵青云眉。玄岩何嵯峨，层惸互参差。景象非一状，远望令心悲。献岁出游猎，千乘齐交驰。翠帐罗曲阿，羽盖垂琼芝。龙骑践蕙圃，昚首戏兰池。回车背中路，娱乐未云疲。置酒景夷台，设礼高唐祠。君王千万岁，岁岁长如斯。"}
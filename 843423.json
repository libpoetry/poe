{"id":"843423","title":"八声甘州 连句再赋六忆 其四 眠","dynasty":"清末民国初","author":"易顺鼎","text":"忆眠时四角掩香罗，魂销玉钩声。乍两头鸳枕，抛将一半，调护春酲。最是罗襦乍褪，禁得嫩寒轻？金扣悭郎解，先约山盟。伸得琼酥半臂，恰补伊肩罅，俊语丁宁。说前宵去也，怪底梦难成。怎铺得鸳衾太窄，惹个侬香汗不曾晴。空抛却发香青绺，有堕钗横。"}
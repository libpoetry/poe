{"id":"727414","title":"三月二十六日言謇博优行援士相见礼以诗造余寓庐明日遂招之饮而诗未报也阅再旬复以其所为训周晓芙诗波及于我而督和会姚丈人来异其为人乃招之饮而同和之 其一","dynasty":"清","author":"范当世","text":"莽莽风沙溷此身，眼明云水得斯人。今无古有士相见，花好日长天莫春。画饼声名聊啖俗，倾河意气对披真。舣舟正好同吾发，别一仙源可问津。"}
{"id":"161893","title":"简陆少监","dynasty":"宋代","author":"赵汝回","text":"登瀛彼何人，选海渺无际。巨矣万斛舟，不与贫土济。起樯开锦帆，逆境浪使风势，贫土望洋立，惆恍发深喟。少监笠泽英，清分袭兰砌。不经觅举难，不道觅举易。每恨里选衰，高才守低位。趋荣靡愿辱，不富焉有贵。一涂总不岐，只臂鞲群鸷。园桃各春妍，崖松以霜悴。端笏玉扆前，极口陈国是。上之及公卿，下之言守帅。肃肤到饥亡，孰与护元气，凝阴积层霄，剽贼延内地，毋谓民不神，民情即天意。善瑟无弊弦，良工先利器，所愿招隽豪，弃取委分义。庶几皋伊出，扶倾扫沉翳。从来立仗马，唯作啖萏计，堂堂不讳朝，鸣凤峙鵷陛。"}
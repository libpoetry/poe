{"id":"757829","title":"满庭芳 己丑冬寿梁五夫人。夫人姓王氏","dynasty":"清","author":"徐灿","text":"阀阅无双，声名弟五，锵锵彩凤和鸣。黄钟应律，绮阁觉阳生。独有梁园春早，瑶阶畔、兰暖芝荣。当初度，佳儿似玉，频进紫霞觥。琪花应有种，佩连桂殿，笏满槐庭。幸身来圆峤，亲见飞琼。□况香闰二妙，生同月、恰好同庚。看岁岁，珠联璧映，同听九霄笙。"}
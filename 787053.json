{"id":"787053","title":"二月十五日过松轩忽忆去岁亦此日同敬亭贻谋大川小集松轩用阮亭集中韵各赋七律一首转瞬一年矣因用杜句花枝欲动春风寒分韵余得花字","dynasty":"清","author":"敦敏","text":"又过松堂索煮茶，依然此日醉君家。百年几度三春柳，两屐何堪双鬓华。旧雨不来窗外雁，东风无恙砌前花。更期明岁今朝约，竹径传杯兴倍赊。"}
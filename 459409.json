{"id":"459409","title":"记梦","dynasty":"当代","author":"卢青山","text":"连月纠缠病，一日衰十岁。忽梦双鬓青，翩翩髭髯退。手握蒙童书，身居教室里。邻座共咿喁，清澈少年味。独坐夫何人，背倚崔嵬匮。年龄若相当，神态久已昧。是我日所思，竟得同窗会。素指弄绿发，染作花白髻。我求返童药，期得亲芳蕙；彼岂有同欲，故用催年剂？恍惚不能知，巨火奔忽至。砉然跃楼檩，势恶浩难制。众窜迷东西，惶如失火蚁。留我二人同，颤慄火舌底。四觅心亦焚，纤手举我水。羽升近楼檩，泼洒莫可溃。数梦皆惊慌，究有何隐义？深恐巴陵人，果遭急迫事。身起心未归，捷足奔池湄。訇然头抢壁，始知是梦痴。不知梦中人，可已离孤危？"}
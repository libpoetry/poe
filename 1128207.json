{"id":"1128207","title":"庭菊烂开招子我共赏而空无酒饮闻瓜洲酒美遣酤数升殆如灰汁戏作三绝句因以酬九月四日戏赠之作","dynasty":"宋","author":"程俱","text":"悭囊不瘿空四壁，只有黄花如散金。急遣蓝舆唤居士，饮溪餐菊对幽吟。蒲萄馀沥不到我，买酒得浆翻自嗟。安得长江化为酒，亦分春色到贫家。疥痒终非腹心疾，身如空聚任爬搔。恶酒未应胜茗饮，消忧聊以永今朝。"}
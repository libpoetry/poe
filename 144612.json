{"id":"144612","title":"不出·晚暮衰慵剧","dynasty":"宋代","author":"释文珦","text":"晚暮衰慵剧，因寻此地居。山深常见鹿，溪浅少藏鱼。野径归烟僻，寒窗映水虚。松枯生藓遍，梅老著花疎。对月空尘翳，眠云晤卷舍，以閒消苑结，因静得真如。兀坐多凭几，徐行不用车。公卿谁识我，猿鹤最知予。善贾休沽玉，全生愿作樗。终身期不出，颇自爱吾庐。"}
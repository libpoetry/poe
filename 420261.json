{"id":"420261","title":"满庭芳 夏口公园与丹符、仲伟共话南京旧事，悽然于怀，因填此调","dynasty":"近现代","author":"王陆一","text":"碧柳拖春，青桡划梦，平堤十里波圆。上游形胜，弓外楚人天。眼底六王三户，悲歌断、横槊楼船。高城在，筹兵奥略，明月似何年。连翩。江左望，灰烟文物，蹄迹山川。定刍香谁荐，陵阙依然。苦费龙蟠旧垒，青溪水、凄断湖烟。消多少，心情才地，芳草郢云边。"}
{"id":"846239","title":"沁园春 寿闽帅正月初二","dynasty":"宋","author":"无名氏","text":"意一仙翁，自紫府中，出游戏身。看脊梁铁铸，担当社稷，精神玉炼，照映乾坤。谏省伏蒲，紫垣直笔，硬语曾惊天上人。福身去，建红牙兼纛，南海之滨。天公偏福吾闽。遣夜锦开藩为帅臣。记前回散了，几多饭碗，如今积了，千万禾囷。心与天通，阴功无量，直待时来秉化钧。年年宴，在人正次日，寿庆千春。"}
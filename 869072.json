{"id":"869072","title":"上郡南三十里有相思亭在太山之麓二水所交平皋之上往来者徒习其名莫详其义庆历甲申岁余适延安过于其下于时夏虏梗边征戍未息窃感东山采薇之义叙其情而悯其劳因作五诗庶几不违周公之指且以释亭之名尔 其二","dynasty":"宋","author":"司马光","text":"偃蹇登脩阪，高侵云日间。几人征戍客，跋马望家山。"}
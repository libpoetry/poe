{"id":"833003","title":"烛影摇红 寿词，集梦窗句","dynasty":"清末民国初","author":"朱祖谋","text":"玉树悬秋，蜜沈烬暖馀香袅。银台双引绕花行，宿宴连清晓。数点官梅信早。占年光、琼箫缥缈。春风无定，过却重阳，蟠桃正饱。野阔天宽，赋情合载鸱夷棹。身閒犹耿寸心丹，阆苑芝仙猊。同抚云根一笑。彩毫飞、朱弦古调。双鸾共跨，已㬉天香，红萸乌帽。"}
{"id":"252694","title":"夺锦标·民国十四年黄水滔天","dynasty":"现代","author":"林修竹","text":"陕电飞来，全河告急，浩浩荡荡无际。入海狂涛怒浪，汹涌排山，奔腾如矢。工兵咸出动，早严防、日无停晷。唯鲁河、地处下游，抢险尤须拚死。谁念从公忠职。黄水滔天，独上红船巡视。况又暴风霪雨。水几岸平，浪将堤毁，孤舟天已黑。冀涛声、吼更加厉。两河岸、秸埽如林，一任溜狂洪恣。"}
{"id":"68098","title":"满庭芳·赠淳化老乔先生","dynasty":"元代","author":"马钰","text":"顿抛世纲，猛跳迷坑。物外兀兀腾腾。恰似孤云野鹤。来往纵横。遮枚二字疑误清贫懒汉，谢心神、不肯劳生。无染著，另偎偎拈的，做著修行。藏伏聪明智慧，肯争头竞角，妒贤嫉能。万事俱忘清静，天地归宁。三田自然结宝，现胎仙、当面澄澄。神光灿，指蓬瀛，便是前程。"}
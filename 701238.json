{"id":"701238","title":"送别赵叔良","dynasty":"明","author":"黄公辅","text":"暌违岁籥几更端，异地相携叹路难。世界共怜山有浪，人情谁谓井无澜。寒来范叔袍何在，迹托逢盟冠已残。莫道江河去不返，海门试把汐潮看。难里相逢感慨馀，况当灯节月来初。老攀春色伤迟暮，倦向天涯赋卜居。赖有连城归赵璧，愧无一矢谢辽书。乍逢又别重搔首，十载离怀何处舒。"}
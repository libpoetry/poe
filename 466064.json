{"id":"466064","title":"无题三首","dynasty":"当代","author":"卢青山","text":"渺漠荒芜地，溪开一尺明。陈苔昏野石，淡水隐纤鳞。雨下消红果，云深寂绿筠。断无纡路出，何以接幽人。惘惘开茫眼，岩岩众石嵬。罗敷寓桑角，嫫母入屏帷。庭树雀乌集，涧松岁暮摧。终将淩昊翼，搏兔下秋坯。夜阑申独坐，寂落听枝风。壑下无猿泣，书边有鬼同。沉埋老干莫，摇簌旧沙虫。但喜泠泠月，温盈下野栊。"}
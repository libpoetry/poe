{"id":"405136","title":"黄昏","dynasty":"近现代末当代初","author":"田遨","text":"夕阳冉冉近黄昏，暮色苍然失远村。缕缕残霞明转暗，一天此际最消魂。满天风雨易黄昏，深巷人家早闭门。明日出门天霁否？楼头小立望烟痕。双双儿女倚凉亭，坐看朦胧烟树青。目语眉挑都不见，更多情话用心听。车上高原望夕阳，晚来幽怨转苍凉。诗中自有黄昏美，梦境迷离唱晚唐。"}
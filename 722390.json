{"id":"722390","title":"樵妇词","dynasty":"明末清初","author":"屈大均","text":"采樵三两乱云边，亦有红颜出自然。山鸟谁知画眉好，山花谁识大丹鲜。青青竹笋苦心同，采满花篮损玉葱。莫学潇湘古时女，泪痕长在箨兮中。褓中儿女鹧鸪衣，藤笠团团月一围。解唱徭歌偏不唱，恐惊花里郁鸡飞。花好无名笑太红，乱收春色束薪中。香生炊黍终无怨，多少朱颜木槿同。"}
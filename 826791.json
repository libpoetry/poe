{"id":"826791","title":"锦堂春慢·咏恭邸萃锦园海棠，分韵得携字","dynasty":"清末近现代初","author":"章钰","text":"金阙标霞，琼台浥露，分根花萼楼西。称高华风格，兰畹芝泥。恍洒燕支万点，群仙晓报妆齐。见说朝回春暖，笼袖芳林，天上香携。依旧排云浅笑，笑迎阳众嫭，金屋难栖。尽封姨娇妒，杜老忘题。增重梁园气色，何曾粉悴红悽。好赋纤秾宫体，一径花之，罢叩招提。"}
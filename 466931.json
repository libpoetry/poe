{"id":"466931","title":"丙戌人日立春用蔡襄韵二首","dynasty":"当代","author":"谷海鹰","text":"岁岁春街闹彩船，燄花散落九霄烟。桃符换节云幡舞，斗柄回寅鹊信传。桑澥劫烧灰百亿，汉唐韵堕梦三千。今朝俊侣齐赓和，四海风流逐盛年。窥窗银月一弓船，肯度红尘劫后烟。盛世道从文运启，残宵春借玉卮传。江河有恨流终古，造化无心醉大千。但得金针能续梦，不辞焦尾唱年年。"}
{"id":"463152","title":"北固山三首 永遇乐 其一 登北固山怀古","dynasty":"当代","author":"林英男","text":"踞虎横江，锁烟吞雨，涛震吴楚。吴斧欧刀，神工劈就，绝壁盘鹰俯。危亭登览，稼轩曾赋，千古江山如故。倚天外、平戎剑啸，却难断春归路。长河落日，鳞波金跃，尽是英雄泪注。何处吴宫？雀无声处，草树昏鸦舞。斗移星陨，空楼斗角，千载云来梦去。金山鼓、秦光汉月，唐山宋崮。"}
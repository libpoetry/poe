{"id":"452499","title":"六州歌头 壶口观瀑","dynasty":"当代","author":"吴金水","text":"沉沉九曲，唯此一咆哮。烟雨暗，雷霆走，撼岧峣。动青霄。惊看涛摧处，飞湍激，喷沫溅，重岩裂，平地陷，出龙漕。浪涌波翻，应舞重渊下，百丈鼍蛟。骇层林尽脱，乱叶卷商飙。岭际飘萧。接云高。叹中原下，流常断，膏腴境，几枯焦。时易改，沧桑幻，抚霜毛。意迢遥。追想炎黄迹，尧舜梦，禹功劳。今日里，何处更，听箫韶。独上河干徙倚，杯空把、块垒难浇。问洪流安得，万里尽滔滔。大海同潮。"}
{"id":"451485","title":"水调歌头 秋登榆林镇北台","dynasty":"当代","author":"杨鸿章","text":"云倚边沙卧，水自碧天流。为看塞上风物，镇北古台游。骋目长城万里，远见大河一线，归雁唳清秋。塞外长风动，寒意透轻裘。望寰宇，思往事，动人愁。曾持霜雪长剑，奋削恶龙头。弱冠豪情万种，拚洒一腔鲜血，岂为献王侯。旧垒依然在，战士自为羞。"}
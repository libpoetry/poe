{"id":"1107373","title":"句","dynasty":"宋","author":"卢襄","text":"试将钟子山水意，一洗退之冰炭肠。江鸥斜日浪清浅，岩桂小窗香有无。井花汲水银瓶冷，雁字吹高玉露寒。恍疑水底长流月，冷觉天围不剩秋。红芭蕉映黑牵牛。茧足相从南极边，真机不落野狐涎。强呼膏雨鸠闲管，乍有香泥燕猛忙。但数十家看鹤户，与两三只钓鱼船。花外小楼云罨画，杏波晴叶退微红。想行客过梅桥滑，免老农忧麦垄轻。到底此君高韵在，清风两腋为渠生。姑射真人玉骨香，淡月微风惜良夜。客来如见小窗扉，便是山翁想山处。"}
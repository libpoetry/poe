{"id":"1236452","title":"寻春园","dynasty":"元","author":"陈樵","text":"觅春无路得寒林，万里清和此晏温。载酒寻芳常恨早，无金入户只藏春。柳浓不似生时色，花敛仍依摺处痕。独有悠然观前月，石林寒绝也随人。月楼花落水侵岑，紫石峰前绿又新。承露囊中盛臈药，无尘袖里有晴云。松高猿见古时月，花晚莺添几日春。篱畔寻芳寻不见，楞梨绿李下纷纷。"}
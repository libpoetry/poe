{"id":"690924","title":"梁口观灯词","dynasty":"明","author":"李之世","text":"江头沓沓步如云，彻认歌声处处闻。铁柱千年镇浪底，家家人赛许真君。梁口村中观綵棚，江边路转黑层层。绛蜡有钱无处买，大家留点小鳌灯。萧公庙前金额字，艳艳花灯照海红。恰好拢船看一会，争奈挂帆趁北风。江边冷落无灯火，一色桃花向月然。笑杀街头空剪綵，胭脂买断未还钱。"}
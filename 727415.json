{"id":"727415","title":"三月二十六日言謇博优行援士相见礼以诗造余寓庐明日遂招之饮而诗未报也阅再旬复以其所为训周晓芙诗波及于我而督和会姚丈人来异其为人乃招之饮而同和之 其二","dynasty":"清","author":"范当世","text":"白头岁月赞嬴踦，悔尽生平羽猎词。生晚有天皆可问，处卑无地竟何悲。周郎年少虚优世，姚合老人能咏诗。饯尽流光足珍惜，庭阶花影日南移。"}
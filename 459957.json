{"id":"459957","title":"水龙吟　薛书云中秋夜携酒独坐长江，因赋问月以寄","dynasty":"当代","author":"卢青山","text":"悄然山影蒙霜，人间水洗成冰玉。孤轮谁挂？遨游几世？天深几许？缥缈参商，浩茫太极，任君来去；又殷勤何事，人间立遍，分孤影、悲离苦？欲问牛郎织女，到今宵、魂归何处？流年风雨，花消情减，恐相逢陌路。遥想故人，长江倚水，怆然无语。上高栏，唯有西风吹去，一身寒露。"}
{"id":"271953","title":"自来水思膏泽之下于民也","dynasty":"现代","author":"李永镇","text":"淬以万古不落之银河，泄以万顷无界之洪波。引以万丈衔连之虬梭，泻以万窍贯注之龙窝。走阶缘柱玉女泉，绕指如弹苍梧烟。凿开地脉达宿海，旱魃不复殷周宣。玲珑谁刺疏勒孔，乳窦团团跳珠涌。山膏不劳东坡符，沫轮疑出西潭洞。更有机括输万家，汩汩潺潺行雨车。愿广此意沛馀润，齐免涸辙枯鱼嗟。迩来源泉漏未已，江汉难填归墟底。泽普吾民遍九州，天下滔滔知谁子。"}
{"id":"685275","title":"春日应制","dynasty":"明","author":"王鏊","text":"奉天朝罢晓曈昽，敕使传宣籞苑东。好雨晴时三月里，銮舆遥过百花中。东皇默运无言化，南国新收不战功。归坐明堂还布德，豫游分与万方同。宫阙沉沉昼漏长，步从黄道坐青阳。六龙整驭天行健，万象含晖地道光。雨足渐台杨柳色，风回合殿杏花香。太平有象群方乐，宵旰虽勤也不妨。"}
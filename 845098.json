{"id":"845098","title":"读韩致尧诗感题","dynasty":"清末民国初","author":"梁鼎芬","text":"晓来微雨较春寒，诗爱冬郎尽日看。乱世峥嵘词反艳，暮年萧瑟事初完。莺啼幽独看看尽，马走烟尘寸寸啴。凤烛百条同一泪，今疑纸上未曾乾。谁识天心久废商，殿前执手暗沾裳。从亡卢植曾河上，和韵吴融竟异乡。花好似忘春已去，尘飞真恐日无光。由来宦者倾入国，错怪唐家白面郎。"}
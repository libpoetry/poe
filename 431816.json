{"id":"431816","title":"缅怀郁达夫先生与联句四绝","dynasty":"近现代","author":"孙俊在","text":"闲处无聊上酒楼，长街人影夕阳收。小窗光暗灯来早，佳味三盘酒一瓯。佳味三盘酒一瓯，暂消旧恨与新愁。眼前多少贪杯客，谁是当今马上侯。谁是当今马上侯，芸芸冠盖数神州。炎黄后裔多英俊，淬励吾侪能出头。淬励吾侪有出头，惊涛骇浪誓同舟。平生抱负应施展，赤胆忠心为国谋。"}
{"id":"274550","title":"水调歌头·咏康藏公路筑路队事","dynasty":"现代","author":"汪东","text":"开凿二千里，驰道直如弦。怒江久称天险，挟石舞奔湍。猿鸟势穷飞度，两角去天尺五，更有雀儿山。肤裂指冰堕，铧锸不曾闲。缒绝壁，下深谷，誓无还。借问五丁神力，坐对亦愁叹。筑路艰辛如此，何愧边头战士，报国寸心丹。视死等归耳，临睨白云閒。"}
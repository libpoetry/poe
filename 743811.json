{"id":"743811","title":"昭灵宫祈雨词","dynasty":"清","author":"洪亮吉","text":"阜阳水国当河冲，颍汝作会淮作宗。淝茨涡?柳渒从，六水阔绝流成壅。二水澒洞声汹汹，导水与水合则{氵众}。多时狂飙卷老葑，?曳彘尾牛身鳙。尉官鮇鲔文胥鰅，三足六眼趋郺?。虾须倒垂尺五浓，张鳞奋沫敢肆纵。淮神怠职耄且憃，俾鲧治水竟罔庸。祠官屡沈圭璧琮，帝怒下遣电目瞛。命截左耳投荒凶，青冥赫焉念鞠讻。割壤千里颁龙封，龙君甲族匪出崶。戴以虬角红绡笼，前身作令儒者容。宫中九男立而升，鱼鳞著身爪缚胸。龙服被体何雍雍，髯翁守州德望颙。作碑刻石谬致恭，心知其奇不欲攻。春享秋享陈鼓钟，琼飧玉饔酒百㼻。三岁特间一岁豵，云官敬神神惠农。沙濆浒流俱淙淙，颓猋庉霾?雺?。神实有术能弥缝，当年辟宫竖楔枞。越六百载犹崇墉，披图朅来值杪奥。怪事咄咄欲起讼，无何灵宫鼓逢逢。神欲索食凭里?，侧闻灾荒惧尤凶。麦枯而腓树乾?，其雨其雨思灵零。神纵有食惭{石宁}?，我来龙穴追龙踪。将巫祝辞里具供，有祷而应斯真龙。"}
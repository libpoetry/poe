{"id":"900966","title":"诗一首","dynasty":"宋","author":"张载","text":"昌谷五月稻，平田垂青玑。遥峦相压叠，颓绿互蔽芾。竹香满凄寂，粉节涂生卉。攒虫锼古柳，芳径生红纬。莺唱子夜歌，瀑悬楚被翡。昭华寒不粟，贵嫔暑无痱。桂蕊女几簪，蕙花神娥扉。碧锦帖花柽，香衾事残贵。霞巘殷嵯峨，烟岚互叆霼。璧月舒窈斗，元云为彷佛。阴?宛虹带，天空繁星衣。古桧拿屃赑，水华融觱沸。销声永薖轴，栖隐耽岑蔚。请事鸿宝元，至澹味无味。悲歌激流风，逸响迥秋气。"}
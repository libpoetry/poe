{"id":"433723","title":"鹧鸪天 题王显诏画册，显诏兼精音乐","dynasty":"近现代","author":"詹安泰","text":"一角山楼夕照迟，温黁歌板燕莺知。泣花屏镜惊秋瘦，碎楮江城入梦痴。盘月悄，柳烟低，微波何处托通辞。虚堂网得春魂住，始悔当年学画眉。懒薄羁魂不耐刓，倩谁为解百连环。十年草阁伤孤寄，一夕风涛彻九关。流月照，别人还，凭将燕子报东山。酒醒荔渚珠船上，领得南荒几日闲。"}
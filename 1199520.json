{"id":"1199520","title":"前溪歌七首","dynasty":"魏晋","author":"无名氏","text":"忧思出门倚，逢郎前溪度。莫作流水心，引新都舍故。为家不凿井，担瓶下前溪。开穿乱漫下，但闻林鸟啼。逍遥独桑头，北望东武亭。黄瓜被山侧，春风感郎情。黄葛生烂熳，谁能断葛根。宁断娇儿乳，不断郎殷勤。逍遥独桑头。东北广无亲。黄瓜是小草。春风何足叹。忆汝涕交零。前溪沧浪映。通波澄渌清。声弦传不绝。千载寄汝名。永兴天地并。"}
{"id":"465277","title":"倾杯乐 壬午清明赋一百六字，黯然欲愁矣","dynasty":"当代","author":"邵祖平","text":"猛雨判花，怒蛙鸣涨，春光泻半。正池沼泛青萍，细溯红鸳远。三巴魂断。杜鹃啼起高楼，恨钻新榆火，万井千家炊爨。何时祭扫也，拜先茔贡馔。叹赣水萦愁一片。问地下伤春宁念乱。搅洋海，鲸鳄波翻，简戟旌旗满眼。去异种畲刀自剡。求非子泽浦何拣。愧揽辔，余笔砚，兜鍪莫换。"}
{"id":"460059","title":"贺新郎　寄补华容别老薛","dynasty":"当代","author":"卢青山","text":"大笑挥衣屑。到华容、无端染了，神仙风骨。此物最能为世妒，留与水山细撷。但临歧、引躬长揖。毋以匆匆怪我别，奈匆匆本是人间客。纵欲住，安可得。仍须把笔和君说。道天穹、冥然不是，汝吾囊物。便只临风贪一啸，也有旁人目侧。必深掩、胸中傲节。每见不平须缄口，要逢人谄笑腰频折。诵至此，莫呜咽。"}
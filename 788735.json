{"id":"788735","title":"六丑 蔷薇谢后作","dynasty":"清","author":"张惠言","text":"便风风雨雨，看眼底、韶光都歇。道春竟归，春来多少恨，无限凝积。长记寻春早，一校红粉，压心头千迭。东君不管春狼籍。落尽桃腮，雕残杏缬，回头已无踪迹。只新丛细药，还剩芳泽。花工抛掷、为群芳暗泣。试问春何在，难重忆，东风也解珍惜。向苍苔扶起，几番欹侧。低回久、更休相忆。便留得、一朵矫红独自，奈他深碧。飘零处、芳意难灭。有暗香、绕过春前去，梅花识得。"}
{"id":"420391","title":"玉女迎春慢 绿化万里路","dynasty":"近现代","author":"沈轶刘","text":"长辙盘天，胪朐北、直括广南珠港。铁路如丝曼衍，走掷遥林青棒。群生强项。化万里绿云成巷。明年寒食，荒漠瘴江，翠阴围幢。无边锦幄争春，看垂阳暗陌，碧油飞降。碾湿重湖楚雨，散作中原仙虹。榆关宵橦。讶赤帝苍官交鬨。好把河山，画出沸蓝喧绛。"}
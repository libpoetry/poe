{"id":"209688","title":"知府毛公显谟以诗宠还书轴谨次严韵以叙拳拳","dynasty":"宋代","author":"吴则礼","text":"天边叠巘云涛外，南人启齿北人怪。给事笔力鼎可找，九鼎初如一毛细。曲肱左省清梦余，长江拍拍天一隅。后车聊载高阳徒，行复持被承明庐。即今司业谁姓苏，还能办人酒钱无。生憎枯槁屈大夫，金盘鱠缕日可须。公也慎莫言归欤，英姿要作凌烟图。"}
{"id":"458617","title":"杜鹃诗","dynasty":"当代","author":"卢青山","text":"咄汝一山如壁立。杜鹃红挤一天花，花不透风无针隙。上乃与高云相颃颉，下乃与潜龙争涧席。高人每爱采其英，伴鹤调羹语玄勤，言罢餐之啧其舌。瑶台之子见之娇秀靥，尽弃阆苑花光如敝履，唯求一枝斜鬓侧。乃当春软之时，散金绮之裾，御泠冽之风，携玉缕之篮，降于野僻之隅。摘杜鹃之鲜魂，唤上乐之清湛，洒飘然之茜袖，而舞霓裳之纡缦。当其时也，熊罴低首虎无鸣，黄鹂斜掠紫云襟，凤皇飞出梧桐阴。下入千年古石溪，临流不屑照其姿；水咸为之不肯去，潺潺集此为潭池。鹿到流边忘饮水，雉到流边忘振翅。苍苔郁郁笼石簇，壁上淙淙作乐曲。诗人久觉兰室倦，箕踞科头欣挥盏。乃知雪里梅花矫可嗔，惯借清高唬弄人；牡丹养在朱栏家，井底自况似娇霞；何如杜鹃得天真，自作渊居不近尘。一朝凋落如血雪，漫空飞舞横太极。诗客休作无病吟，唯觉海雨天风逼人急。"}
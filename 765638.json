{"id":"765638","title":"水调歌头 其三 秋夜过柳衣园旧址","dynasty":"清","author":"黄钧宰","text":"老树作人立，半晌恰无言。应是怕人，愁听不敢说从前。剩有一轮明月，照著一湾流水，终夜守空园。千古幻尘耳，相念莫凄然。静思想，未来事，已过缘。都是无因，自造消息不由天。料得当时歌舞，已分将来零落，留博后人怜。搔首独归去，孤棹冷苍烟。"}
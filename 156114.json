{"id":"156114","title":"诜十二弟以冬菊盆为余寿此花品金色而中心作","dynasty":"宋代","author":"舒岳祥","text":"弟以冬菊为兄寿，临风多情为三嗅。煌煌金碗覆金柈，葱管玲珑明艳透。重阳曾见金佛头，顶似旋螺踊泡沤。别有一种金荔子，心中簇簇高堆起。此时众菊争纷敷，二品於中亦自殊。况此千林骨立后，何从得此金覆盂。从来菊号霜下杰，今当唤作雪中英。雪中松柏不若贞，孔云后凋特晚耳，冬岭落毛钗乱横。水仙山"}
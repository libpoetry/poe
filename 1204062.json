{"id":"1204062","title":"沁园春 金陵凤凰台眺望","dynasty":"元","author":"白朴","text":"独上遗台，目断清秋，凤兮不还。怅吴宫幽径，埋深花草，晋时高冢，锁尽衣冠。横吹声沉，骑鲸人去，月满空江雁影寒。登临处，且摩挲石刻，徙倚阑干。青天半落三山。更白鹭洲横二水间。问谁能心叱，秋来水静，渐教身似，岭上云间。扰扰人生，纷纷世事，就里何常不强颜。重回首、怕浮云蔽日，不见长安。"}
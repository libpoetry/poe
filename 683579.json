{"id":"683579","title":"饯右伯对沧王公之浙藩于西浒剧思西湖之胜因成二章送之","dynasty":"明","author":"王世贞","text":"娄子城西枫乍肥，使君轩盖有光辉。行从父老攀青雀，坐引湖山入紫微。两地总深吴会福，一溪偏失杜陵依。相思夜雪须乘兴，棹到钱塘未肯归。长公公事了西湖，能胜于今右伯无。车怠实时乌幔榜，罍干随处酒家胡。人豪总并推昭代，物色应须问老夫。好忆群贤临祖日，牙璋万队出姑苏。"}
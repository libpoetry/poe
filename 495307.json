{"id":"495307","title":"述怀二首 其二","dynasty":"明","author":"张煌言","text":"弱龄尚遐异，辟谷慕青鸾；骨肉相惊涕，时复劝加餐。因缘误烟火，尘鞅日以攒；上书献天子，索米走长安。羲和忽云匿，烽燧起楼兰；万古有纲常，肯为废兴宽！横戈希雪耻，屹柱誓回澜。原鲜富贵气，终鲜妻孥欢；萧然世外味，曾无九还丹？仙灵重名教，忠义固其端；所恶精已摇，何以生物翰！神理或不灭，毋劳白玉棺！"}
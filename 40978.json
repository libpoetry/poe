{"id":"40978","title":"赠韦方室黯别诗","dynasty":"南北朝","author":"何逊","text":"故人傥送别。停车一水东。去帆若不见。短翮忘连翩。追飞散容与。优游沐道教。渐渍淹寒暑。大德本无酬。轻生窃自许。舟归属海运。风积如鹏举。浮水暗舟舻。合岸喧徒侣。凛凛穷秋暮。初寒入洲渚。铙吹响清江。悬旗出长屿。危樯逈不进。沓浪高难拒。回首泣亲宾。中天望宛许。帝城服务隐约。家园无处所。去矣方悠悠。含意将何语。"}
{"id":"686636","title":"何子元参政迁秩太仆走贺二首","dynasty":"明","author":"边贡","text":"京洛煌煌尺五天，姓名今喜万人传。中州节钺分藩地，西极风尘出塞年。新职似同还典午，旧游争说是登仙。河梁别意真堪画，谁起江门沈石田。东风环佩促朝天，苦恨离杯阻共传。一卧即今看累月，并游真复是何年。閒情谩忆朝中旧，多病难逢海上仙。芳草碧山俱不恶，拟从春日赋归田。"}
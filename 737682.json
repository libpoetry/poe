{"id":"737682","title":"九江道上黄菊盛开经数百里不绝传是东篱遗种","dynasty":"清","author":"万承苍","text":"江州古时路，黄花翳连冈。举世无人识，飘零随哓霜。陶公感萧晨，采之助飞觞。遂令千载后，华屋延秋光。亭亭金石姿，不随世炎凉。清泉濯宿根，空山抱孤芳。一承君子顾，纫结古锦囊。岂惟制颓龄，令德滋日章。所以浮湘者，亦欲餐其英。柴桑今为墟，此意谁与明。"}
{"id":"522587","title":"雨雪曲","dynasty":"明","author":"李梦阳","text":"冬十一月，阻舟徐汊。朔风北来，雨雪纷下。禽鸟冻寂，洲村肃夜。缆夫来言，衣单腹饿。波流洄洄，促船难驾。我心悽恻，羽翼傥假。七月汉土，今幸雨雪。往者难追，来春可沃。我虽波阻，心则怡怿。购蔬城市，贷米逾泽。原阪萧条，雁鸿辑集。贫士罔怀，一阳环复。青青者衿，涉江我求。大泽寒冥，胡子能来。鹭鸾难飞，潭网顿集。纲收鱼跳，阅忘寝食。荒岑险艰，岂我能处。南纪东肃，返北于土。"}
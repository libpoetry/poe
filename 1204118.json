{"id":"1204118","title":"【双调】得胜乐","dynasty":"元","author":"白朴","text":"独自寝，难成梦，睡觉来怀儿里抱空。六幅罗裙宽褪，玉腕上钏儿松。独自走，踏成道，空走了千遭万遭。肯不肯疾些儿通报，休直到教担阁得天明了。红日晚，遥天暮，老树寒鸦几簇。咱为甚妆妆频觑，怕有那新雁儿寄来书。红日晚，残霞在，秋水共长天一色。寒雁儿呀呀的天外，怎生不捎带个字儿来？"}
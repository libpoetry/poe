{"id":"863091","title":"陈长卿以诗见别依韵","dynasty":"宋","author":"王洋","text":"朱弦之琴三人叹，此曲宜传广陵散。要知太上乃忘情，山上婴儿是雷电。情钟我辈才力中，路傍野草年年丰。原头火烧去不尽，天外春意来无穷。西方真人言可恃，爱断有情如爱子。暮年收足欲依僧，一钵一瓶聊止止。西台仙客传风流，细说闲情宽我愁。此身已分松窗下，衲被无人自?头。"}
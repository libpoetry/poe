{"id":"459108","title":"八月十六未明惊梦起作","dynasty":"当代","author":"卢青山","text":"睡眠浅似洼中水，风略吹开破见底。夜色深于东海涛，披衣来探黑无涘。残梦惊兔逃不捉，兔去空草摇迤逦。十年蝜蝂徒拘劳，一躯羸薄风中纸。谁竟不竭如长流，射箭虚空势将坠。焦原四顾慄危跂，稍能裹腹悲乞跪。人间有味是清欢，雨打萍开过则已。云溪之乡卒可居，山苍苍兮石齿齿。我为衣食蔽不见，惭彼卧游与耕耜。作歌炙尽肺与肝，歌成自笑情太鄙：飞升无术隐无地，既生此世安足避。且整馀慨与周旋，红日已高射窗几。"}
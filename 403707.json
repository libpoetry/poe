{"id":"403707","title":"长亭怨慢","dynasty":"近现代末当代初","author":"白敦仁","text":"伴行野霜风吹树。非虎非兕，怨吟愁度。马队纵横，战尘迷幂抱经处。万言杯水，君莫笑、儒冠苦。眼底鼠搬姜，听歇担，溪桥邪许。歧路。更翻云覆雨，古道弃来如土。寻常自断，有轻薄、向人难数。仗笔底五湖三江，问曹郐，争当荆楚。有苜蓿堆盘，谁管千秋相负。"}
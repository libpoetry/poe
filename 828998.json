{"id":"828998","title":"奉读冶盦仁兄五十述怀诗赋此谨赠二首","dynasty":"清末近现代初","author":"王其元","text":"百龄强半过匆匆，壮志潜消离乱中。劬学助丸劳柳母，读书下酒赏祁公。君能行路九千里，我忝长年廿四风。赢得清名诗卷里，雅怀当与谪仙同。烽火惊心退息佳，皋比还我旧生涯。欲谋多士臻高格，端赖真师分二斋。津上剑光终有合，丰城宝气讵长埋。从来大器成都晚，君是香山九老侪。"}
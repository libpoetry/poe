{"id":"780500","title":"梦芙蓉 苏祠水榭晚荷，用梦窗韵","dynasty":"清","author":"周之琦","text":"方塘馀恨绮。借微波占住，水仙乡里。画船双桨，来去锦云外，闹红秋易醉。多情稳护鸳被。正好幽栖嗟，冰蜍雾掩，香冷又惊起。指点回栏近底。佳约重寻，那处湘皋佩。露珠娇脸，依旧泪痕洗。镜澜空晚翠。吴歈谁解人意。困倚残妆，但盈盈望远，肠断影娥水。"}
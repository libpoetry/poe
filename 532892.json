{"id":"532892","title":"送王生游关中兼赴喻中丞之招","dynasty":"明","author":"黎民表","text":"王生朅来厌湖海，乘屩直入云台山。云台峰高障白帝，莲花秀色开函关。秦封汉畤纷蚁垤，龙争麟斗如等閒。叔孙礼乐不暇数，贾谊过秦文最古。娄生脱?从东来，形势兴亡若目睹。嗟哉二子旷世之，雄奇生也磊落能。当之文章少年薄，骚雅行藏壮气仍。孤羁黄金台前击短筑，少妇闺中赋扊扅。星河可望不可即，推毂云霄知是谁。西游候吏能物色，开府才人旧相识。意气偏轻范叔袍，笑谈肯吝虞卿璧。请缨便可击名王，手弯繁弱挥天狼。解纷排难见胸臆，功成不顾尚书郎。平原之游亟回首，风光已绿芜城柳。祈连新冢生莓苔，何似菱歌酌春酒。"}
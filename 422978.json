{"id":"422978","title":"庐山杂诗十四首 其十三 王思任游记称：尝于五老峰头望海绵万里。余虽不敢必，亦庶几遇之。八月二日晨起倚栏，山下川原平时历历在目，至是则满屯白云，浩然如海，深不见底，若浮若沈。日光俄上，辉映万状，其受日深者，色通明如琥珀，浅者晕若芙蕖。少焉，英英飞上，缤纷山谷间，使人神意为夺。古人真不我欺也","dynasty":"近现代","author":"汪精卫","text":"风似生毛日似鳞，俛看人世失缁磷。海绵忽作天花散，酿出千岩万壑春。"}
{"id":"459181","title":"归乡钓于村前河中","dynasty":"当代","author":"卢青山","text":"细河绿罗带，绕村系明珠。水色何潋滟，摇光欲染襦。我持老竹竿，下钓随所居。左草露颇重，如石压腰佝；右田疏黄绿，新秧初稳株。风吹水中山，疑共水流去。旋视犹然在，自笑心空虑。往来皆乡党，讶我久外旅：“故园岂不好，动辄年不顾”？惭颜讵能答，但问旧与故。新童无一识，老者半在土。惘然袭我心，木立莫得语。昔共垂纶人，穴阿亦已久。独钓亦何为，归对杯中酒。"}
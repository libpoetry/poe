{"id":"466005","title":"菩萨蛮 临海三章","dynasty":"当代","author":"添雪斋","text":"谁掀森碧琉璃色，依风欲濯天之翼。曼夜辄虚空，微星启暗瞳。悄声窥彼岸，浪起花如霰。独立失形容，予心无所终。我生沉寐海风里，行前踪迹渐无记。银白一痕沙，倾开空白花。离歌潮底近，暗贮天之悯。声调各缤纷，分归过路人。一天血色转冥色，一生痛极到终极。记忆碎玻璃，伤痕刻骨肌。殊途今又是，背影无从视。换取水中喑，千年魇梦心。"}
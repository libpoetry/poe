{"id":"781945","title":"送江且庵入都","dynasty":"清","author":"戴梓","text":"空郊杨柳春如织，送客长堤鞭晓日。君归去兮我独留，伤心泪染黄沙赤。对君伤我生不辰，关门目断繁云昏。天涯毛发久霜雪，还扶衰病谋饔飧。进君酒为君歌长，安烟月今如何丈。夫得意贵乡井花，开艳照兰江波行。行哽哽，情不已，西望酸风一千里。高轩傥肯过柴庐，为报北堂儿不死。"}
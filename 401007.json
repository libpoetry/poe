{"id":"401007","title":"嘲悠然搬花闪腰","dynasty":"民国末当代初","author":"聂绀弩","text":"悠然赏菊三径东，与花督邮造次逢。已无冠挂凭腰折，盆花五斗米不同。陶令文章世便夸，张生约就也抓虾。肠溃去年因酒好，今年腰闪为贪花。谁肯牡丹花下死，爱花单爱隐君子。安得十五女儿腰，既如白练复绕指。屈伸天地色玄黄，俯仰乾坤花红紫。且搬千盘万盘花，一笑吾生行乐耳。社会主义建设吾老矣。"}
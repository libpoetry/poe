{"id":"829881","title":"浣溪纱 余有戏答叶观复立夏秤人小词，朱遁叟以闺情见和，爰叠前韵，更效两阕","dynasty":"清末近现代初","author":"高燮","text":"一袅腰支似怯生。闲庭草地不沾尘。玉衡系住几多春。仿佛秋千场上见，平分莺燕掌中轻。这般时候那般人。何处惊鸿一桁生。似防罗袜惹微尘。漫评肥瘦驻秾春。临去秋波看欲语，攘来皓腕钏鸣轻。个侬底是我侬人。"}
{"id":"406330","title":"蓦山溪 过南京，寓白下路交通旅馆，嵩云谓蕙风晚年尝应军幕招，宿此逾月。相与作词吊之","dynasty":"近现代","author":"夏承焘","text":"灯窗日暮。梦熟连城雨。邻笛近梅边，过遥天、霜禽夜语。沧洲旧景，历历远山横，漂红水，谈玄地，酒醒成今古。扬尘倦眼，万里凭高处。齿冷几青楼，和拍衮、一城笳鼓。白头吟望，谁会下泉悲，伤麟袂，听鹃泪，一例江流去。"}
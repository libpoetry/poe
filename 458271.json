{"id":"458271","title":"八月十六日晨醒梅庄所，伏枕随写，留别留社诸子","dynasty":"当代","author":"卢青山","text":"西湖古之水，最可养诗肠。所以环此水，诸子卓琳琅。当其展毫素，荷风透纸香。山川灵异气，奔走何踉跄。吾知高天里，苏白相扶将。指点遥评骘，微笑生面庞。古学向古绝，遍地成芜荒。谁人筑社屋，留此一脉长。汲此西湖水，溉此翰墨场；奔腾终向海，譬此钱塘江。"}
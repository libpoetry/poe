{"id":"446142","title":"吴门与蜀派古琴演奏会，仿司空表圣《诗品》四言体以写诸曲之意 其六 《钗头凤》、《沈园》男女演员歌放翁诗词，极苍凉幽咽","dynasty":"当代","author":"刘梦芙","text":"绿波桥下，曾照惊鸿。桃花依旧，含笑春风。杖藜重到，鹤发成翁。香销梦断，逝水匆匆。红酥忆手，把酒情浓。玉人一别，倩影难逢。卷葹不死，魂魄可通。天荒地老，此恨无穷。"}
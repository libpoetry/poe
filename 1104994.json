{"id":"1104994","title":"和黄鲁直送茶二首","dynasty":"宋","author":"孔武仲","text":"喜君屡致云溪茗，值我正校琅函书。饮罢清风生肘腋，吟成碧海登明珠。谁能墦间享膏腴，只意林泉身自如。他年远别归贺监，乞取茶山比镜湖。君茶勇勇睡魔斗，但恐湿我腹中书。欲酬黄金台上意，愧乏夜光明月珠。□□□□□□□，□□□□□□如。多君藻思比华腴，新诗妙墨更如湖。"}
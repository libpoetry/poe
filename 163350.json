{"id":"163350","title":"先兄叔逢种花池秋初开一朵二侄感悼成韵作柏","dynasty":"宋代","author":"程公许","text":"怀昔三昆皆青春，挥毫翻水惊鬼神。我方丱角瞠后尘，有如奔林鹿牲牲。高堂寿朋鬓亸银，时节歌押彩服新，二十年间存几人。叔氏终老一葛巾，盆池折花秋中旬。共房感我双瓜辛无穷生意根陈陈。寸卉虽微均我身，壅培涵浸宜及辰。一气之运屈必伸，子如不信有苍旻。"}
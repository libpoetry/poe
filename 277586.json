{"id":"277586","title":"天香·自植水仙一，本以燕支水浸之","dynasty":"现代","author":"沈泽棠","text":"丝炙牙琴，香温锦瑟，海山灵操刚罢。青鸟含巾，黄云削䯻，翻剪彩霞成帕。飞琼梦醒，染仙骨、酡颜偷借。一昔生绡，醉眼误他，小桃低亚。绛宫绮笺自写。向东风、酒醺今夜。想是凌波，归晚淡脂慵卸。还怕出门一笑，蓦照影、斜阳古祠下。锦袜横江，茜窗烛灺。"}
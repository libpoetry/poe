{"id":"466901","title":"新编系列剧《天龙八部》 第十七卷八首","dynasty":"当代","author":"杨启宇","text":"御气逍遥汗漫行，群仙无意理烦纷。浅深东海寻常事，何况区区五亿金。升堂袖印更腰金，又向名山作隐沦。猿鹤惊心溪鬼避，今番巢许是官人！车水马龙除夕天，银花火树照无眠。姑苏城外寒山寺，夜半钟声赚客钱。跨凤骖鸾赴玉京，九天阊阖启重门。珠光宝气销金客，来作瑶池宴里人。巾巾缕缕炫纷披，短摆斜襟亮肚脐。潋滟空濛俱落伍，丐装西子最时宜。偶然文字诉青春，爆炒传媒诩巨星。父老何劳伤仲永，草间萤火倏无声。磨刀宰客早安排，冠冕堂皇论证来。与会诸公齐饱嗝：今番涨价太应该！胪列头衔尽大师，龙门声价冠当时。请君入彀君知否，七十三行有托儿。"}
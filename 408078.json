{"id":"408078","title":"贺新郎","dynasty":"近现代","author":"萧劳","text":"公子归来后。算酬庸、强秦再破，妇人醇酒。监者侯赢名尚在，同与夷门不朽。仗卧内、兵符私授。几阵干戈尘世换，傍隋堤、种出千柳丝。清汴泻，锦帆骤。加身早制黄袍就，趁陈桥、残宵醉里，大军齐吼。铁骑忽然金兵至，仓卒徽钦北走。剩败草、荒烟遗堠。九市凄凉朋僚散，更谁闻，夜唤樊楼酒。兴废迹，一番又。"}
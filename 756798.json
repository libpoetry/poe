{"id":"756798","title":"砚生太史将入都同人于重阳于三日就菊设饯以屋小于舟人澹如菊分韵得屋字","dynasty":"清","author":"慧霖","text":"桂石已无山，松云尚有屋。君还玉照堂，不羡王官谷。索笑春寻梅，撷芳秋摘菊。离怀托篇什，共向篱根读。送酒劳白衣，敲诗剪红烛。更偷半日閒，相劝一杯足。公等文字豪，我惭笔花秃。愿随江月行，扣舷和清曲。"}
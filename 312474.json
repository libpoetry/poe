{"id":"312474","title":"齐天乐·雪声和寇翁梦碧元玉","dynasty":"现代","author":"刘家传","text":"望中千里银光，灿琼花漫天如剪。入户依风，敲窗学雨，此际阿谁能辨。珠帘乍卷。正鳞甲争飞，玉龙交战。大地苍茫，待春妆扮绿无岸。听来有声不断。暗香浮动处，梅绽林苑。点额容娇，寻诗兴雅，幽梦尊前同暖。长舒醉眼。看洗却兵戈，永消纷乱。细滴檐牙，晓晴吟抱浣。"}
{"id":"522941","title":"赠王御史","dynasty":"明","author":"李梦阳","text":"夕寒风自起，集雪耀中宇。朗月一何速，早巳烂芳醑。邂逅我兰友，设尊款清语。连翩忽竟夜，悲叹为故侣。瑶华虽莫折，羽觞时复举。念昔青年日，共矫凌风羽。啄食九天步，宿必华池渚。中路更险艰，风波各失所。大明荡妖氛，回光荫衰腐。诸贤既连茹，王子岂羁沮。馀生实自庆，追念良巳苦。搣促广陵散，怆恻山阳旅。事谐终合并，感往徒心楚。弃置且安寓，欢娱弄尊俎。"}
{"id":"455026","title":"沁园春 答谭步云教授","dynasty":"当代","author":"张海鸥","text":"君送琼瑶，我报琅玕，谁弄玉珂。问人生到处，依稀何似，扁舟逝水，银汉飞梭。梦幻孤鸿，盐车老骥，蹄爪匆匆雪上过。无南北，但萍踪邈渺，且恁蹉跎。康园树影婆娑。许二子、疏狂醉咏歌。趁马岗爽籁，惺亭舄履，樽前议论，枰上勘磨。得失随缘，尊卑任命，止水灵台自在多。诗心远，约年年花季，共赋清荷。"}
{"id":"696852","title":"临江仙 元旦","dynasty":"明","author":"俞彦","text":"昨夜今朝争几许，共惊年去年来。青阳晨度赤城开。晴光摇草树，佳气入楼台。想得羲和都不异，人间强自安排。条风初试软金杯。休夸一岁首，明日又相催。卖花声过园林好，唤人沉醉东风。亭前柳映小桃红。称人心意，娇面玉芙蓉。月云高处迎仙客，绮罗香艳重重。小蓬莱下喜相逢。画堂春满，宝鼎瑞云浓。"}
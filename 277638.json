{"id":"277638","title":"水调歌头·论学二王法书，文字写意，用复村词韵，跋尾自嘲","dynasty":"现代","author":"沈尹默","text":"多暇实非易，胜事每相关。群鸿游戏云海，几净砚差安。未入山阴道上，已自不遑接应，犹看白鹅还。妄欲换凡骨，是处觅金丹。柿叶红，蕉叶绿，付丛残。老僧饶日枯寂，门限铁为闲。后五百年休问，十二时中须管。坐席几曾寒。映及霜崖兔，不得老崇山。"}
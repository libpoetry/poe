{"id":"261200","title":"楚清之画乐天小娃撑小艇偷采白莲回","dynasty":"金朝","author":"党怀英","text":"乐天归卧湖山边，閒买池塘娱莫年。小蛮巳老樊素去，心地玲珑如白莲。室中谁遣散花天，故点襌衣香破襌。鸳鸯为报窃花处，题诗要戏小婵娟。红妆秋水照明蠲，清之粉本清且妍。道人无心被花恼，对画作诗真适然。君不见元亮投名莲社里，不妨更赋閒情篇。"}
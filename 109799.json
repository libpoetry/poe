{"id":"109799","title":"绮寮怨·又见花阴如水","dynasty":"两汉","author":"张林","text":"又见花阴如水，两心犹未平。正坐久、主客成三，空无语、影落楸枰。千年人间事业，垂成处、一著容易倾。便解围、小住何妨，机锋在，瞬息天又明。甚似汉吴对营。纷纷不了，孤光照彻连城。又似残星，向零落，有余情。姮娥笑人迟暮，念才力，底须争。从亏又成。何人正听隔壁声。"}
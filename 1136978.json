{"id":"1136978","title":"水调歌头 其二十一 和彭明叔七夕","dynasty":"宋末元初","author":"刘辰翁","text":"不见古时月，何似汉时秋。朱陈村里新样，新妇又骑牛。欲脱参前氐后，又说河边河鼓，此会没来由。何处设瓜果，香动帻沟窭。郭郎老，谁为理，岂情流。人间□睡五日，五日复何悠。吾腹空虚久矣，子有满堂锦绣，犊鼻若为酬。玉友此时好，空负葛巾篘。"}
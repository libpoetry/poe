{"id":"467690","title":"桃花九咏","dynasty":"当代","author":"崔荣江","text":"讵忍评章墨不公，阊风一样久磨砻。无非烂漫言春事，老杜何由薄粉红。得剪红褋顾自披，妖娆无忌客谗辞。东风既许拼烂漫，且让青春占一枝。心核畴日结缘因，蹇涩修成豆蔻身。初试春风愁乍起，赏花不是种桃人。三月何枝不懒庸，山陬桃粉写从容。萧疏得染伊颜色，一陌春情到此浓。苶然无趣懒凭窗，怕见夭桃逊脸庞。莫道春红多的皪，崔郎此处未成双。枝梅颜老已羞遮，欲染红颜无处赊。跟进春风三五里，野村溪畔有桃花。千红次第著芳菲，斗罢娇容斗瘦肥。皪荦花前谁寂寂，桃花片片缀人衣。春风一朅剩伶仃，倏忽轻肥现瘦形。灼灼憾成身后事，百花开处自飘萍。东君始乱继相轻，也若尘怀几易更。自把香心斯片片，落花时候恨声声。"}
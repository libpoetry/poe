{"id":"308159","title":"望海潮·题香草簃辛亥书后","dynasty":"现代","author":"赵熙","text":"无名风浪，全家兵火，滔天四壁横流。千犬吠声，三巴度劫，承平自此长休。身世付扁舟。正小桃迎客，花外天游。梦醒良痴，一肩担尽古今愁。山窗净洗双眸。笑蚕丛地隔，蠹粉香留。高谊太邱。馀生上海，凭它天下阳秋。红日射潮头。恐国门东望，人瞰雠犹。藏作名山信史，麋鹿待长洲。"}
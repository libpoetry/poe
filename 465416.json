{"id":"465416","title":"买陂塘 题子勉先叔词稿","dynasty":"当代","author":"张萼桦","text":"抚遗编、回肠荡气，清芬慨念如昨。竹林当日同歌咏，词赋不惭康乐。人已邈。按一曲，伤怀感逝思张鷟。词炼烁。怎星散无存，风徽竟坠，展卷绪情恶。牢愁句，天也有心肆虐。忌留骚客佳作。雕肝镂肾伤零替，我愧当初抛却。歌有托。真白雪，于今悔不多抄着。幽怀洒落。正满纸秋声，凄凉欲绝，梦断化猿鹤。"}
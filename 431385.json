{"id":"431385","title":"念奴娇 正值中日和平友好条约签订之际，喜得波多野太郎教授来书，赋此答之","dynasty":"近现代","author":"王季思","text":"东来青鸟，衔采霞一朵，翩然欲下。唤起殷勤双白鸽，天半翻飞相迓。富士冰消，昆仑雪化，万里秋如画。和平友好，欢声响彻东亚。还期南国春深，蓬莱客到，映日花争发。十亿人民手携手，不许强梁称霸。一水盈盈，千帆隐隐，历史传佳话。举杯遥祝，江南词客潇洒。顶天立地，是英雄本色，合当如此。碎骨粉身何所惧，耿耿丹心不死。枝作柴薪，干为梁栋，膏化冲天炬。铁窗风雨，强光照见狐鼠。如今正好秋光，风前展卷，热泪盈眶子。回首虎门人不见，但见滔滔江水。大浪淘沙，怒涛卷雪，似为灵胥起。英姿如在，粤山无比苍翠。"}
{"id":"846255","title":"沁园春 其二 贺生第二子","dynasty":"宋","author":"无名氏","text":"明月呈规，祥烟非雾，载符梦铃。记前时已庆，人间鸑鷟，今番再见，天上麒麟。知是于门，功标紫府，夜半仙官敕五丁。亲送与，向君家作个，难弟难兄。绝奇不数徐卿。看他日名登千佛经。正翁翁矍铄，婆婆老福，薰修觉海，结果初成。自愧空词，不酬杯水，汤饼难充堂上宾。无功也，这犀钱玉果，敢望平分。"}
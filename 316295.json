{"id":"316295","title":"满庭芳·题江云卿墨梅册子，并送调宰德化","dynasty":"现代","author":"魏元戴","text":"香满阎浮，孤山春早，有人珍重花枝。寻诗驴背，云暗楚天低。剩得生绡一幅，凭君读、墨沈淋漓。须认取，冰心铁骨，惆怅岁寒时。粉披。笑官阁，精神惨淡，色相支离。问何似昭阳，雨湿胭脂。也识太行秋色，渐添来、五凤栖西。浔江冷，几枝霜菊，消息访东篱。"}
{"id":"821519","title":"满江红 用耆卿体韵","dynasty":"清末近现代初","author":"汪东","text":"体质奇容，被天遣、柔丝萦系。从头想、几般甘苦，动人情味。这彼此、相怜相惜意。问中心、蕴结何年始。万千遍、输转碾回肠，添愁悴。拚一醉，为佳计。依旧是，醒醒地。长宵数更筹，枕头沾泪。纵道得、本无些子事。也不应、便恁轻抛弃。算更无、别语寄秋娘，归来是。"}
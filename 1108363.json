{"id":"1108363","title":"同孙季蕃游净居诸庵 其二","dynasty":"宋","author":"刘克庄","text":"满院静沉沉，微闻有梵音。不来陪客语，应恐坏禅心。母处归全少，师边悟已深。戒衣皆自衲，因讲始停针。舍俗依空事梵王，韶颜寂寂度年芳。门前草色迷行径，院里花阴接步廊。弓样展来靴尚窄，黛痕剃出顶应凉。当时若使窥鸾镜，一步何因出洞房。"}
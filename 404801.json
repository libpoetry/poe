{"id":"404801","title":"蝶恋花·世父赋落花诗八章，一时和者甚众。番禺廖丈忏庵更拈六一词语为起句，成蝶恋花若干阕。世父属同作 其六","dynasty":"近现代末当代初","author":"袁荣法","text":"庭院深深深几许。素手么弦，唱彻黄金缕。年少抛人容易去。閒阶萧索飘香雾。黯澹斜阳相尔汝。怨蝶憨蜂，忘却春归处。还向空枝商去住。那知门外风和雨。"}
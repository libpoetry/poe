{"id":"237876","title":"和十二兄·先生翰墨英","dynasty":"宋代","author":"晃冲之","text":"先生翰墨英，挥洒每被酒。气陵苍柱穹，势压刊轴厚。俊拔今固无，妙绝古未有。惊鸾忽矫翼，奔马时骧首。高步褚薛流，下视钟王友。好事随取之，所至具名酎。简疏秦隶奇，谲怪夏篆醜。么麽张芝草，妩媚元和柳。载观碑籍存，尚恐金石朽。未知太极成，有请於公不。"}
{"id":"156088","title":"庵中有红山茶一株自腊月开","dynasty":"宋代","author":"舒岳祥","text":"山茶一株红胜烛，旋落旋开相陆续。朱霞散射晓城里晴，熠熠林光映幽谷。雪中鸳鸯此朱砂杯，道人无情还悦目。端正浓妆不逞妖，处女頩然在幽独。有时脱蒂响苍苔，不作他花飞片逐。剑南樵叟设色时，就掌调丹贵匀熟。花容肉色两相宜，肌理细腻端不俗。画犹如此况天生，谓花无韵评示足，白茶虽白太清癯，何惜深红著深绿。"}
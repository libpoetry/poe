{"id":"250708","title":"西津渡·早有桑海闻","dynasty":"现代","author":"吴金水","text":"早有桑海闻，又见江移处。中流几何时，淤塞成大路。攘攘市廛间，剩此西津渡。店铺迤逦开，酒旗风前舞。街巷倚山隈，拾阶艰行步。登高望长江，目断葱茏树。江山固多迁，浮生亦难驻。当年渡水人，今日在何许。空馀待渡亭，道边寂无语。他年诗兴阑，我亦归黄土。任尔不老天，翻覆人间雨。"}
{"id":"505438","title":"为留人陈子新赋松隐","dynasty":"明","author":"唐之淳","text":"昔隐谷城山，结巢松树间。巢深云气密，常有好容颜。一从离隐所，云袂飘飘举。手中五粒花，服食生毛羽。五年在淮南，十年在燕城。安知赤松子，即是安期生。朝县白玉壶，夜鍊芙蓉鼎。春风熟杏田，秋雨鸣丹井。井香田有岁，人寿已长年。山中猿鹤怨，迟尔亦未延。"}
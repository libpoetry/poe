{"id":"620255","title":"□卯上御门赐百官端午宴纪事十二韵","dynasty":"明","author":"黄锦","text":"中天逢令节，圣主正当阳。洁体兰汤蚤，垂衣彩缕长。内臣传警跸，午宴集衿裳。云自丹霄紫，风来金殿香。龙飞方利见，雀跃喜相将。仙乐伶官奏，霓旗羽士扬。□传薄皂绿，糕拌凌阴霜。既沐上方泽，还赓下济光。□□欣在藻，梧凤失依冈。共指升恒永，为深晦昃防。□山歌乐只，天保祝无疆。赐裤卑刘汉，献身企李唐。□与□□饱，何以慰几康。"}
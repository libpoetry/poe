{"id":"457267","title":"清官曲","dynasty":"当代","author":"胡云飞","text":"邑有清官苍生喜，邑无清官苍生死。夜观演义廿五史，清官二字而已矣。时逢明主清官喜，时无明主清官死。再观演义廿五史，清官如是而已矣。朝亦不闻苍生喜，暮亦不闻清官死，但闻演义廿五史。此何时耶新世纪，嗟夫人心亦已矣。乱曰：日月之行，若有牧焉。林壑之幽，虎豹伏焉。车马在道，孰将逐焉？如遇斯人，可以哭焉。"}
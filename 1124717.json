{"id":"1124717","title":"题忠悯公送婿邢得昭归婺女诗后","dynasty":"宋","author":"徐木润","text":"中军叹韩甥去，潮州喜湘侄来。欲识邢郎高谊，但看郑老饯诗。小人护局可畏，君子得与常迟。老秦殁已一岁，胡李方始量移。准用于丁殒后，瓘亡在京死前。惜是苍生无福，北山不待隆乾。仲方主和忝祖，知孝朋奸辱先。却是北山有后，可轩论奏凛然。"}
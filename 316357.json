{"id":"316357","title":"百字令·九月七日寿马介公母刘太夫人","dynasty":"现代","author":"聂树楷","text":"堂披绛帐。喜蟠桃正熟，萱花呈笑。犹记去秋开寿宇，亲制石麟文褓。点颌时呼，含饴频弄，玉雪投怀抱。斑衣队里，宁馨添作欢闹。漫说听鼓应官，元方未返，正唱江南好。留个白眉依膝下，大有少游风调。更喜女媭，杭来一苇，触兕称难老。明年此日，待看菊酝重嚼。"}
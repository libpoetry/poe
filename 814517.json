{"id":"814517","title":"自题题画","dynasty":"清","author":"林汝梅","text":"插架牙签胜石渠，芸香百合辟蟫鱼。一瓻拟就先生借，补读生平未见书。几竿修竹一池莲，涤尽尘襟品欲仙。曲水流觞传癸丑，令人长忆永和年。濛濛雨意酿芳堤，秋色排空半已迷。寻胜且携双不借，浇愁更有古偏提。三白长教见蜡前，丰登太史已书年。今朝雪意千山霁，絮压峰尖上接天。"}
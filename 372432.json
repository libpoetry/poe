{"id":"372432","title":"齐天乐·旧游如梦南湖路","dynasty":"清代","author":"端木埰","text":"旧游如梦南湖路，华闲也会舣棹。桂楫偕游，松醪共醉，君悲今番吟眺。如何忘了。有善饭廉颇，也堪同调。一榻清风，恁般偏我已堪恼。相夸还更示我，把联吟秀句，取次赍到。字里华香，行闲酒气，险把衰翁熏倒。秋光正好。趁月晓风清，更偕华笑。补过心虔，买舟须要早。"}
{"id":"908317","title":"白云先生鲁叶殿丞交之父有隐节其居徽考所赐旁为魏高士守一庵高士上皇所宾礼庵亦赐地也高士亡矣而白云之后至食不给过之慨然为赋此篇","dynasty":"宋","author":"李流谦","text":"白云先生去何从，烟霞高人继其踪。两朝恩光照岩穴，映墙竹柏清阴同。高人已注丹台籍，白云子孙食不给。人生有累岂妻孥，生羡金门羽衣客。"}
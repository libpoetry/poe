{"id":"830601","title":"水调歌头·戏为人题醉钟馗","dynasty":"清末民国初","author":"夏孙桐","text":"天醉久难醒，得酒即为仙。先生今且休矣，独醒亦徒然。试问终南径畔，奚似毕家垆侧，白眼谢人閒。地席更天幕，抱瓮此酣眠。照榴红，对蒲绿，任流连。竟抛长剑，修罗波谲满尘寰。却怪不闻不见，但自垂头袖手，好梦可能圆。何日堕驴客，惊觉老陈抟。"}
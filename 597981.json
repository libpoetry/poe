{"id":"597981","title":"汝南赵良弼顷以中丞出抚荆襄遂南至于衡岳望予于岭外因使使讯焉且示近作及先后见梦诸篇予乃掇其略和之凡得四首聊以寄怀云尔 其一","dynasty":"明","author":"林大春","text":"问君别时三十侵，而我行年不动心。我今半百君强仕，倏然两地成孤吟。雷起大泽春云暗，蝉鸣高树秋山深。安得鼓翅凌风去，洞庭仙乐闻空音。"}
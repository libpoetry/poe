{"id":"637309","title":"舍弟思正未第南还缙绅相知者咸以佳作见赠余虽拙不容无言乃步诸公韵为三十首俾思正持归时一展玩千里犹觌面也今录三首 其二","dynasty":"明","author":"祁顺","text":"几年奔走恋微官，万里亲闱缺问安。原宪贫来浑似病，孟郊吟苦不知寒。乡书少便经年绝，客被无情入夜单。满目云山归兴切，此身何处借飞翰。"}
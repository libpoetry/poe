{"id":"806571","title":"摸鱼儿十五首 其四","dynasty":"清","author":"蒋士铨","text":"划人闲东西南北，无情最是秋水。水与秋光较深浅，不敌相思无底。愁欲死、怨海内，知音不合相知耳。离怀若此，谁耐得星星，夕阳红树，几个雁声里。记前岁，同在京华怀两，两怀又复相似。自北而南魂黯黯，我是画中汀沚。三千里、待随着，樯乌转掷风帆尾。慰君何以，愿横铲遥山，填平巨浸，缩地共欢喜。"}
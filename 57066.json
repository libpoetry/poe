{"id":"57066","title":"荆州杂诗·三楚多秀士","dynasty":"明代","author":"蔡汝楠","text":"三楚多秀士，善剑复闲辞。陪銮一柱观，解佩七星池。芳流戏绿芷，平路结青骊。时进雄风赋，还承暮雨词。弦歌未解已，原野动旌旗。秦师带百万，吴国安危。夷陵既已毁，鄢城讵能支。在昔承欢豫，联组荫光仪。一朝陷兵气，王室忽如遗。至今嗟百士，如何勿三思。"}
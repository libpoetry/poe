{"id":"283503","title":"八声甘州·雷峰塔圮，零砖碎甓，时出宝箧印陀罗尼经，左季得一卷，属题","dynasty":"现代","author":"姚华","text":"问千年宝箧伴湖山，曾吟几残阳。忆回峰卓影，金经且晦，暗记兴亡。旧劫池灰冷尽，一卷出霾藏。不到潮痕没，犹认钱王。昔日分装万本，比石经文范，等重球琅。压牙签百宋，五代说残唐。数雕琼如镌，姓氏尚灵踪，身系国妃黄。谁先后葛仙秋岭，俶塔星霜。"}
{"id":"298319","title":"沁园春·元夜侍祖父母家宴","dynasty":"清代","author":"庄盘珠","text":"桂魄初圆，绮席开时，花灯共辉。正帘栊寒悄，柳条绿浅，池台雨润，草色青回。叶叶衣香，珊珊佩响，同上高堂捧玉卮。还思想、愿年年今夕，长是如斯。椿萱递庆齐眉。算我著、莱衣最后随。听红牙拍遍，莺喉宛转，紫箫吹彻，蝶梦惊疑。锦袖围风，翠屏障晓，莫放城头画鼓催。梅花睡，被歌声唤醒，伴我裴怀。"}
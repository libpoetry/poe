{"id":"449923","title":"酷暑终转阴凉喜而歌","dynasty":"当代","author":"崔荣江","text":"炙灼锥千孔，淋淋汗若浆。桔槔深不汲，涸陌渴黍梁。违久瀺灂水，相逢只梦乡。蒸床身烙饼，苇席洼盛汤。凉首欣髡发，清身欲褪裳。著纱犹觉厚，剪袖总嫌长。转似锅台蚁，煎烤惹惶惶。念及田桑者，纵横坼旧创。黍青乏浸润，蔫卷顿成黄。夏殇青半亩，秋减百斤粮。使忆经荒岁，怛忧断客肠，莫添饿殍骨，累累漫松冈。幸甚风声起，密云荫野荒，重帷堪蔽日，倏忽有旻凉。有待甘霖至，适情滋莽苍。炀炀终得熄，天地秉如常。"}
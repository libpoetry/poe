{"id":"458188","title":"公莫","dynasty":"当代","author":"卢青山","text":"公莫高歌毛发耸，古来才大难为用。马牛为役象为舆，谁曾役使龙和凤。神龟砉砉出沧海，长潮涨陆寰球动。不入廊庙为兆蓍，垂竿日逐庄生踵。庄生长袖何翩然，奴孔隶墨谁能干。帝奉天下置诸掌，随手掷去如尘烟。王朝起灭真走马，陵谷淩替徒回旋。三山坼裂神仙死，有人遗立苍茫间。"}
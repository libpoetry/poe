{"id":"826515","title":"金缕曲·闻军中?栗声，感赋","dynasty":"清末近现代初","author":"张尔田","text":"何处霜箛彻。望高秋、毡庐四野，绣旗明灭。摇动星河三峡影，坏垒乌头如雪。听一阵、呜呜咽咽。马上谁携葡萄酒，伴将军、醉卧沙场月。冰堕指，泪流血。男儿到此肝肠裂。拥残镫、吴钩笑看，梦魂飞越。日暮金微移营去，白羽千军催发。更几点、遥天鸿没。驻马蓬莱传烽小，正咸阳、桥上人初别。清夜起，唾壶缺。"}
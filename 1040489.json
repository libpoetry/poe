{"id":"1040489","title":"送程端明再镇成都","dynasty":"宋","author":"范镇","text":"成都一都会，千里带坤维。自昔公坐啸，至今人去思。朝廷慎东注，方面要安绥。遂尔重藩屏，因之职殿帷。龙光出剑匣，讴颂走江湄。晓雪离都驭，春风入境旗。壶浆故父老，竹成旧童儿。叠足相欢跃，同心仰福禧。邦人顾若此，邑子更何其。会讲中和化，重为乐职诗。"}
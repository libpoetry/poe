{"id":"457987","title":"二零零一年末夜梦与段学俭兄谈诗，梦中复梦，得断句曰：“潮头断艇波还下，月底惊云骏以奔”。既醒，不识其意。然时复忆及梦中断艇，遂为足成一律","dynasty":"当代","author":"卢青山","text":"摇曳长空伫梦魂，横秋露气冷相侵。潮头断艇波还下，月底惊云骏以奔。此筏当年求底事？主人何处殒其身？问潮问月俱无语，天海茫茫自古今。"}
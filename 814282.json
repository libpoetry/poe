{"id":"814282","title":"纳凉与陈生偶述","dynasty":"清","author":"周济","text":"病妇?卧床，屑屑问米盐。老夫眼昏眵，业业翻书签。易观意岂悟，独到情各厌。一室尚为尔，何况飞与潜。井鲋射敝瓮，鷐风便北林。自天畀鳞羽，各各穷高深。万变偶一合，旷代犹昨今。如何沈冥上，当世晞知音。渊渊渔阳鼓，沨沨嵇生琴。大福方默移，微名安所任。剑缑丝已劳，绣{刃止}不出室。客来偶摩挲，失口相叹惜。长跪谢客言，此剑本顽铁。丰城虽深埋，宝气必腾达。安有真龙泉，二纪仍挂壁。苏门在人间，其庶寻孙登。鸾音不可即，云想空崚嶒。峨峨齿高屐，袅袅扶脩藤。芊芊竹环宅，晻晻华盈塍。西山多华农，厥产吾其恒。尊彝古生銴，文胜质已镌。埋璧珛满身，五德岂复全。嗜古匪适用，所宝在?穿。遂令啖名者，老死故纸间。束发悟其非，垂老岂惑焉。精神傥别寄，稍久辄欲迁。赖兹隽永味，庶以消长年。洗砚去宿墨，新墨发奇光。扫地去落叶，新叶生幽香。奈何录陈言，宝之若球琅。团团磨驴迹，步步袭故常。周旋方丈间，送此岁月长。鸴鸠犹决起，矧彼翚与翔。"}
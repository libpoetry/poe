{"id":"562587","title":"南京给事中童志昂和李商隐无题诗韵南京诸公多和之意盖有寓间出命予属和予村学究也不能外题以为诗姑咏史以复之 其四","dynasty":"明","author":"丘浚","text":"纷纷国步苦艰难，污简千年往事残。夹马营中香气散，黄龙堆上冻翎乾。金源运去雠方复，起辇魂惊骨巳寒。日月齐肩终古见，照天光彩万方看。"}
{"id":"308885","title":"疏影·黄叶","dynasty":"现代","author":"赵熙","text":"金风弄色。又树头晒晚，归雁时节。绿意全非，人立黄昏，枝枝照眼明灭。诗家合号秋边影，妙绘出江南清绝。悟打头、笠子声轻，片碣老僧寒月。门外青山瘦了，酒家一二里，林际空阔。各送秋光，菊本花残，莽莽燕方微雪。霜寒一片琉璃殿，定落遍、万鸦宫阙。甚美人眉萼舒春，秪觅御沟红叶。"}
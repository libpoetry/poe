{"id":"309403","title":"疏影·吴湖帆属题所藏宋刻梅花喜神谱，为闺中奁物","dynasty":"现代","author":"赵尊岳","text":"琼雕玉缀。认蠹痕茧纸，绝世清秘。月地云阶，玉骨冰肌，抽毫不尽芳意。参差影落南枝瘦，早付与老岩吟事。算离魂清极难招，索笑画中身世。占取浓春几许，寿阳旧按谱，十样眉翠。莫剪冰绡，更忆宣和，怨曲燕山亭子。苕华梓绣成今古，剩赵管墨缘能似。付倦吟故国王孙。"}
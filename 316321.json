{"id":"316321","title":"水调歌头·胡氏问影楼秋夜闻曲","dynasty":"现代","author":"魏元戴","text":"明月不照夕，灯火乱星球。一片娇波沈碧，短艇小虹桥。夜久阑干倚遍，安得铜琵铁板，水调唱歌头。切切小弦语，欸乃一声遥。空俛仰，廿年事，一浮沤。堤柳多应相识，涴地不禁秋。远忆苏翁菜圃，聊拥卧龙尘榻，不是宝钗楼。丹灶起无地，长揖谢浮邱。"}
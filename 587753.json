{"id":"587753","title":"相逢行赠涂东潭同年","dynasty":"明","author":"王渐逵","text":"广陵城外多垂杨，笼烟袅袅纷道傍。临舟拂杵牵离思，对酒如何不尽觞。忆昔溟南归卧病，君来访我烟萝径。穗石同怜观海心，东山正逸投壶兴。分睽一去各天涯，十载空惊鬓已华。骞矫徒闻抟羽翮，疏慵自合栖烟霞。堆扬相见欣相剧，恍惚犹如梦中识。时事纷更休怨嗟，嬴得春风好颜色。蹉跎官海一身轻，我歌君醉杯莫停。古来材大晚有成，乔松岂与蒿莱并。君不见磻溪之翁过八十，熊罴协梦鹰扬出。"}
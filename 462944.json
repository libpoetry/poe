{"id":"462944","title":"行路难 堵车听老歌","dynasty":"当代","author":"裴涛","text":"行路难。朝亦难，暮亦难。朝不得出，暮不得还。如攀太岳，如涉大川。使君来迟何姗姗，使我郁郁不得欢。使君与我，咫尺犹作万里看。狭路相逢勇者胜，一车争道众莫前。亦有行人侧其间，行人车马各喧喧。知其哀，知其怒，复知其可怜。士失礼，女失娴，争道何其艰。绿灯暂，黄灯悬，红灯似长眠。偶对镜，偶持烟，偶然得暇闲。看拆屋，看夺田，看起高楼踵相连。日升月恒，坠此如渊。坐此如煎，度此如年。有歌如野泉，听之久盘旋。童年亦听此，昔时未觉鲜。歌中意如何：云翥与海帆。使我听之一潸然。"}
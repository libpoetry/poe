{"id":"350139","title":"绕佛阁·楚峰乍敛","dynasty":"清代","author":"程颂万","text":"楚峰乍敛。云做暝色，寒逼江馆。沙际篷短。去魂只隔，湘天一层幔。泪笺涨满。空被雁语，催得人远。羁梦宵惋。柁楼犹认，春边别君岸。夕更何处，浦口蒲帆悬雨线。还忆背缸，赪痕匀粉面。又绿破鸥汀，波迅如箭。语君重见。只镜里眉攒，烟恨撩乱。问鹦廊，夜尊谁展。"}
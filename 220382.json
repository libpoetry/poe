{"id":"220382","title":"天马引·陇古之野龙驹骧","dynasty":"宋代","author":"吴泳","text":"陇古之野龙驹骧，追风胁月坤为裳。竚云亭亭广颡直，夹镜炯炯双瞳光。饭以玉山禾，饮以瑶池浆。自成骨格异赭白，活出神采遗玄黄。三千牝，十二闲，挽视但觉皮毛凡。饮江曾濡六辔湿，致远又逐双旌扬。牧则在坰野，贡则归天潢。写图仍上穆天子，跛蹩但笑群觗羊。"}
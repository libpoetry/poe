{"id":"708694","title":"夏云峰•五日有怀","dynasty":"明末清初","author":"沈谦","text":"淡日烘葵，微风展艾，愁里又逢佳节。冰簟滑、鸳衾香在，朱门销凤箫声咽。托妆成、钗颤金符，爱臂玉、凝光五丝亲结。怎正拟为欢，连朝风雨，无端顿成离别。强自随人看竞渡，便粉白雅黄，满前都劣。愁不断、偏遭酒困，期屡误、重将蓍揲。也待托、鸲鹆传情，奈句字含糊，未通人说。只暗里呼名，榴花鬓底，料得耳轮频热。"}
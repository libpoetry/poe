{"id":"458519","title":"春兴","dynasty":"当代","author":"卢青山","text":"暂晴复暂阴，微雨或微云。春来总如此，万物萌其英。旧枝回兴意，绿地游风筝。东风好事者，春信通四邻。今朝忽相过：“所爱山抑汀？新树鸣禽雀，清波戏纤鳞。是处皆可览，为子导前津”。桃深柳闹处，甚不宜吾身。携酒入疏山，高松为我阴。醉矣漫漫行，行行复倾樽。青衫碍藤木，时复坠杞荆。归鸟休相向，白云休相亲。我行本无意，诗汝莫来寻。行尽更休返，溪石卧至明。"}
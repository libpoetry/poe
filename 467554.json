{"id":"467554","title":"清平乐","dynasty":"当代","author":"赵文漪","text":"斜阳青草。容易春光老。满砌落英犹未扫。昨夜闲愁多少。劝君莫惜金杯。东风万一相催。待取红稀绿怨，江南明月楼台。蟠桃华晚。借取瑶池宴。玉板金钗都按遍。留得凉蟾满院。云鸿羯鼓催卮。香笺更赋新词。花好月圆人寿，此时不醉奚为。春莺来去。不问春来处。柳晕朝烟花浥露。借得嫏嬛小住。帘前鸿影忽忽。丝弦弹尽哀桐。微敛一双蛾月，曲廊深处疏风。啼鹃声细。点点杨花坠。一树夭桃开似醉。遥妒绿窗新睡。明朝红雨飘残。伤心独倚阑干。万水千山云外，单衣乍怯春寒。珍珠字字。写遍伤春意。一去光阴如逝水。寂寞芳情难寄。酒阑独倚西楼。画帘月冷银钩。迢递云山在望，间关莺语如流。"}
{"id":"729630","title":"送吴荣楷之官浙江三首","dynasty":"清","author":"曾国藩","text":"读书三十年，今来始一试。自抱轮因材，构厦随所置。世人苦寒俭，舞袖先择地。斤削不能迁，罂盎各自器。君子储百用，多藏如列肆。深厉与浅揭，所向皆如志。看本青云主，摩空排健翅。置之承明庐，枚马当偃帜。才多厌闲散，翩然去作吏。方今清华秩，骈拇仅云备。不如膺专城，张驰从吾意。观鱼莫结网，网过酷于饵。治囗莫求多，绪多乱神智。圣朝沦洽恩，陬噬实渐被。可怜蚩蚩氓，茕惺还好义。愿君他弟思，随时劳抚字。"}
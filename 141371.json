{"id":"141371","title":"渡江云·拖阴笼晚暝","dynasty":"宋代","author":"詹玉","text":"拖阴笼晚暝，商量清苦，阵阵打篷声。分明都是泪，不道今宵，篷底有离人。松涛摇睡，梦不稳、难湿巫云。几点儿、泪痕跳响，休要醒时听。销魂。灯下无语，□泣梨花，掩重门夜永，应是添、伤春滋味，中酒心情。东风湖上香泥软，明日去、天色须睛。相见也，洛阳沽酒旗亭。"}
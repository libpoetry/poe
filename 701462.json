{"id":"701462","title":"苦博利名总是虚请看争渡竟何如满?心力风波上所较争过尺寸馀","dynasty":"明","author":"黄廷用","text":"寄语欧生事亦神，忠魂长在楚江滨。色丝拣叶聊相荐，犹恐蛟龙识未真。龙起江翻万艘飞，几人夺得锦标归。水流不竞心如许，稳坐楼头看是非。千里折冲樽俎下，使君不说赤灵符。他乡知己谁能并，切玉须倾酒百壶。"}
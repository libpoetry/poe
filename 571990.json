{"id":"571990","title":"和黄平倩平倩有文君盘出以行酒","dynasty":"明","author":"袁宏道","text":"临卬酒垆卓氏盘，携向禅堂醉里看。橘皮蟹瓜未足云，分明远山秋水寒。残膏剩馥沾唇吻，引得青娥入肺肝。世远物微不可知，且欲借此为乐瑞。百盘一吸无遗沥，奔注有若顺风湍。醉中逸思不可止，援却老僧新竹竿。书空卜丈作凰字，平地跃跃飞生鸾。"}
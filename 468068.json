{"id":"468068","title":"冬日杂咏八首 腊梅","dynasty":"当代","author":"蔡淑萍","text":"西风吹叶落，珠蕾缀枝黄。才放二三点，满园流异香。秋去枝犹绿，经冬叶更青。夜来风雨疾，缀露忒晶莹。有竹美名眉，娉婷却似谁？翠摇风雨夕，诗思总相随。肃杀霜风劲，删繁就简身。一朝春气动，红白最缤纷。纤纤霜后枝，瑟瑟天边月。相约待春风，辉清花似雪。昔曾珍北果，何日渐南来？闻道可祈福，窗前手自栽。阔叶叠如云，常年翠色新。花真似兰草，寸蕊送幽馨。小杏枝何弱，新栽向短篱。来年春雨里，佳客好题诗。"}
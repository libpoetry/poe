{"id":"432284","title":"辊绣球 漪园话旧尾声","dynasty":"近现代","author":"李倜渔","text":"飞鸟倦知还，正云树斜阳催暮。最难堪处。河梁分手，旋车言迈，星星灯火，六街无数。诗句壁题如许。可曾有碧纱笼护。遥知吾友，漪园重到，把风流事，多应偏向，故人追诉。联罢漪园吟，止舫里行行将暮。主人情重，挽留且坐，呼奚童去，馒首膏酒，一盘无数。既饱老饕又醉，从兹别离情谁护。幸随鹃侣，夕阳飞渡，到浦江上，还将住酒，话楼重诉。"}
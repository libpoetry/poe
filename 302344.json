{"id":"302344","title":"重关篇·重关尽撤女乐罗","dynasty":"现代","author":"黄节","text":"重关尽撤女乐罗，飞仙舞姬纷盘娑。万夫辟易佳人歌，明烽警羽疾骑驮。绿江已失逾金河，铜符合虎趣偃戈。柳边龙塞委刹那，昆湖琼岛无曾波。洪都反緤趋尊华，长筵列炬明刀靴。死绥报国腾妖娥，控大思正相唯阿。江汉淮黄无稼禾，炎火千里蜒蝮蛇。白山黑水飞苍鹅，路严仆甲犹斜柯。"}
{"id":"998011","title":"予丙子辛巳两游解空寺己亥秋又至思上人徙旧径自怪石中顿发奇观叔亮弟取山谷诗文名阁曰卧龙岩曰青玉盎山之门曰天下胜处令泳之作隶扁为赋七言","dynasty":"宋","author":"黄敏求","text":"两扣云关记昔曾，重来诗眼倍晶明。路移岩石中间入，人在洞天深处行。玉盎虚明添翠色，霜钟清冽带秋声。与君小摘涪翁句，留得青山不朽名。"}
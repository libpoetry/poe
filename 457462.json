{"id":"457462","title":"九月三十感恩 其一","dynasty":"当代","author":"姚佳","text":"愿吾来世得菩提，相好光明物与齐。身似琉璃昭世界，炽然一切到泥犁。愿吾来世得菩提，功德巍巍善业栖。焰网庄严过日月，随心所趣被烝黎。愿吾来世得菩提，智慧无边觉醉迷。不乏道粮于受用，众生莫令望云霓。愿吾来世得菩提，皆以大乘安立之。悉令声闻和独觉，直驱无上究乎而。愿吾来世得菩提，三聚梵行随处宜。一应俱全无毁戒，远离恶趣共扶持。愿吾来世得菩提，清净闻名一解颐。黠慧端庄离下劣，诸根完具现威仪。愿吾来世得菩提，贫病无医芳以饴。名号一经其耳矣，资粮具足解笑眉。愿吾来世得菩提，转女成男自可跻。百恶女身休逼恼，闻名皆得渡柔荑。愿吾来世得菩提，引摄归于正见知。恶见稠林普解脱，出魔罥网證莲池。愿吾来世得菩提，牢狱之灾悉别离。福德威神予大力，悲愁煎逼不相随。愿吾来世得菩提，饮食无忧雨露施。饥渴休教成恶业，受持法味畅淋漓。愿吾来世得菩提，上妙衣裳盖八维。日月光华糺漫漫，华鬘鼓乐待风披。"}
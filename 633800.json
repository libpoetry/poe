{"id":"633800","title":"甲寅春二月与蜜在慧均四藏自显超汉铁关洞开瓶出法敌不息漪文始十靖一挂云诸子从燕台南归取道泰安登岱岳所经胜槩矢口咏歌共得五言近体十二章以志一时 其十 回马崖","dynasty":"明","author":"释今无","text":"无地堪容马，朝天只御风。石形千处险，肉质几人工。鸟道明如线，篮舆曲作弓。从兹分上下，荒忽入洪濛。"}
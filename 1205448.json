{"id":"1205448","title":"石州慢 春日雨中","dynasty":"元","author":"张翥","text":"烟雨轻阴，庭院悄寒，晴意难准。社前燕子归来，恰换一番花信。春光全在，杏花红闹枝头，双鸾衔上金钗鬓。待到尽开时，又胭脂成粉。堪恨。西园扑蝶人间，芳径踏青鞋润。帘影愔愔、竟日瞢胜如困。惜花中酒，寻常过了年年，情多那得离愁尽。翠被不成温，满薰篝兰烬。"}
{"id":"499585","title":"恒德堂为邹母廖氏赋","dynasty":"明","author":"邓雅","text":"小年曾读共姜自誓篇，使我敬之神凛然。只今廖氏有恒德，姓名千载同流传。廖氏本是良家子，二十嫠居忍同死。翁姑白发子方孩，自采蘋蘩供祭祀。白日皎皎天苍苍，此心百鍊坚如纲。当年自誓靡他适，堂前终养仍二子。伯瑜仲玮俱有孝行终丧，容颜渐老子成立，更筑高堂面青壁。岁寒何物耐风霜，翠柏崔嵬二千尺。"}
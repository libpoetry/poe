{"id":"624237","title":"平原行","dynasty":"明","author":"许国佐","text":"留钦十日让孰先，去持两言让孰前。碌碌堂下随人全，如此何必满三千。美人一笑亦是天，平原何必以此贤。同时鸡犬人姓田，双双一样无鸢肩。买丝绣成袅馀烟，可怜一笑寸金莲。可怜一笑步摇钿，爱客之心痴且坚。胜踞四人中之巅，邯郸游侠都少年。公孙诸子何者妍，不能相士倒黄元。我为槃散不能平，昔日常于邯郸还。赠之以言用诗宣，浊世公子翩翩仙。"}
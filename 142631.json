{"id":"142631","title":"贺新郎·风软帘花约","dynasty":"宋代","author":"洪咨夔","text":"风软帘花约。玉壶天、芙蕖欲盖，篔筜初槊。宿霭收阴晴色定，一点星明碧落。光拍满、浮溪岝&beta;。银栉铁冠风物古，更秧青、麦熟蚕登箔。欢取酒，为君酌。华堂衮绣今如昨。长官清、水晶灯照，珊瑚钩琢。富贵功名知有样，晨起一声檐鹊。便好趁、六更宫钥。龙尾朝回长燕喜，宝香深、醉引莱衣著。吹紫凤，舞黄鹤。"}
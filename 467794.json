{"id":"467794","title":"鹧鸪天 牧童","dynasty":"当代","author":"黄绮","text":"家在垂杨曲水边。村南村北草芊芊。天生绿野供游牧，人恋青山学种田。随口唱，倦时眠。人人道我是童仙。夕阳影抱西山转，叱犊归来笛作鞭。汀上黄芦苦竹号。西风催着短棉袍。村醪色浸杯瓷滑，江鲤香烹尾骨焦。双桨短，小舟摇。笛声吹彻暮天高。一身自喜无拘束，又过前滩逐晚潮。"}
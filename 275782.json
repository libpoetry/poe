{"id":"275782","title":"水龙吟·赠凤于被园偕隐","dynasty":"清代","author":"李良年","text":"水村断续风香，念山湾口柴扃下。冶春十亩，红燃翠冷，东阳亭榭。彭泽将行，鹿门未老，隐何为者。仿来禽奉橘，书翻种树，都付与，簪花写。夏果离离入画。缀深枝、鼬穿藤挂。橐驼去后，锄教阿段。满畦泉泻。杏可研浆，柑须酿酒，曲房清暇。怕一行作吏，箯舆并载，晓猿惊也。"}
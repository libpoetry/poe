{"id":"239770","title":"已亥秋淮南客中怀故里朋游寄之","dynasty":"宋代","author":"宋无名","text":"行李依吴榜，飘蓬更楚乡。山川岁云暮，风雨夜何长。此地从兵革，斯民复旱蝗。牙包怀赋粟，久渴望摧浆。船妇争遗穗，樵童拾弃芒。器工多藁葬，征旅少赢粳。岂有炎重并，而无户损伤。一年租幸免，众口饭谁将。生晚羞干录，尤时念彼苍。悲歌思请剑，颓随辄椎林。宵枕当寒溜，晨梳候曙光。牧羊人战战，放马草荒荒。木落明秋野，江空月照霜。城鸟头并白，水树叶先黄。羁客情难遗，朋侪与不忘。投琼化院内，博塞竹林傍。尚恐诗盟浅，狡嗔吏鞅妨。偏提随款段，笭箵下沧浪。稍遂田园计，终须萝薜藏。松筠亲戚辈，麋鹿弟兄行。春寺寻暄暖，晴波泛渺茫。清泉濯足冷，紫菊染巾香。醉任王侯贵，妆辞礼数忙。宠公厌州府，陶令乐柴桑。酬答幽期惬，交游素顾偿。短章应得附，真赏莫能量。颇似岑参句，多因杜甫扬。流傅千载后，直欲继臆唐。"}
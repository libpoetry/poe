{"id":"251955","title":"探春慢·衰草凝霜","dynasty":"现代","author":"邱登成","text":"衰草凝霜，败条坠叶，寒云低亚沽水。寂寞词心，逡巡兰梦，消对西风十里。鸿去沧波杳，念骚魄、悲情何似。镜冰空许幽怀，与谁同纫秋佩。长恨人天病久，温酒向碧窗，遥问吟履。醉笔挥愁，芸笺书怨，忍看劫边红泪。凭尽春台迹，漫又省、凄馨文字。待觅华鬘，禁他歌扇憔悴。"}
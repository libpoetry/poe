{"id":"440945","title":"秋霁","dynasty":"当代","author":"李达","text":"依水名园，对万丈龙冈，百里东谷。夜发轻雷，晓添残雨，镜奁乍输寒绿。正堪濯足。又穿院宇红蕖馥。最反复。风起，翠盘香谢一何速。留恋废圃，顿作荒烟，但馀涓流，犹响哀玉。念当时，吟窗钓石，华阳僲洞閟幽躅。攀折桂枝山诘曲。料驾车去，应是虎豹成群，未须招隐，苦辞催促。"}
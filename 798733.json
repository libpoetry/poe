{"id":"798733","title":"扫花游 丁卯孟春海上坐雨作","dynasty":"清","author":"杨玉衔","text":"买春紫陌。拥万马涛来，弄潮人喜。问津那处。怪支机赠石，汉槎楫舣。浪杳云沈，为恁鳞鸿又误。放灯里。怕蜃雾幻楼，昏到庭户。天醉谁与语。任蝶浪蜂狂，恣情飞舞。待风唤去。奈园林遍绿，乱莺无主。刬地残红，恐惹啼鹃更苦。正延伫。碎羁魂、暮众零杵。"}
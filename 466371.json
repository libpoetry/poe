{"id":"466371","title":"浣溪沙　孟依依拍词三首","dynasty":"当代","author":"卢青山","text":"二月盈盈豆蔻梢，春风随地播琼瑶，谁能到此不魂消。明月入溪光炯炯，柳花吹影梦迢迢，有人正倚谢家桥。小伞江南一角殊，断桥还似旧时无？从来烟雨是西湖。溪上西施砧尚在，门前苏小水难枯，迟君他世再来居。短艇清歌绕水徐，采莲人过莫愁湖，少年见此意何如。今梦茫茫连古梦，昔吾看看到今吾，读君愈觉白髭须。"}
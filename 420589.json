{"id":"420589","title":"瑞鹤仙","dynasty":"近现代","author":"张克家","text":"杜鹃红似火。位置鸡窗前，琴右卷左。泥香瓦盆妥。有重棂隔绝，小蜂巡逻。王乔入座。符檄来、太常仙跛。黑章与白质，相参旧友，李唐张果。姑坐芸编蠹简，蜀帝残魂，血痕犹涴。年湮莫考，空述说，拾余唾。待寻思惟有，秋山枫叶，比赛渠侬得过。但传神只在，多多楚人曰夥。"}
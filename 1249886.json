{"id":"1249886","title":"七月既望日玉山主人与客晚酌于草堂中肴果既陈壶酒将泻时暑渐退月色出林树间主人乃以高秋爽气相鲜新分韵余得高字","dynasty":"元末明初","author":"昂吉","text":"窗外白云翻素涛，座间翠袖妒红桃。风生杨柳暑光薄，月上芙蓉秋气高。喜近山僧吟树底，更随仙子步林皋。主人才思如元白，日日题诗染彩毫。"}
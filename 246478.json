{"id":"246478","title":"探春慢·和晦窗依白石韵","dynasty":"现代","author":"王蛰堪","text":"鬟亸乌云，袖垂绛蜡，伤心人在芳野。一角阑干，双湾舟渡，尘外香车宝马。幽恨终何许，定残幅、凭谁描写？杜鹃啼老清明，故人难共情话。还记当年对酒，烟语透碧纱，吟袂欢把。旧约兼愁，新盟化怨，忍更劫边陶冶。帘畔空岑寂，待看尽、斜阳西下。梦窄春宽，消将魂断良夜。"}
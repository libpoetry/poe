{"id":"251684","title":"齐天乐·和轩索题空山琴雅图","dynasty":"现代","author":"谷海鹰","text":"绮霞飞处传鸿讯，梁园又添佳景。巧叶凝秋，新河赐梦，三代风流同證。酣云唤醒。羡笺底红霜，幻离尘境。漫解清泠，一程山水共君听。空帷篆丝未冷。瘗花花更发，钗约重定。酌淡沽烟，赊圆柳月，来助千春妆镜。休怜断梗。记仙客无遥，律弦通径。小驻芳林，凤桐推秀颖。"}
{"id":"252722","title":"水调歌头·喜彩云十年前在大连不过一髫齿雏伶","dynasty":"现代","author":"林修竹","text":"碧玉喜娇小，么凤恰双鬟。大连湾上曾见，忘记是何年。世事沧桑转眼，人事天渊变换，此豸竟娟娟。别后几寒暑，响遏碧云端。唱做细，眉目秀，影珊珊。抑扬顿挫，敢是阿莲口亲传。今日津沽初到，姊妹连翩伴演，佳奏万人传。不胜成今昔，为我记涛笺。"}
{"id":"433571","title":"重游黔阳芙蓉楼  （四首）","dynasty":"近现代","author":"彭靖","text":"万里烽烟逼五溪，风尘橐笔此栖迟。苍茫四十年前事，一舸重来有所思。踏遍山巅与水涯，名楼一角且为家。瓣香读罢龙标句，短笛离亭日影斜。胆气犹怜少日豪，河山满目一凭高。红巾翠袖英雄泪，洒向沧江化怒涛。深泓依旧眏楼台，送客亭前二水回。影事悠悠谁与画，梦中万马挟潮来。"}
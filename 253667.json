{"id":"253667","title":"翠楼吟·漱石枕流","dynasty":"现代","author":"姚佳","text":"漱石枕流，眠花啸竹，浮生不妨乘兴。湖山空寂处，最难得，称觞分咏。诗狂未省，唤与月同来，冰壶相映。银河净，数声长笛，梦连天迥。幻境，思尽桃源，一叶风波里，水云无定。笑微尘世界，拼消受，美人钟鼎。功名争肯？又谢却繁华，三春春竟。听司命，任光音色，照心如镜。"}
{"id":"421599","title":"水调歌头 答罗忼烈教授","dynasty":"近现代","author":"刘海粟","text":"雁札自天外，文字吐长虹。雍容一阕水调，绰有古人风。若问而今何似，快意回甘蔗境，真个乐天翁。座上客常满，不放酒樽空。添鹤算，闻鹊喜，未龙钟。笔歌墨舞，欣写胸次一轮红。商略平生画稿，开扩新来境界，留待后人宗。绝巘我能上，谈笑步衡嵩。"}
{"id":"708421","title":"望海潮 过钱武肃王祠用秋岳坐黄鹤楼吊孙吴韵","dynasty":"明末清初","author":"龚鼎孳","text":"银涛喧鼓，铜牙披韔，雄开王气之先。虎步凤峦，鹰扬蜃国，登时拥上凌烟。冠剑锦山传。有金符玉册，踵武英贤。吴越高门，尉佗台接鹧鸪前。千秋舞榭歌筵。赖麾江指海，勇敌秦鞭余耳韩彭，纷纷灰烬，曾闻伟伐岿然。风景逐时迁。顿鼍潮息浙，艮岳输燕。公等无如空言，南渡是何年。"}
{"id":"958457","title":"宣和壬寅十月余游江南二十五日道出月岩方崇宁甲申先子休官长沙挈家人宿岩下此后二十年间哭父母失姊妹祸患百端今日虽使余富贵过此尚当悲感不自已况复羁孤无聊为万里旅人耶欲作一诗梗切未能就止以二十八字叙其事翌日得四韵 其二","dynasty":"宋","author":"郑刚中","text":"石漏摇空一片天，月岩之号古相传。孤轮高洁谁为比，老树婆娑亦宛然。山碍不容千里见，崖侵常蚀二分偏。故知伪物谁叨冒，终竟天教不十全。"}
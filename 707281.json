{"id":"707281","title":"念奴娇 咏蝶","dynasty":"明末清初","author":"王夫之","text":"流莺啼遍，唤不醒芍药，丛中双蝶。待把红香留住稳，无待雨狂风劣。流水浮萍，垂杨飞絮，都是閒枝节。殷勤为甚，飘零了不孤怯。纵好绣带云裳，来回弄影，荡芳情一捻。日暮帘垂归燕语，池上晚风猎猎。渺渺天涯，归魂何处，便是烟花劫。无人说与，阳关梦里三叠。"}
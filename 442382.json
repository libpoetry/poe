{"id":"442382","title":"咏海南（古风）","dynasty":"当代","author":"陈振家","text":"琼州如团玉，浸在苍茫间。横空伸五指，撒出万重山。汉烟东北岸，黎火西南湾。群峰分秀水，云气笼青峦。莽莽雨林带，湜湜南海滩。万泉奔清注，南渡泻漪澜。民风敦朴近，语音闽南关。人材丘海著，物产富千般。盐铁高品位，水晶冰凌寒。珊瑚结玉树，胡椒悬朱丹。棕实玛瑙朵，榴梿黄金团。椰子足洒脱，槟榔秀姿端。琥珀凝蜡蜜，沉香散馨兰。海龟杂玳瑁，虎贝间石斑。海产列难尽，彩鱼尤堪观。我昔居十载，今来环岛看。风光重领略，颇觉描述难。咏歌以为志，自愧负老残！"}
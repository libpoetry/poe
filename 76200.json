{"id":"76200","title":"坐客有谈狄鱼眼眶之美","dynasty":"宋代","author":"陆游","text":"黄雀头颅羞五鼎，狄鱼眼眶参隽永。两螫何皋蟹丧躯，一脔可怜牛断领。霜刀斫脍几许痛，公子方夸醉魂醒。物生怖死与我均，碪几流丹只俄顷。哀哉堂堂七尺身，正坐舌端成业境。豪华只可夸仆妾，报应那知类形影。世间扰扰何时了？一念超然差若颖。不妨瓦钵饱晚菘，更汲山泉试春茗。"}
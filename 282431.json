{"id":"282431","title":"忆瑶姬·天际鸾凰","dynasty":"现代","author":"金天羽","text":"天际鸾凰，有长风浩浩，吹落松冈。万松鳞鬣古，坐危亭孤啸，衣袂青苍。山灵狡狯，画里深藏。耳熟听丝簧。愿结庵，长伴溪云住，烂煮松肪。问宴师、宴坐何方。喝灵泉东走，归向龙堂。龙宫新酿熟，在七条弦上，寂听渔榔。琴心三叠，酒德无双。雪聪豪于饮。尘寰游戏罢，玄言胜，结习蠲时礼法王。"}
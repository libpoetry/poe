{"id":"698138","title":"赠山人陈选愚二首","dynasty":"明","author":"饶与龄","text":"茫茫宇宙无穷秘，一卷青囊一掬心。二气干旋归卦例，五行原委合星临。欲将生尅评龙脉，须认盈虚避火针。共诧高才领此旨，牛眠吉域好幽寻。景纯千载留真诀，今日多君笥箧收。筇杖登山凭指点，星盘到处决疑谋。但存方寸分真假，勿作波涛有忮求。殁即安兮生荷德，于公积庆自悠悠。"}
{"id":"846240","title":"沁园春 庆云山创屋","dynasty":"宋","author":"无名氏","text":"法从西清，雅志山东，超然燕怡。笑洛城卢老，贫来屋破，花溪杜叟，雨里床移。晚乃经营，欢言结架，夭矫晴虹朝已跻。开山了，一灯灯相续，第一宗师。乘闲小隐幽栖。天与人谋应此时。算春霆震响，不教龙蛰，甘霖布润，待倩云飞。宥密思贤，明谟经远，共指神州克复归。归来也，更身名烜赫，锦绣光辉。"}
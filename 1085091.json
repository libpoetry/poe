{"id":"1085091","title":"宿灵岩赠长老敏行","dynasty":"宋","author":"王十朋","text":"篮舆谢公岭，杖屦矩罗室。净名访维摩，一庵仅容膝。寻僧画屏中，往往多八十。平生看不足，灵岩最奇绝。老禅蜀中来，心印传佛日。脚力穷天下，称此为第一。兹山昔未开，藏闭最深密。倘不遇熙朝，造物肯容出。孙公赋天台，胜地尚遗佚。我欲续金声，愿借山中笔。"}
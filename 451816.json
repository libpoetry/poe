{"id":"451816","title":"水调歌头 戊子重九庐山白鹿洞书院写怀","dynasty":"当代","author":"熊东遨","text":"千里一钩月，相伴赴浔阳。客怀交付烟水，莫笑鬓飞霜。待约归田陶令，同逞登高清兴，无酒亦何妨？但恐青庐外，零雁不成行。和江声，分岳色，赚秋光。漫将心绪收拾，来拜读书堂。人道庭前樟桂，曾记当时缘会，可解为诗忙？渔笛沧浪起，容与协宫商。"}
{"id":"800106","title":"湖口行","dynasty":"清","author":"胡会恩","text":"青青石钟山，凛凛湖口关。浔阳汇彭蠡，九派奔潺湲。东南估客度江津，湖口新关愁杀人。乌逢艇子大于叶，朝去昏还两算缗。江边怪石如刀戟，冲涛触船船寸坼。谁能冒险瞬息停，一任当关恣抑勒。正税还兼杂税供，九税何曾入大农。一自新关移使者，棹歌声断月明中。"}
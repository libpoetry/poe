{"id":"444902","title":"满庭芳  题袁江先生《深秋之记忆》图","dynasty":"当代","author":"顾敏燕","text":"独立霜天，静观碧水，沧桑遣作秋红。寒生绚烂，冷极更情浓。谁把清弦拨弄？无端惹、思绪千重。沉吟久，不思也罢，倾耳听鸣蛩。夕阳如此好，苍崖艳色，雄石奇峰。正秋深，溪桥看那仙翁。手捋长髯几缕，流年忘、意态从容。今朝醉，云闲心淡，丘壑在胸中。"}
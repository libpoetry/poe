{"id":"289841","title":"月华清·月当头，夜趣园词集","dynasty":"现代","author":"郭则沄","text":"楼枕银波，窗窥瑶斗，玉虚高处寒款。笑语天风，蕙幌云罗齐卷。引碎琼、冰轸清初，泻乱汞、露盘斜畔。回眄。又霜禽惊起，残芜亭苑。逝水年涯几见。怕照鬓添星，素娥情懒。舞袖霓裳，梦影仙蓬吹散。蓦惊心、画角催沈，偏解意、翠尊随满。悽断。奈梅梢移晓，流光愁饯。"}
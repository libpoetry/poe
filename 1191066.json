{"id":"1191066","title":"征蜀联句","dynasty":"唐","author":"韩愈","text":"日王忿违慠，有命事诛拔。蜀险豁关防，秦师纵横猾。风旗匝地扬，雷鼓轰天杀。竹兵彼皴脆，铁刃我枪?。刑神咤犛旄，阴燄飐犀札。翻霓纷偃蹇，塞野澒坱圠。生狞竞掣跌，痴突争填轧。渴斗信豗呶，啖奸何喔嗗。更呼相簸荡，交斫双缺齾。火发激铓腥，血漂腾足滑。飞猱无整阵，翩鹘有邪戛。江倒沸鲸鲲，山摇溃貙䝟。中离分二三，外变迷七八。逆颈尽徽索，仇头恣髡鬝。怒须犹鬇鬡，断臂仍??。石潜设奇伏，穴觑骋精察。中矢类妖㺑，跳锋状惊豽。蹋翻聚林岭，斗起成埃圿。旆亡多空杠，轴折鲜联辖。剟肤浃疮痍，败面碎黥㓤。浑奔肆狂勷，捷窜脱趫黠。岩钩踔狙猿，水漉杂鳣螖。投奅闹䃔䃧，填隍?㑻?。强睛死不闭，犷眼困逾䀣。爇堞熇歊熺，抉门呀拗䦪。天刀封未坼，酋胆慑前揠。跧梁排郁缩，闯窦猰窋窡。迫胁闻杂驱，咿呦叫冤?。穷区指清夷，凶部坐雕铩。邛文裁斐亹，巴艳收婠妠。椎肥牛呼牟，载实驼鸣?。圣灵闵顽嚚，焘养均草䕓。下书遏雄虓，解罪吊挛瞎。战血时销洗，剑霜夜清刮。汉栈罢嚣阗，獠江息澎汃。戍寒绝朝乘，刁暗歇宵察。始去杏飞蜂，及归柳嘶?。庙献繁馘级，乐声洞椌楬。台图焕丹玄，郊告俨匏秸。念齿慰黴黧，视伤悼瘢痆。休输任讹寝，报力厚麸秳。公欢钟晨撞，室宴丝晓扴。杯盂酬酒醪，箱箧馈巾帓。小臣昧戎经，维用赞勋劼。"}
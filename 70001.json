{"id":"70001","title":"酹江月·本初面目","dynasty":"元代","author":"王哲","text":"本初面目，禀三光精秀，分来团聚。得得成形唯自在，应占逍遥门户。一个灵明，因何堕落，扑入凡胎处。轮回贩骨，几时休歇停住。搜获虚幼身躯，荣华富贵，莫也非坚固。顿悟如如缘合后，深谢真师垂顾。秘廖亲传，依从做彻，达了凭遭遇。云朋霞友，并归蓬岛琼路。"}
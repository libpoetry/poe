{"id":"318690","title":"金缕曲·此地重来又","dynasty":"现代","author":"顾宪融","text":"此地重来又。像人生一湖纯水，几多平皱。暂洗江南儿女泪，赢得欢情休负，正不雨微云时候。似旧画船人似玉，细思量我亦模糊透。鸥与鹭，漫根究。登临乍觉吟怀瘦。更相携一番吟望，一番僝僽。我是斜阳君是水，渠是垂垂烟柳。祇合把心魂厕守。直待西风吹梦冷，剩浓霜满镜还消受。持此意，付杯酒。"}
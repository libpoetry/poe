{"id":"219386","title":"用守之盟七友歌韵示诸子","dynasty":"宋代","author":"钱时","text":"学兵须学兵无敌，学医须学医无疾。学诗须学诗无邪，绝义世间非浪出。长虹顷日天与力，枯肠正好耕六籍。舞雩千载咏而归，小枝文章那可屈。蜀阜家风日日奇，万竹深园暮天碧。朱丝好鸟菜幽哢，迭奏黄钟与无射。儿曹作计终自爱，莫把榆枋碍云翼。康节有言良足珍，衣到弊到多虮虱。"}
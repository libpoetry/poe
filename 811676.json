{"id":"811676","title":"热河三十六景诗 其七 松鹤清越","dynasty":"清","author":"玄烨","text":"寿比青松愿，千龄叶不彫。铜龙鹤发健，喜动四时调。茂林临止水，间想托身安。飞跃禽鱼静，神情欲状难。正色山川秀，金莲出五台。塞北无梅竹，炎天映日开。引泉开瀑布，迸水起飞珠。锵玉云岩应，色空有若无。叠翠耸千仞，澄波属紫文。鉴开倒影列，反照共氤氲。留憩田间乐，旷观恤闾阎。丛林欣赏处，遍地豫丰占。雨后云峰澄，水流远自凝。岸花催短鬓，高年寸寸增。夏木阴阴盖溽暑，炎风款款守峰衔。山中无物能解愠，独有清凉免脱衫。偃盖龙鳞万壑青，逶迤芳甸杂云汀。白华朱萼勉人事，爱敬南陔乐正经。万顷园林达远阡，湖光山色入诗笺。披云见水平清理，未识无愆守节宣。嵚㟢冈岫紫宸关，乾地金峰坎黑山。苦热云生双岭腹，盆倾瞬息落溪湾。雨歇更阑斗柄东，成霞聚散四方风。时光岂在凌云句，寡过清谈宜守中。纵目湖山千载留，白云枕涧报深秋。巉岩自有争佳处，未若此峰景最幽。图画难成丘壑容，浓妆淡抹耐寒松。水心山骨依然在，不改冰霜积雪冬。荷气参差远益清，兰亭曲水亦虚名。八珍旨酒前贤戒，空设流觞金玉羹。瑶池芝殿老莱心，涌出新泉万籁吟。芳槛倚栏蒸灵液，南山近指奏清音。水源暖溜辄蠲疴，涌出阴阳涤荡多。怀保分流无近远，穷檐尽诵自然歌。昨日闻莺鸣柳树，今朝阅马至崇杠。朱英紫脱平原绿，月驷云?错落駹。堤柳汀沙翡翠茵，清溪芳渚跃凡鳞。数丛夹岸山花放，独坐临流惜谷神。唱晚渔歌傍石矶，空中任鸟带云飞。羡鱼结网何须计，备有长竿坠钓肥。连山隔水百泉齐，夹镜平流花雨堤。非是天然石岸起，何能人力作雕题。长虹清径罗层崖，岸柳溪声月照阶。淑景千林晴日出，禽鸣处处入音谐。"}
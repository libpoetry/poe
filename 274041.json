{"id":"274041","title":"石湖仙·雪后数日，榆生以盻雪词索和，稍更其意，仍次韵","dynasty":"现代","author":"汪东","text":"镫摇微炷。听风里寒声，檐际时度。谁念客中情，盼裁缝、征衣早絮。疏霙飘散，渐讶换、隔邻荒圃。凝伫。看万花、取次争吐。丰占预谋塈廪，未须夸、琼瑶缀树。纩挟三军，抵得横吹歌谱。一纸传钞，一篇先睹。好赓枚赋。同起舞。光辉照见眉宇。"}
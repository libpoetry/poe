{"id":"404305","title":"扬州慢","dynasty":"近现代末当代初","author":"黄松鹤","text":"芳草池塘，古槐庭院，梦余暗数归程。怎江干别后，任柳眼遥青。视天际风云渐敛，笑谈樽俎，无预销兵。是谁来，三弄梅花，吹落孤城。寄心北国，甚衰年、白发还惊。况月下怀人，灯前忆女，依旧悬情。此日又传消息，低徊处、断续箫声。纵东南重问，栖栖何奈苍生。"}
{"id":"557958","title":"梅仙","dynasty":"明","author":"张弼","text":"梅仙自是真豪杰，不比区区事高洁。翩然一弃吴市门，应有精光参日月。遗踪寄在西山巅，龙之灵洞凤之穴。家老短□有耳孙，爰作夜台称妙绝。衣冠济楚继书香，笔墨纵横擅文诀。天子临轩催赐衣，锦衣归来山水悦。捧觞再拜如堂封，庆泽绵绵流不竭。山椒仰望溯梅仙，明时未必飞金铁。秉心当不愧前修，细嗅梅花嚼冰雪。"}
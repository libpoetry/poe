{"id":"659270","title":"挽熊太守父","dynasty":"明","author":"罗玘","text":"金陵郭外山，高冢奠山麓。中唐甓新易，膏泽濡丘不。山灵幻?魖，此诏出黄屋。生为熊省庵，死赠皇太仆。平生拯溺心，有子惟式谷。曾援由基弓，连发连中鹄。牛刀亦小试，拍拍惊雁鹜。更联伯囧班，宣王今考牧。幽幽万泉宫，云是百鬼谷。那无迎恩坛，蹈舞效嵩祝。旧裳释蓝缕，所不玷渠鬻。冥官惬新授，翔去众生族。朝元游清都，何啻生受禄。麻姑兹当来，洞天三十六。"}
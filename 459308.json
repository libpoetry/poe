{"id":"459308","title":"三月四夜赠肖","dynasty":"当代","author":"卢青山","text":"当春万物活，水势涨千篙。列阵驰万舸，上水鲫嚣嚣。眉目冬边草，躯壳弱毳毛。竟来岸头立，袖手子何劳。浪峰驰突者，回首对汝嘲：“欲不污衣脚，有鱼讵可遭？精神幻如烟，岂能裹腹枵？白日淩高空，照汝影全消。且向深山里，庶与鬼为曹”。子欲趋时儿，子欲归蓬蒿？两皆不能可，抉择安能逃。如身陷众敌，四面俱兵刀。"}
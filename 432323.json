{"id":"432323","title":"天鹏大兄八秩华诞二首","dynasty":"近现代","author":"杨民仁","text":"寿域初添八十龄，无边晚景乐光明。中原宁静干戈戢，遍地欢歌四化声。尽有闲情耽弹唱，更无纷扰避刀兵。教觥旨酒诗千首，天外留香不计名。晤谈樽酒订诗盟，转眼于今八秩迎。沪渎梦回曾寄榻，蓉城茗话更思卿。雄风依旧精神爽，壮志未酬感慨鸣。野鹤闲云蓬岛客，敢遽梨枣祝长生。"}
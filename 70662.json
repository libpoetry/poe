{"id":"70662","title":"沁园春·养浩颐神","dynasty":"元代","author":"侯善渊","text":"养浩颐神，离欲澄虚，物外定观。见玉关倾落，霜千点聚，碧岩漂渺，雪降团团。混内豁然，空中有象，天地相交四兽攒。前朱引，后玄随左右，虎绕龙蟠。黄宫捧出神丹。遇此物疵盲法体安。使蛇吞一粒，成龙变翼，鹌＊达者，立化祥鸾。点铁成金，回骸起死，＊杌逢之返降檀。君知否，上登仙入圣，不足为难。"}
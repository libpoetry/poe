{"id":"674884","title":"宫人入道","dynasty":"明","author":"田汝?","text":"妾身自侍昭阳殿，锦幕云屏朝复晏。艳舞云飘绮席香，娇歌声断金壶箭。金壶箭涩漏声寒，闷倚?筝不忍弹。凤凰钗冷云鬟湿，翡翠罗轻玉骨单。红楼紫殿春将暮，卢橘杨梅委墀路。玉兔西沈不复东，可怜春色花朝露。朝露才晞霜霰濛，梧桐金井落秋风。妾身自念非金石，敢望君恩岁岁同。君恩自古谁能保，愿请瑶池弄瑶草。吸露餐霞学驻颜，青蛾皓齿年年好。珠帘绣箔锦云绦，侧想钧天奏玉璈。暗解同心鸳帐结，竟随玄圃凤群翱。凤翱飞入碧云里，可怜呜咽宫前水。宫水东流竟不还，玉阶琪树空连理。殷勤再拜嘱宫官，好向宫中奉御欢。异日丹成升碧落，尚迎金跸共骖鸾。"}
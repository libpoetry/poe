{"id":"466865","title":"无题","dynasty":"当代","author":"李映斌","text":"花气沾衣匝地闻，越溪图画奉殷勤。晓阴重叠愁千点，云鬓轻妆韵十分。欲泛烟波舟有恨，宁知蕉鹿梦如焚。春边消息同欢泣，楼外蔷薇已绝裙。穆穆苍山染黛痕，陌头万紫灼重门。残春尚有花能护，锦字初成月渐昏。不忍岁华馀绮思，剩邀鸿影慰冰魂。依依别梦蓬莱近，怕遇薰风梦不存。"}
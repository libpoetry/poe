{"id":"109931","title":"夜飞鹊慢·星桥度情处","dynasty":"宋代","author":"胡翼龙","text":"星桥度情处，地久天长。尘世无此忽忙。纤云淡荡凉蟾小，家家瓜果钱唐。愁人独无那，欢紫箫易断，青罢难将。返魂何在，漫空留、荀令余香。忍记穿针儿女，篝尘想都暗，垒损衣裳。谁念才情未灭，老来何逊，少日虑郎。柳风荷露，黯销凝、罗扇练囊。更银河曲曲，玉签点点，都是凑凉。"}
{"id":"832995","title":"念奴娇 题蒋孟蘋写书图","dynasty":"清末民国初","author":"朱祖谋","text":"渊源蜀学，问灵衿谁托，鹤山一叟。巨集觥觥天水刻，艺苑珍逾琼玖。三箧云亡，一瓻许借，善本蕲无负。元亭油素，古香擩染衫袖。前事十七遗篇，纷纶要义，三写流传久。说似芳椒排日课，几辈姜芽敛手。金薤端书，瑶华副墨，操劵名山寿。卮言日出，坠传期与宗守。"}
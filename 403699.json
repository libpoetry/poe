{"id":"403699","title":"燕山亭","dynasty":"近现代末当代初","author":"白敦仁","text":"双履翩翩，金屋绣慵，宝繶脂香犹凝。深殿梵烟，丈室星移，寥落雨花春暝。换劫珠璎，终未称，禅天钟磬。端应。伴斜谷云楼，散关妆镜。闻道开国滇南，有堂上三千，响廊双迎。龙荒玉版，凤蠹金縢，依稀故王周正。绿鬓雄风，甚一例、只檀消领。眉影。更杂事秋山谁咏。"}
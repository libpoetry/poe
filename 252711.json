{"id":"252711","title":"陌上花·观赏王廉州仿巨然溪山无尽图长卷","dynasty":"现代","author":"林修竹","text":"溪山无尽，廉州临摹，图成长卷。画仿巨然，上有丁未题款。原图早已归天府，影本几与真乱。见烟云迥复，山川苍郁，气象千万。笔歌兼墨舞，墨香凝处，造化人工相半。何幸今朝，名迹得供清玩。看云山、千里苍茫，无数野村江岸。但麓台题跋，秋谷评语，兼金难换。"}
{"id":"1137035","title":"沁园春 其一 和槐城自寿","dynasty":"宋末元初","author":"刘辰翁","text":"六十一翁，垂银带鱼，插四角轮。把百个今朝，重排花甲，十年前事，似臼齑辛。骰选功名，酒中富贵，管取当筵满劝旬。槐知道，待二郎做甚，父子封申。便应际会昌辰。怕林下相逢未是真。看焚芰裂荷，起钟山笑，卖田僦马，堕贡生贫。后六十年，有无穷事，是宰官身是报身。年来好，莫做他宰相，便是全人。"}
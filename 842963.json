{"id":"842963","title":"颖生重葺环翠楼成寄题","dynasty":"清末民国初","author":"陈宝琛","text":"乌山一角青，我春复我秋。国改乔木在，卜居无此幽。曩哲肯堂构，望云早归休。遗经逮诸孙，露车当横流。缅怀黄农世，高契园绮俦。三山双塔间，虫鸟相唱酬。五十忽已至，正月千岁忧。木榻分坐穿，生圹久自谋。知命圣有学，易理如环周。蹑景负息壤，吾宁忘吾楼？"}
{"id":"465406","title":"水龙吟 和选堂羁法中部高山区所填词，用陈同甫韵","dynasty":"当代","author":"郑子瑜","text":"故姬别后推迁，百家尽涉风轻软。红须碧眼，桃娇李嫩，墨缘深浅。假日登高，水龙吟罢，人间春暖。念香江舍斧，簪龙谁赏，却又作，回归燕。寂寞危栏意远。恨年年、似天边雁。鸿轩把臂，槐厅论字，如烟消散。歌管频吹，柳枝垂泪，试题红怨。叹文章覆瓿，名山事业，梦随枫断。"}
{"id":"467282","title":"重访琼乡二首","dynasty":"当代","author":"陈振家","text":"水陆迢迢千里来，峰峦突兀渺予怀。喜尝久旷琼乡菜，偶见当年忠字牌。挖薯锈刀浮老眼，挑薪瘦影印寒崖。倘无恬淡顽痴骨，定葬伶俜七尺骸。当年得失莫须猜，山不专邀我亦来。箪食允分诚足记，同袍相惜寂心开。逍遥象外几忘贱，留息人间暂隔灾。居久俨如兄弟睦，路长唯憾到三回。"}
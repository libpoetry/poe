{"id":"458595","title":"将访老薛作","dynasty":"当代","author":"卢青山","text":"驾秃笔以为艇兮托诗稿以为帆，呼白雾以为水兮令白云而为航参。拈残梧之叶兮以为吾帽，挥长裾以歌狂兮遂有狂言：我本楚之客兮其力可以拔山，登高坟以远眺兮觉天地之弘宽。视昆仑兮泥丸，走黄河兮蚓盘，止日月兮手边。彼鲲鹏如蜂鸟兮唯吾怀为浩然。一落洞庭之滨兮洞庭之水弱不能浮我船，再落云溪之壑兮云溪之丘小不能容我回旋。破壁兮欲飞，满空净荡兮无湿云送我上穹天。偶有閒情兮访君檐，备万丈之长簟兮待我醉后之高眠。"}
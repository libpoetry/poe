{"id":"432434","title":"虞美人 庚辰重阳前三日方君壁妹在南京书肆中得满城风雨近重阳图盖前岁旅居汉皋时悬之斋壁者为题二词其右","dynasty":"近现代","author":"汪精卫","text":"秋来凋尽青山色，我亦添头白。独行踽踽已堪悲，况是天荆地棘欲何归。闭门不作登高计，也揽茱萸涕。谁云壮士不生还，看取筑声椎影满人间。空梁曾是营巢处，零落年时侣。天南地北几经过，到眼剩山残水已无多。夜深案牍明灯火，搁笔凄然我。故人热血不空流，挽作天河一为洗神州。"}
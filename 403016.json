{"id":"403016","title":"台城路 九日北极阁登高","dynasty":"近现代末当代初","author":"赵尊岳","text":"断篱残甓斜阳外，归鸦背人无语。戺冷所封，溪澄镜映，一片秋容如许。招携俊侣。认故国山河，旧家庭宇。莫漫登临，就荒三径待谁赋。白衣犹共置酒，浩歌清兴发，狂笛嫞谱。落叶惊秋，题糕坐茗，脉断蓬壶尺五。愔愔岸树。罨宫井胭脂，那时娟妩。寂历台城，绿凋云外路。"}
{"id":"312731","title":"金缕曲·缅怀周总理","dynasty":"现代","author":"刘永平","text":"地震邢台猝。陷村墟、平川断裂，沸腾陵谷。浩劫余生裙悚悸，童叟哀号断续。亲临视、推心置腹。沥尽胆肝为善后，救苍生、吐哺情何笃。继国脉，挽危局。狂涛骇浪忽潜伏。忘宵旰、指挥若定，尽歼蛇蝮。力荐良才培元气，尤见高瞻远瞩。痛病魔、夺吾鲍叔。十里长街挥泪送，待灵车、风雪漫天扑。万民仰，诉衷曲。"}
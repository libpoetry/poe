{"id":"417847","title":"金缕曲 赠严凤英","dynasty":"近现代","author":"宋词","text":"往事伤心透。道那时，华灯泪眼，轻抒舞袖。雨横风狂经几度，花落乌衣巷口。休提起风尘相救。原是自由天上鸟，况故乡春色召歌手。从此去，不回首。秦淮风景今非旧。正相迎，皖江丽妹，黄梅娇柳。载誉浦江归来日，升起艺坛星斗。好一片前程锦绣。祝愿名花开盛世，感春恩饮尽杯中酒。花不谢，人长久。"}
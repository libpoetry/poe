{"id":"298203","title":"国香慢·柳眼盈盈","dynasty":"现代","author":"傅子馀","text":"柳眼盈盈。听莺篁几度，暗递春声。年年宝筝流恨，似散还凝。欲挽香车共语，又灯下、斜送娉婷。相逢定何许，为尔多姿，占我閒情。水楼薰短梦，怕红绵枕上，此际难明。梦回重做，争奈非雨非晴。缥缈华堂高烛，紫萧引、幺凤银屏。嫠蟾共今夕，一觉依然，海碧天青。"}
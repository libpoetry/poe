{"id":"467473","title":"抱朴道院","dynasty":"当代","author":"姚佳","text":"西湖杨柳绾青春，北岭桃花点绛唇。旧雨十年逢已老。初阳一点见全真。不妨山水之间酒，自谓羲皇以上人。鼓腹而熙知内守，云心乐似葛天民。不言而信信门宽，不化而行行路难。抱朴外篇心未冷，黄庭内景景犹残。乾坤永驻无生诀，日月长存九转丹。东海朝暾仙境在，瑶池晓霁好凭栏。"}
{"id":"791220","title":"六月四日为余六十初度，魏盘仲刺史刘申甫太守姚彦嘉通守徐然明上舍先后各以肴酒为祝，是月魏赴苏，姚赴鄂，徐赴岳州即席口占志别","dynasty":"清","author":"金应澍","text":"六秩筵开六月天，荷花香气送樽前。客中难得逢知己，湘上何缘会众仙。讵料各怀投笔去，却看谁是著鞭先。座间似我颓然醉，愿共忘年祝大年。"}
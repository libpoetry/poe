{"id":"286848","title":"玉京谣·雪后独游江亭","dynasty":"现代","author":"夏孙桐","text":"薄醉风欹帽，岁晚登临，霁景销空翳。认取高寒，苍烟林外时起。敛怨蛾、一面西峰，甚却懒、今朝梳洗。无人际。朱阑绕遍，閒成孤倚。年时拥鼻来吟，冷暖曾谙，是软红情味。过眼莺花，残僧多事还记。指望中、无限楼台，又剩粉、夕阳痕渍。黄昏未。沙路倦寻归骑。"}
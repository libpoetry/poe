{"id":"819963","title":"乙亥秋九月至旧京视散原先生日与心畬叔明立之伯夔君任羹梅过从寥志强志贻先询先诸弟自津沪来旧藏五十馀年陈酒由杭至京连日聚饮赋诗属和 其三","dynasty":"清末近现代初","author":"陈曾寿","text":"友如兄弟弟如友，此乐端能偿百忧。不逢大道三驺卒，还胜东坡一子由。老圃黄花初冒雨，西山红叶正矜秋。莫将盆沼鱼千里，轻负机云屋两头。"}
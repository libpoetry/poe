{"id":"222486","title":"已卯老人生旦","dynasty":"宋代","author":"陈文蔚","text":"今朝酒熟吾翁喜，又见生朝会邻里。虽无盘馔罗膻劳，情话从容自嘉旨。人生富贵固足乐，惟有工年难得似。恬於世味心自闲，赢得庞眉更儿齿。晨兴再拜启阿爹，从古昭昭是天理。不因为善天降佑，何以康宁膺寿祉。称觞膝下列儿孙，虽说居贫良亦美。从今都不记春冬，只肖岁月将时纪。束书但愿早还农，年年祝颂秋风里。"}
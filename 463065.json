{"id":"463065","title":"戏赋老彦兄家猫图代『有态度的猫—杨小彦水墨画展』序言","dynasty":"当代","author":"林英男","text":"老彦乐陶陶，神笔涂家猫。妩媚百态度，天真慰寂寥。余来看家猫，家猫怒如潮。有病齧人药，圉家最无聊。一梦陪硕鼠，九命值腥臊。寻宗虎兄弟，论辈豹裔苗。传神在阿堵，似瞋如怨也鸱枭。古今阅人近无数，秦淮流水送六朝。分粮当时禹，喂鱼昔日尧。伸腰云游楚赤豹，文狸随后壮行色，山鬼背上隐形娆。狎我者谓我顽刁，远我者谓我逍遥。恶我者谓我叫嚣，宠我者谓我娇娇。南泉刀下鬼，一刀两断道不得，赵州顶履公案销。三千世界我亦曾洒血，惊醒尘中人，梦里路迢迢。"}
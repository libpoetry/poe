{"id":"425963","title":"去秋畅游苏常，曾写歌词五十首，谬承胡心老嘉许有加，晓光兄搁笔重开，赋诗寄兴。转瞬蒲节，翻阅旧作，神韵崭然，爰步元玉奉酬两律 其一","dynasty":"近现代","author":"王益初","text":"五色缤纷满会城，埙篪又听奏新声。春风桃李花初放，秋月氤氲水上生。吴苑寻章传彩笔，瑶台摘句尽琼瑛。高歌义我清凉甚，惹得诗人几醉醒。"}
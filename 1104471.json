{"id":"1104471","title":"踏莎行 其三","dynasty":"宋","author":"无名氏","text":"点点琼酥，初寒乍结。看来未忍轻轻折。园林正告久萧条，春工著意饶先发。眼底不凡，枝头自别。也知彻苦宜霜雪。这般风味恁馨香，怎教桃李同时节。玉母池边，曾记旧识。玉京仙苑新移得。素娥青女好精神，比看终是无颜色。传入汉宫，偷拟妆饰。寿阳空恁劳心力。寒香都不为春来，莫将远寄春消息。"}
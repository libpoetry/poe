{"id":"70765","title":"声声慢·刚强柔弱","dynasty":"元代","author":"侯善渊","text":"刚强柔弱，善恶分明，天地报应不同。滥浊荣家，贞烈志德长贫。清净无为妙道，被愚徒、返谤邪门。怎理会，见修真上士，有若雠人。高道猜为贼盗，把凶顽小辈，却做贤人。马饰衣襟，具礼晓甚卑尊。大家学些打懂，也胡来、讲甚人偷。抹截了，换云袍簪髻，搭个头巾。"}
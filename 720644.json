{"id":"720644","title":"买陂塘  五首 其三","dynasty":"明末清初","author":"屈大均","text":"买陂塘、水通珠海，香螺红蟹多有。江瑶琐?争膏滑，不向老渔分取。秋涨后。鱼大上、黄花白饭量同斗。纤鳞巨口。向紫蓼开边，丹枫螺处，斟酌更杯酒。溪桥畔，忙问花翁在否如今酣饮非旧。吴酸越辣多滋味，方法早教山妇。君击缶。歌莫辍、河清可俟须人寿。疏星满罶。正霜月留空，暮天萧爽、啸咏莫回首。"}
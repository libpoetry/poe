{"id":"460195","title":"贺新郎　正月六未亮作","dynasty":"当代","author":"卢青山","text":"谁放时间去？又谁为、江河岭谷，峨峨永驻？道殡屋尸亦一世，何用孙郎射虎？更二者、可能一取？曾笑古人多孟浪，看明朝我亦成今古。流水帐，要记否？不堪愁绝邯郸步。但圆环、循回转到，旧曾来处。独上昆仑观左肘，蹶蹶果然不恶？可辜负、阴阳冶铸？堠塿真非松柏地，是廿年错与雨和露？恒自问，谁答汝？"}
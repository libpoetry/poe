{"id":"467714","title":"天净沙 无眠","dynasty":"当代","author":"崔荣江","text":"荒篱白草秋虫，薄窗孤影寒灯。梦魇肠愁酒病，坐床相听，有风吹破平明。汀洲白鹭蒹葭，泊舟曲水流霞。四五孩童玩耍，一翁闲舍，酒酲壶煮新茶。河湾碧水红荷，石砧棰木衣箩。浣女如花几朵，笑声相和，岸边惊走闲鹅。檀几竹架花阴，爇香兰指瑶琴。一弄柔弦尽谂，曲终人喑。恁闲愁上眉心。"}
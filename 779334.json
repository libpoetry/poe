{"id":"779334","title":"木兰花慢 瓶花论，效刘克庄体","dynasty":"清","author":"顾太清","text":"瓶花千百样，要好是、在人为。或冷淡相兼，疏疏密密，转侧相宜。或苍秀艳丽者，似洞天幽谷态离奇。或是粗枝大叶，恍然羽葆云旗。铜觚瓦瓮右军持。风月好良期。绝妙处微微，半窗月影，荡荡风丝。不同丁香结子，也不同红豆寄相思。那怕游蜂细蝶，任他青女封姨。"}
{"id":"835146","title":"摸鱼子 其一 福州道中有怀晚翠","dynasty":"清末民国初","author":"冒广生","text":"莽阎浮无多词客，飘零都在羁旅。春风一片征帆影，吹送女螺江路。江畔觑。恁立尽，红桥没个商量处。长淮北去。想客里家山，愁中诗句，依约定凝伫。待提起，当日碧波黄浦。雕鞍少解同住。金钗绿鬓齐年少，难得飞扬跋扈。君记否。记满地红心，共踏西泠墓。前尘俊侣。有说见吹箫，一般狂态，为尔忆任父。"}
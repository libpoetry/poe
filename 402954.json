{"id":"402954","title":"满江红 敬题约园忠义专祠录","dynasty":"近现代末当代初","author":"赵尊岳","text":"棹禊排空，试遐想年时奇烈。城危甚敌师腹背，贼氛眉睫。毁室鸱鹗畴可忍，逐流鲸鳄吾宁屑。百年身商略只须臾，争存殁。山河感，丹青涅。笳鼓恨，宫商咽。有常山舌在，侍中血热。乔木故家余涕泪，红桑倦眼矜文物。肃瓣香灵驭若来歆，芳徽揭。"}
{"id":"59956","title":"瑞香花诗","dynasty":"明代","author":"朱瞻基","text":"瑞香花，叶如织。其叶非一状，花开亦殊色。或如玛瑙之殷红，或如玉雪之姿容。或含浅绛或深紫，细蕤叠萼芬玲珑。腊后春前花未放，先春独占梅花上。绕枝芳意露毰毸万卉千葩总相护。曈昽旭日照阶墀，淡荡香风拂面时。初疑沉檀爇宝鼎，亦似兰麝熏人衣。瑞香花，树高三尺强。山杏野杏动逾丈，得以幽丛约馥香。"}
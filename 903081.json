{"id":"903081","title":"游南山普宁院院中止有数僧别立堂处村仆几百人号师翁道友分执薪水负戴扫除苴补之役暇即乞米赡众溪南二里许名石口闻冬时梅花甚多","dynasty":"宋","author":"张镃","text":"入港晴芜远际山，鹭群翻处绿回环。林隈隐寺僧慵出，桥底通船客正閒。乍喜身心俱寂静，足怜名相惑愚顽。兴阑犹约寒梅发，月下来观侧近湾。"}
{"id":"440200","title":"琵琶仙 奉题秋扇先生垂虹感旧图","dynasty":"当代","author":"石任之","text":"惆怅归来，那人句、记取三生词骨。红冷温馥成尘，轻吟换轻别。持半剪、青眸似悔，照舟底、老龙宫阙。曲散荷枯，蜂痴蝶醒，摇动波月。但休著、如草青袍，拨桡过、松陵路还歇。秋在翠尊娇韵，把音徽愁绝。拈绿萼、空花一瞥，玉笛横、醉入眉睫。肯向桥上重逢，玉仙相喝。"}
{"id":"224331","title":"简秦章甫·楚楚洛阳生","dynasty":"宋代","author":"陈深","text":"楚楚洛阳生，清介常寒兴。宦游江上南，移家寄吴渚。辛勤奉旨甘，言动无过举。阳春万物新，霈泽均施普。乘风方高翔，摧翅随网罟。飞文中善类，横逆夫孰御。白日照丹心，皦皦中自许。有新示治长，终然脱石文。操存谅深固，夷阴咸善处。涉难知弥明，屐粉德益聚。静探元化心，忧患真玉汝。"}
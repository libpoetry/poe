{"id":"958007","title":"老翁真个似童儿汲井埋盆作小池退之句也去岁用此尝为小诗云半区茅屋裹疏篱无地容盆作小池祗有案头翻笔墨老翁髣髴似童儿邻舍老近以石方盆见借可容水三升置小鱼其间终日观之不厌复借退之全句成一绝","dynasty":"宋","author":"郑刚中","text":"谁镌紫石仅如斗，我贮清泉将作池。养得小鱼终日看，老翁真个似童儿。"}
{"id":"793047","title":"述先训示儿","dynasty":"清","author":"王润生","text":"忠厚传家诰在庭，还期松柏与同青。诒谋宜识先人意，缵绪常留后嗣型。退一步行途总坦，作三冬计节长馨。高曾矩矱分明在，莫等建党陋室铭。卜宅龙砂五世馀，云仍庇荫此权舆。百年生聚椒繁衍，一室经营草茀除。附郭田堪供祭祀，传家业总在诗书。宗门科第联翩起，食报当思播穫初。"}
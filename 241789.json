{"id":"241789","title":"造海船","dynasty":"宋代","author":"周麟之","text":"造海船，海旁朴斲雷殷山。大船辟舰容万斛，小船飞鹘何翩翩。传闻潞县燕京北，木柹翻空浪头白。近年升作北通州，谓是背吭宜控扼。坐令斩木千山童，民间十室八九空。老者驾车辇输去，壮者腰斧从鸠工。自期鼓楫沧溟隘，他时取道胶西寨。樯愿相风风北来，飞航信宿趋吴会。谁为此计狂且愚，南北土性天渊殊。北人鞍马是长技，南人涛濑如坦涂。果尔疑非万全策，驱民忍作鱼龙食。任渠转海入江来，自有周郎当亦壁。"}
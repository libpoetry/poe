{"id":"1132149","title":"感寓三首","dynasty":"宋","author":"戴复古","text":"古今通一理，趋向自多门。贤士玉成美，贪夫金注昏。谁知身是患，人以道为尊。前辈□□死，姓名千载存。谊利不同道，盛衰何用疑。布衣甘寂寞，纨裤自矜持。勿谓人为巧，待观天定时。铜山或饿死，富贵五羊皮。自觉心无愧，何须座右铭。人将金作坞，吾以石为屏。年老医难疗，天寒酒易醒。菊花香到死，不肯就飘零。"}
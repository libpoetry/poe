{"id":"812043","title":"无题","dynasty":"清","author":"孙原湘","text":"青粉墙头日易沉，每来一刻抵千金。眼波频遣魂摇荡，眉语能通思款深。觌面欢愁先在意，病躯塞暖总关心。此生脱屣功名想，愿举双飞水上禽。偷赠新诗妙绝伦，平时拈管却瞒人。才偏不露方为大，情到能痴始信真。欲表素心频送睐，难通私语只含颦。何愁团扇秋风起，比目双身是一身。火伞当空不可行，别来十日抵三生。可能眠食如前胜，略觉风姿比昔清。缟素农裳逾妩媚，寻常言语尽聪明。幽窗尽许俄延坐，饱听青荷洒雨声。恩重惟拚一命酬，狂心那复恤娇羞。行云神女难为夜，奔月垣娥自耐秋。梦好惜无痕可记，香消还有誓长留。两情但使如金石，不作鸳鸯死不休。"}
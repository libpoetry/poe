{"id":"270831","title":"沁园春·题陈蛰庵三一一三图","dynasty":"清代","author":"宋琬","text":"所谓伊人，玉貌颀然，碧瞳紫髯。羡荷裳蕙带，五陵公子，黄冠葛屦，丈室瞿昙。鹤立仙姿，虎头妙笔，颊上添毫一二三。参同契，任洪崖把臂，弥勒同龛。飘萧素发鬖鬖。似柱下犹龙问老聃。向世出世闲，先窥太极，用无用处，椎破连环。形影交忘，画图三昩，白板枯禅不待参。从君老，愿担簦五岳，结制精蓝。"}
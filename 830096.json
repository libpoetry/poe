{"id":"830096","title":"乙酉除夕病卧苏村","dynasty":"清末民国初","author":"康有为","text":"匆匆时序去如烟，卧病江村更惘然。避债并无痴可卖，祭诗幸有稿成编。老妻解诵送穷作，寿母分将压岁钱。正欲团圞寻剧饮，不堪枨触送华年。红白梅花次第新，明朝元日恰逢春。桃苻灯火明终夜，竹爆儿童闹比邻。壮志常怀千古恨，流光易老百年身。无多笑语催残漏，坐听林鸟燥响晨。"}
{"id":"266526","title":"沁园春·题阎容庵青溪传后","dynasty":"清代","author":"毛奇龄","text":"桃叶堤边，琵琶巷里，人字青溪。本博陵旧氏，愁窥燕幕，汾阳公子，共听乌啼。春寒愁又度，落尽东园几树梨。空回首，正江南烽火，塞北征鼙。相誓盈盈两地。奈仙源鸡犬望后都迷。况渚下书沉，误排雁影，章台人去，遗恨桃枝。隔巷空还系臂，便钿合金钗何处思。只蛮笺数幅，堪付新词。"}
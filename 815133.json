{"id":"815133","title":"寒食偶成","dynasty":"清","author":"洪亮吉","text":"伊犁河上值清明，东距关门尚百程。今日万山深处坐，雨花如梦扑帘旌。谁向洋川纪岁华，沿门都已采新茶。山中春事忙如许，桃李先开半月花。日午山窗睡起迟，东风吹梦入游丝。愁无一架秋千影，閒煞满庭红杏枝。衰迟未敢说春愁，枨触莺花忆旧游。只有白云知我意，随风都到海东头。"}
{"id":"989938","title":"法曲遍第一/法曲","dynasty":"宋","author":"曹勋","text":"丽景早春时。正花漏初迟。东君出震，太和应物，恍惚中立丹基。天风卦成随象，记合成□□□□□□□必相契。三千六百火候，密运精微。蒸入肌肤，嫩红潮颊，自然旧容生辉。情志。鄙凡尘，瑶圃满眼，都看桃李。晴云万叠开异色。灵光湛湛增秀逸。与道合。真境丹房，随时沐浴，亦向朝夕。"}
{"id":"696452","title":"送王运同","dynasty":"明","author":"郑真","text":"万里东流鲸海波，朝家盐赋有常科。草窝气湿苍烟暗，花?光寒白雪多。已见神功回造化，还闻宽政蔼声歌。煌煌使阃看归骑，缥缈天风响佩珂。绛节辉光海上遥，使君政化速风飙。烟低野爨民居复，星列牢盆国赋饶。彩笔凝香晨署檄，画旗分影晚联镳。明时有待调羹用，勋业终看上九霄。"}
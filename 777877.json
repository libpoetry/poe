{"id":"777877","title":"水龙吟·重九社集，余以小病未往。澄宇待拾得画字","dynasty":"清","author":"陈家庆","text":"客中胜日重逢，楚天千里秋难画。登临极目，群仙高会，文章声价。■■■■，关河如旧，江城遥夜。想高阳酒侣，雄谈惊座，斗牛震，风雷讶。小病佳游暂谢。■■■、■■■■。龙山眼底，几回吟眺，白云飞下。醉把茱萸，故园东望，桑麻谁话。又霜深战马，中原鼙鼓，问何时罢。"}
{"id":"1116469","title":"送吴待制中复知潭州二首","dynasty":"宋","author":"苏洵","text":"十年尝作犍为令，四脉尝闻悯俗诗。共叹才高堪御史，果能忠谏致戎麾。会稽特欲荣翁子，冯翊犹将试望之。船系河堤无几日，南公应已悭来迟。台省留身凡几岁，江湖得郡喜今行。卧听晓鼓朝眠稳，行入淮流乡味生。细雨满村莼菜长，高风吹旆綵船狞。到家应有壶觞劳，倚赖比邻不畏卿。"}
{"id":"1040905","title":"杂诗效阮步兵","dynasty":"宋","author":"刘敞","text":"浮云泱郁，迨天未雨。习习和风，长我稷黍。乾道变化，群龙以序。元首永康，股肱是辅。其辅惟何，惟伊及吕。其康惟何，惟尧及禹。我食既丰，我衣惟楚。无有后艰，既歌且舞。我徂何往，于彼淮滨。俯玩其流，清波磷磷。扶摇起鹇，四海扬尘。孰能高蹈，独洁其身。众人惑惑，贤者葆真。独寐寤歌，忘我贱贫。"}
{"id":"583752","title":"安普道读淩溪子述咎十绝句","dynasty":"明","author":"黄衷","text":"至宝无横弃，泥涂有良规。泥涂不可即，至宝忽在兹。别子逾十稔，万里见子词。皎皎照我室，微子谁复为。念子不能见，涕泪双涟洏。关山多鬼蜮，子行仲春时。下岂有坎坷，上岂有崄巇。卉木已蔚荟，子岂履其危。长风羽翎健，朝举夕九维。久闻息淮海，何以谢暌离。愿言崇令德，岁晏以为期。"}
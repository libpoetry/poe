{"id":"246009","title":"烛影摇红·贺陈于法兄新婚","dynasty":"现代","author":"王引","text":"骢马西湖，春衫偶湿淞江雨。陌尘未许逐鸱夷，掷果遮归路。宿业醉销绮语。倩松烟，涛生笺素。仙游事杳，人在东床，婵娟窥户。酒畔盈盈，洞房低按琴箫谱。芙蓉并蒂剪西窗，清靥明红炬。帘外黛山眉妩。映菱花，重拈秋兔。指间流水，为问绿桐，误弦不误？"}
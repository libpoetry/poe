{"id":"720150","title":"送邵横庵之秦中","dynasty":"明末清初","author":"程可则","text":"五月火云烧幽州，大风驱之云不流。昨夜雨来不盈掌，山鬼叫啸农为愁。远闻秦中黑霜下，化作??飞满野。秦人瘠畏越人视，君今西去胡为者？道是终南山色佳，四时众壑鸣风雷。莲花百丈青到眼，骑龙直上升仙台。君家昔人东陵老，种瓜却解尘缨早。我欲随君问故侯，何由共踏青门道。"}
{"id":"823258","title":"东风第一枝 山公梅信","dynasty":"清末近现代初","author":"赵熙","text":"十斛松风，小春梅月，数椒红萼新吐。雁传一阙清歌，人坐万山寒雨。暗香疏影，早妆就、林家新妇。问几生、修到仙香，簪到翻书人否。清梦入、石湖烟浦。香雪海、是侬吟处。夜寒皴玉谁温，照得月明万古。苍苔白鹤，漫惊起伤春情绪。愿种遍、石室青城，头白待君为主。"}
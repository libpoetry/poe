{"id":"836331","title":"百字令 其二 游东山","dynasty":"清末民国初","author":"聂树楷","text":"近城二里，见青空兀突，断霞栖岭。沿壁几重之字路，倏已耸身绝顶。一角危亭，翼然天半，揽尽无边景。夕阳城郭，炊烟四合成螟。记得前岁新秋，招邀小谢，同赴山亭饮。醉墨淋漓留殿壁，不觉驹光一瞬。风物依然，故人何在，怕听哀蝉哽。月明归路，婆婆自弄清影。"}
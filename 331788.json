{"id":"331788","title":"贺新郎·题郎官山雪霁图，赠陈伯驺","dynasty":"清代","author":"曹尔堪","text":"黑雾迷南裔。赋归来、公乎无渡，重关昼闭。漂泊天涯供啸咏，诗律少陵偏细。狂欲叱、高岑奴隶。寒夜饮酣空八极，检奚囊、酒脯当除岁。山水癖，暂留憩。远游可耐风尘际。忆家乡、数峰明灭，郎官青髻。袍笏堆床推望族，旧是江田门第。还不少。绿瓜丹荔。飓毋波恬潮信小，倚危楼、松竹交戏。蔽归去，梦雪初霁。"}
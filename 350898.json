{"id":"350898","title":"洞庭春色·招文夏、右文、文庵、程村诸子同集","dynasty":"清代","author":"董以宁","text":"客到兰陵，人来荆水，且住为佳。再休谈跨马，休谈戴笠，相逢握手，共泛流霞。坛坫英雄谁敌手，便添煮青梅佐曲车。閒评论、问使君与我，是也非耶。一饮休辞既醉，便万钟、于我何加。到榆筹将尽，金鸡欲唱，杯盘狼籍，兴致还赊。都问旗亭何处好，说侬处东邻是酒家。明朝囗，把诗人月旦，一听裙钗。"}
{"id":"467236","title":"闲旷有怀二首","dynasty":"当代","author":"陈振家","text":"落翮深山日月赊，何须涕泪看中华。棚瓜篱豆劳人菜，茅屋蓬门骚客家。樟枥悬崖横出干，藤萝抱树倒开花。天公应算多抬举，如此安生亦不差。千山腾突势如飞，一径沉沉没翠微。黑漆名途深触底，红尘故事古来稀。水穷云起人何处，神倦心灰客未归。末法众生无可选，岂辞结草与茹薇。"}
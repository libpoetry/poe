{"id":"447297","title":"古风四首 其一","dynasty":"当代","author":"陈仁德","text":"江从西北来，奔腾势若泻。雪浪拍长空，狂涛激岩罅。独有逆水舟，中流苦撑驾。洪波欲掀天，惊风似烈马。咫尺已难图，况是远行者。心力渐不支，滩头久上下。借向操舟人，何不另谋画。顺流而乘风，千里一日跨。舟人击楫歌，再拜深致谢。进退事寻常，心志乃无价。"}
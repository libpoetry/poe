{"id":"246129","title":"北京白云观读西游路线图","dynasty":"现代","author":"王引","text":"方瀛白云外，蓬莱隐市廛。顾非全真徒，性受灵猴牵。风桥红尘隔，琤瑽闻卜钱。青幔霞霭生，星斗低于椽。出门仰乔木，别院自洞天。斋醮谁家子，寄哀笙竽喧。黄纸绕蝌蚪，紫府换籍编。道人朽遗蜕，长春号永年。一麈动天骄，杀戮化为田。贤愚俱蝼蚁，海上无神仙。万里行舆图，心堕雪岭前。爰配功与德，拉杂以诗篇。"}
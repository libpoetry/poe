{"id":"823582","title":"帝台春 次李景元韵","dynasty":"清末近现代初","author":"吴湖帆","text":"银海一色。愔愔绕香陌。紫燕正迷，取次酬春，抛残心力。玉笛萦回昨梦里，似官柳、困眠寒食。奈情何，锦幄■芳，雕梁归客。冰丝释。绡又织。镜晕拭。泪偏滴。悔几度风，只当初是，尽付坠红飘碧。愁却多愁且休了，缘则有缘怎消得。对花下玲珑，暂安排将息。"}
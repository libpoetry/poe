{"id":"770236","title":"得三叔父书","dynasty":"清","author":"林旭","text":"叔父归乡里，我心日悠悠。昨者寄书至，惟其疾之忧。跪读三四遍，涕下不能收。出门已三载，倦翮乐暂休。诸弟肯读书，但苦饥肠㵞。选官缘资格，争席伤蛙?。还如稻梁雁，因风俟九秋。衣食非粗足，安作马少游。吾党二三子，进取力所勠。书问久不具，爱我犹怨?。怀哉刘牢之，少孤实命犹。扶将偕我母，门户枝相樛。读书成后进，云路视何?。操心病咳血，新来可瘉不。吾师杨夫子，好学罕匹俦。汉书写百过，记诵如水流。穷经志不堕，皓首谁见酬。小夫拥皋比，妄用相踶鳅。近来乡校议，恍若寐而䎿。原惟循循意，欲见皆何繇。南斋千竿竹，风来声飕飕。上有百好鸟，终日鸣啾啾。去年防火道，斩伐若去仇。好鸟四飞去，巡视安所投。向来怜惜之，闻此心内抽。今年新笋长，庶几复有鸠。因声问此君，岁寒盟可求。"}
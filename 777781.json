{"id":"777781","title":"百字令·题空山觅句图","dynasty":"清","author":"陈家庆","text":"暮云天半，问何人、独立苍茫无语。披薜萝兮■窈窕，争似燕■俦侣。绝粒幽吟，徘徊空谷，别样好眉妩。芳心一寸，漫添多少幽绪。羡他饮露餐英，馨香盈袖，生小清如许。十里山花红满眼，化作锦囊佳句。明月悠悠，松风谡谡，莫问今和古。神光缥缈，闲愁不到灵府。"}
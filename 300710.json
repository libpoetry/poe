{"id":"300710","title":"八声甘州·洛阳桥怀古，次柳屯田韵","dynasty":"现代","author":"温树校","text":"问三千六百尺长虹，卧波几春秋。抚残碑断碣，伤今吊古，买醉登楼。往日衣冠文物，太息已全休。除却江中水，依旧东流。每过端明祠下，谒乡贤遗像，热泪难收。看骚人墨客，败壁有诗留。叹都无碧纱红袖，强放怀天际数渔舟。斜阳里一声孤雁，愁上添愁。"}
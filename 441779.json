{"id":"441779","title":"琼涯山人歌","dynasty":"当代","author":"陈振家","text":"琼海麋鹿招我魂，千里落户炎方村。桫椤榛莽作青帐，修峦重巘为家门。月费公家五斗谷，日记工酬十二分。甭管值如清风价，但愿从此辞矫诈。人自尧舜我桀沮，大鹏鸱鸺莫相吓！不须选举不须求，群牛饶我作头头。东山放牧西山卧，清溪绿嶂映眼柔。树密草长不见径，白云来去日悠悠。鸟栖一枝望已足，鼠饮不多唯满腹。己免枯鱼别江河，穷猿奔林岂择木。父母生我本下材，奢望腾化岂其该？圣贤之言不可信，向来只配哄小孩。君不见，历史原是大赌台，时时洗牌又摊牌。有人吃罢庆功酒，转身己然立囚阶！赌不起须躲得起，莫作赌码押进来。二十四史都读尽，头淋冷水心如灰。世上千情因利坏，人间万累为名败。朝露蜉蝣能几时？野心未酬瞳孔大！嗟我寸才欲何为？更无桃花好面皮。文曲余光不相照，公明缘悭无约期。性天不枯且自得，守住青山勿远离。偶逢咄咄生微意，只诉周遭草木知。无欲无用寿自久，庄周之说应不朽。瓦甓屎溺道在斯，吾将与之长相守！"}
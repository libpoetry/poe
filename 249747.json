{"id":"249747","title":"贺新郎·七七年丁巳正月","dynasty":"现代","author":"吴未淳","text":"秀擢陶蒸外。仰平生似花如锦，陆离光怪。澹泊早征仁者寿，阅尽升沉兴坏。剩欲纵一桴浮海。道已能藏无求忮，入贤关，赢得佳声在。藏俊骨，那须卖。更张却助琴弦改。喜亲瞻，辉煌华夏，光明无届。衡宇半区疏廛市，轮鞅莫须来拜。免此老回头多慨。毁尽家眦留四壁，算高年，偿了无名债。胸也阔，比天垲。"}
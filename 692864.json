{"id":"692864","title":"与晴川饮用杜工部韵","dynasty":"明","author":"杨爵","text":"十年游乐有山溪，堪笑功名一旦迷。身世三春留犴狴，梦魂五夜到秦西。养心幸得逢良友，披卷还须作筌蹄。墙上半樽清酒在，与君同要醉如泥。幽圜无处访清溪，幸有高人启我迷。共坐敛襟还共起，堪东随步又堪西。百年心事羞轮盖，一日西风陷马蹄。寄语西台同志友，老狂依旧醉如泥。"}
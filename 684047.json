{"id":"684047","title":"两山竹枝歌","dynasty":"明","author":"王世贞","text":"橘绿橙黄香满校，瓮头篘玉鲙鱼丝。山中历日由来少，知是江南九月时。白雪缫成茧子绵，黄云剪就稻花天。千家村里无开市，二尺溪头有系船。短短钗银压鬓鸦，围腰群捉木绵花。莫嫌村坞行人少，夫婿经商不在家。峨舸大艑碧波间，遍截玲珑稛载还。最是三吴多好事，家家分得洞庭山。"}
{"id":"308837","title":"三姝媚·雨水节寄山腴","dynasty":"现代","author":"赵熙","text":"仙桃红破口。问青城山中，石堂修否。应节春霏，是野人生计，种花时候。下食生台，僧去也、乌鸢如旧。似此年华，何地能耕，五湖三亩。齐向南能低首。为护法禅天，一池风绉。未识春人，作乐昌啼笑，眼波谁溜。旧曲横吹，亏异代苏威长寿。羡而图书端坐，松风劝酒。"}
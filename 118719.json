{"id":"118719","title":"卢鸿草堂图·昔为太室游","dynasty":"宋代","author":"苏辙","text":"昔为太室游，卢岩在东麓。直上登封坛，上夜茧生足。径归不复往，峦壑空在目。安知有十志，舒卷不盈幅。一处一卢生，裘褐荫乔木。方为世外人，行止何须录。百年入箧笥，犬马同一束。嗟予缚世累，归来自茅屋。江千百亩田，清泉映修竹。尚将逃姓名，岂复上图轴。"}
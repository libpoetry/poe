{"id":"780723","title":"金缕曲 蠠祗敩罨蝞小像题词","dynasty":"清","author":"龚自珍","text":"老矣东阳沈。算平生、徵歌说剑，十分疏俊。太华秋高攀云上，百首淋浪诗兴。有多少、唐愁汉恨。忽地须弥藏芥里，取一痕、瘦石摩挲认。颠岂敢，癖差近。伊余顽质君休问。笑年来、光芒万丈，被他磨尽。愧煞平原佳公子，骏马名姝投赠。只东抹、西涂还肯。两载云萍交谊在，更十行、斜墨匆匆印。他日展，寄芳讯。"}
{"id":"455678","title":"陪红社观瑞士钟表展廿韵","dynasty":"当代","author":"幻庐","text":"宇宙爆炸始，终极黑洞止。产生闇物质，聚能微量子。譬如昏烛残，士女胡旋起。不见著缁衣，素裳谁褰彼。尪痹哑霍金，运筹安轮椅。驰神四维天，简述时间史。地球二百年，预言末日燬。虽延卌亿春，历穷廿二纪。百代之过客，光速逾疾矢。奄忽旷达心，知生未卜死。上帝或非虚，此岸渡我你。相对时光机，穿越良有以。天朝斥淫巧，瑞士拔欧美。公输偕偃师，精微惭十指。电脑未发端，人脑神乎技。晶翠异宝炫，怀腕佩金紫。毫秒校误差，及时行乐耳。恍惚益相忘，几緉复几里。星系纵循环，哉生逝滴水。来访外太空，待之而已矣。"}
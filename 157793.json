{"id":"157793","title":"壬辰正月胡子持孙平叔刘正仲诸友於雁苍建赤","dynasty":"宋代","author":"舒岳祥","text":"句读从朱老，经书本释翁。於蓝青所出，他石玉堪攻。文启吾乡秀，心知百代崇。推尊非苟合，议论自难同。名节道乡峻，词章淮海雄。诸公交赞誉，此老定磨礲。旧祀儒宫侧，新祠佛寺东。开山犹别子，传钵许宗风。俎豆干戈后，诗书煨烬中。千年期勿坏，印印此心通。"}
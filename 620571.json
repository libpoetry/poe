{"id":"620571","title":"寄李本宁先生","dynasty":"明","author":"区怀瑞","text":"四朝载笔冠鹓行，犹忆抽书在尚方。身托东山高泰岱，手披云汉出天章。中原大雅谁司命，江左风流独擅长。抱道犹龙看变化，应图天马更腾骧。即烦前席归宣室，暂许清斋寄太常。爽气蒋陵供拄笏，绿波淮水引行觞。名山巳定千秋贵，学海从知百谷王。莫以续经疑晚世，骚坛终赖鲁灵光。"}
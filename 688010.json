{"id":"688010","title":"与哉明师话别","dynasty":"明","author":"成鹫","text":"吾道而今久寂寥，丹霞回首路迢迢。名山有约无筋力，且泥同参话一宵。三间破屋无人到，一盏寒灯伴客眠。明发挂帆云外去，不堪重问再来缘。隙中日月眼前尘，梦里行藏病后身。愁绝不堪更回首，青山多少未归人。还他谷老三杯酒，输却羊昙一局棋。前路逢人如见讯，为言长处在愚痴。"}
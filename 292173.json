{"id":"292173","title":"庆春朝慢·秋初，崔劭方约同高微兰、余诠卿宴集高剽峰","dynasty":"现代","author":"张慎仪","text":"螇水穿云，边蹑露，此身忽到高峰。凭临万景，微茫秋意浮空。知是昨宵雨过，添新凉好咽荷筒。怪道人，不知留客，打起疏钟。前度清盟订后，已星分菭袂，歇了游踪。暄萋几换，余兴翻又惺忪。遍访石湖遗事，把吟情付与西风。久凝伫，湿磷飞散，雨又濛濛。"}
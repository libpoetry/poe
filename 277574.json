{"id":"277574","title":"声声慢·陈桐生丈由浙江来，欢留旬日，共诉离悰","dynasty":"现代","author":"沈泽棠","text":"青衫酒渍，乌帽尘横，蓬门喜解轻装。人老芙蓉，销凝十度清霜。悄然故园回首，黯西风、潮熟钱塘。欣握手，话年时梦影，似忆还忘。犹记珠江分袂，寄相思、都在断柳斜阳。浪迹才园，别恨又逐沅湘。湖山再逢甚处，怕秋声、容易寒江。增怅望，况清娱、犹在异乡。"}
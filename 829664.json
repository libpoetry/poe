{"id":"829664","title":"杂诗","dynasty":"清末近现代初","author":"郑孝胥","text":"秋风入庭户，豆实自离离。寒来吾事就，霜露空尔为。柳下与少连，尼山所不予。谁堪于陵仲，溪刻久自处。鸱夷诚可人，为瓶乃非智。奈何磊落士，毕生事细碎。旧邦闵姬汉，孰为挈才雄？救僿丁文敝，端居独尚忠。竖子终何成，时哉无好手。狂夫复登高，临江作重九。"}
{"id":"113085","title":"庸医行·南街医工门如市","dynasty":"宋代","author":"尹穑","text":"南街医工门如市，争传和扁生后世。膏盲可为死可起，瓦屑蓬根尽珍剂。岁月转久术转疏，十医九死一活无。北市医工色潜动，大字书牌要惊众。偏收弃药与遗方，纵有神丹亦无用。实者为虚热为寒，几因颠倒能全安。君不见形神枵然卧一室，医方争功药无必。左手检方石顾金，两手虽殊皆剑戟。"}
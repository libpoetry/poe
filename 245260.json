{"id":"245260","title":"次韵俞伯初古松篇","dynasty":"宋代","author":"汪炎昶","text":"挺植今几世，追数邈不逮。槃古始分尽，已见数抱大。繁荄茁朽坏，力穷孕贞外。灵椿尔何知，诧阅寒暑代。深根谢撼拔，毅色支挫败。心竖素蘰直，貌古自类怪。梢优轴厚地，皮是船下濑。五岳空峥嵘，可纳枯穷内。绿狞攒砾髯，纹睚蹙腥背。萝茑独引援，萧文藉覆盖。枝抽尚未已，著恐宇宙隘。馀韵落斋环，海涛镶砰拜。此岂臃腫贱，莫肯发众快。材大固难空，不伐岂怜爱。阿房得附枝，岂见东圯坏。扫魏若遁藏，丑惰事恬退。枯柏不自量，小哭竞术卖。负荷力不给，摧折自卖害。造化久培植，亦以邦国赖。山灵慎爱惜，勿使妄剪拜。大物不虚生，天意终有在。赋才巧尔殊，落落出行辈。所希江遭逢，叶卷云影碎。"}
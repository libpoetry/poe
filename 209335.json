{"id":"209335","title":"罗寿可再如旧都作归来窗以为亲悦劝之归者皆","dynasty":"宋代","author":"陈杰","text":"玉门关冷风低草，浪泊水西看飞鸟。柴桑松菊坐来荒，杜曲桑麻随分有。封侯作梦嗟晚岁，吟诗无功成白首。蓦波一叶故都怀，短世閒身发方黝。未省匡山几卷书，能胜平乐千金酒。白云舍下绮疏新，行止随时悦亲。君家所有吾犹赠，已负东洋北海身。"}
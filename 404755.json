{"id":"404755","title":"烛影摇红·为木公丈题肥遁庐图","dynasty":"近现代末当代初","author":"袁荣法","text":"四合烽烟，更无閒地悲离黍。旧家池馆闭东风，呜咽淮流语。海上红桑万亩。驾楼台、珠尘绣雾。吟壶一粟。戢影繁华，崚扃门户。眼底淞波，十年歌哭潮来去。摩挲彝鼎勘奇书。健笔班扬侣。指点庭花槛树。问他时、凭谁认取。桃源何世，付与丹青，暗传幽素。"}
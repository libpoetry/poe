{"id":"465991","title":"癸未采莲集十四首","dynasty":"当代","author":"添雪斋","text":"小蕖红色浅，不懂倩人怜。湖水深深处，依稀梦一年。夏初风小小，莲梦亦珊珊。莫说秋深后，莲心如水寒。一水落芙蓉，烈烈温柔火。相照采莲人，朝颜红似我。青水影青天，青荷叶田田。漙漙荷上露，留不住团圆。采莲日将晚，莲影乱红晖。风起莲歌散，花香驻我衣。采莲舟子漾，莲叶满湖青。木兰桨轻荡，莫使莲花零。去岁曾采莲，今岁复采莲。莲花不堪采，采它寄谁边？清清冷月色，皎皎白莲花。冷如生死梦，见说恒河沙。落落莲花瓣，弯弯似小船。能载我心否？随水到君前。落落莲花瓣，青青野塘水。年年水上生，秋至无缘死。粉粉莲花色，入秋凋零半。不及蒲草根，缠满莲塘岸。荷塘生死处，花落子尚青。今遇枯荷雨，方知不可听。青叶欲垂梗，红莲红到冷。入秋莲子心，苦涩年年省。青叶愁如水，红莲颜色收。忽记当年梦，不复落西洲。"}
{"id":"440300","title":"终南木落","dynasty":"当代","author":"石任之","text":"金一罅，冬一觉。晚弥明，叩灵药。终南青冥，遥不可攀。时雨中道，衣袂斑斑。风色深，云气阴。洗泥下玉，抱故人心。犹有物如初雪之颜色，琉璃之净澈。人不可予，天不可夺。遍访扬州玉工为镂之，成楮叶，迷栖蝶。三千大千世界一相逢，共此无往无来之时空。刹那何久久，劫波何匆匆。终于涕下，是有情者。"}
{"id":"758118","title":"玲珑四犯 江天暮雪","dynasty":"清","author":"周贻繁","text":"叠浪浮空，正暮景同云，高结天蕊。素甲纷飞，谁唤玉龙初起。江上衮衮红尘，忽幻作、玉田清泚。问素犯、剪水搓绵，风里素纤皱未。小船无个渔翁倚。只归鸦、载飞江涘。禁寒曾趁南枝约，疏蕊盈盈临水。谁似访戴高人，费却扁舟清思。想玉尊无价，寒不觉，春如此。"}
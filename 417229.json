{"id":"417229","title":"水调歌头   炉边看电视新闻喜赋","dynasty":"近现代","author":"刘家传","text":"长燃一炉火，赖以敌馀寒。盆松偃蹇苍翠，相伴小窗前。安得兰滋九畹，更有菊开千本，烂熳及时妍。细领清平味，物我两欣然。心开拓，事改革，志争先。高悬日月，神州何处不新鲜。试看郊原绿遍，海上油喷气吐，捷报又频传。只为春风暖，陶醉艳阳天。"}
{"id":"177727","title":"应制皇亲试贡士歌","dynasty":"宋代","author":"王禹偁","text":"天王出震还海清，奎星灿灿昭文明。诏令郡国页多士，大张珠网罗群英。皇情孜孜终不倦，日斜犹御金銮殿。宦柳低笼三月烟，炉香飞入千人砚。麻衣皎皎光如雪，一一重瞳亲鉴别。孤寒得硌荷君恩，聚首唯言尽臣节。小臣踪迹本尘泥，登科曾赋御前题。屈指方经五六载，如今已上青云梯。位列谏官无一语，自问将何报明主。应制非才但泪垂，强作登歌歌舜禹。"}
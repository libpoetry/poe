{"id":"188449","title":"赠何神童·父母未生时","dynasty":"宋代","author":"释咸杰","text":"父母未生时，文章在何许。及乎跳出来，光明照寰宇。傍观眼难瞒，收录奏明主。一览赞希奇，杨晏堪为伍。赐笏与录袍，以显其宗祖。人生天地间，休将年纪数。纵饶生百岁，无闻亦何补。伟哉英特大丈夫，君臣嘉会今合符。行看赤手扶宗社，大千捏聚一蘧庐。"}
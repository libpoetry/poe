{"id":"271618","title":"越剧女伶·闹市歌楼奏管弦","dynasty":"现代","author":"宋词","text":"闹市歌楼奏管弦，新排《梁祝》正上演。细腰长袖舞翩跹，越女如花声调软。台上珠光映绮罗，台后生涯帷幕掩。壁破灯昏阁楼低，油污脂腻臭气染。酥胸半露不避人，云鬓蓬松睁睡眼。昨夜散戏已三更，剩妆残粉犹在脸。恨煞锣鼓频频催，珠花乱插画眉懒。早歌夜舞无虚日，包银仅够三餐饭。锦瑟年华等闲度，背人流泪常悲叹。"}
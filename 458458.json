{"id":"458458","title":"共石人山登平顶山","dynasty":"当代","author":"卢青山","text":"残雪在山时数武，枯茅弥望弥仰俯。沿坡老木褪繁华，仰爪丫向苍旻拄。我行小径如骑蛇，左萦右绕态媚妩；忽然路触危崖横，如蛇掉首噬我距。同君共赏君家山，山顶一削平如盘。山下君家旧游所，市朝阡陌烟漫漫。凝眸点指疑复似，喜怔交作如饼翻。我亦指我家山在，怅在漠漠长天端。"}
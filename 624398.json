{"id":"624398","title":"家信至六月长男人驹举一孙适吴比部鲁冈曹秋岳大行金明经润孚在座而伍国开年兄家信亦至长郎以仲秋举第三孙座中一噱明日以诗见示赋答其韵 其二","dynasty":"明","author":"陈是集","text":"听罢贤书喜举孙，梅花梦绕尽芳尊。情超世法难为礼，调领群吹幸奏埙。叠见珠光飞岭海，迸来鸿信到天门。青编自是吾家宝，饴弄先芸乃及荪。"}
{"id":"1108049","title":"再过宜兴舟中见芍药数枝忆淮乡此花之盛为之怅然辄成三绝","dynasty":"宋","author":"仲并","text":"故眼相看未作疏，平生风味是吾庐。娉娉袅袅谁家子，浪说倾城总不如。少时暮暮复朝朝，一水相望恨未消。岸曲横舟试回首，隔帘斜立数妖娆。却是溪头消息真，故园十载漫风尘。如今不问黄楼子，浅白轻红自可人。"}
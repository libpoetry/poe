{"id":"404894","title":"水调歌头·总统蒋公七十寿词","dynasty":"近现代末当代初","author":"袁荣法","text":"华渚降虹日，瑞霭满瀛寰。赓歌区宇咸庆，七十古来难。宝训万方争颂，金鉴千秋谁上，日月驻霜颜。多少华封祝，虎拜欲呼三。冈陵意，刍荛献，庶黎欢。萸香菊美举酒，天地气清宽。已振阳明坠学，定复宗周旧境，紫盖屹东南。愿乞浯溪石，勒颂与人看。"}
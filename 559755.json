{"id":"559755","title":"小景为柏景常赋","dynasty":"明","author":"曹义","text":"云山高耸碧嵯峨，悬崖老树珊瑚柯。芙蓉万叠霭晴雾，石梁几处横清波。危峰绝巘挂飞瀑，苍松紫蔓交烟萝。此图此景漫摩挲，笔端造化谁能过。琼楼低瞰溪山曲，绣户雕甍映朝旭。美人胜赏杏花天，醉倚阑干貌如玉。锦衣公子朝天客，红缨紫鞚黄金勒。退直归来兴自赊，宝马?嘶绿杨陌。陌上苔封辙迹稀，芝草涵春山蕨肥。几家茅屋清嶂里，紫门不水桃花飞。烟村远见行人小，空翠冥濛应可扫。晚风南浦断渔歌，落日西林度归鸟。我家佳近三茅峰，瑶台仙馆云路通。兴来浪迹事登眺，白云野鹤随行踪。别后梦魂每相忆，烟树茫茫渺无迹。今朝客邸偶披图，感慨题诗增叹息。昼桥村坞路萦纡，乔木琳宫宛如昔。"}
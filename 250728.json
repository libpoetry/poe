{"id":"250728","title":"回京前夜客栈主人设宴践行分天涯若比邻为韵予得若字","dynasty":"现代","author":"吴金水","text":"婉转歌喉绕画檐，袅袅洞箫吹月魄。松墨满纸泼云烟，酒香熏透琉璃阁。长歌祗为尽馀欢，箫声欲与歌错落。笔墨丹青谢主人，主人饯客要深酌。几日巢燕伴晓昏，也自呢喃问后约。海风殷勤助晚凉，江水绸缪拍城郭。念我置生无一毫，唯有知交到地角。今宵意气竟如何，金谷风华差相若。"}
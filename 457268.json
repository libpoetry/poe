{"id":"457268","title":"长安煞氏行","dynasty":"当代","author":"胡云飞","text":"一月煞氏在南越，北人以为饭后说。二月煞氏渡香江，大人微哂何仓皇。三月煞氏飞海外，国人怒彼竟予罪。四月才报忽来京，都人不敢闻风声。出门犹疑共车者，归来药水即喷洒。长街店所十九空，有辄面纱挂重重。有人忐忑翻医书，有人十字拜耶稣。亦有奇人用奇策，煞氏可以奇货居。或言城治颇得力，病房已满无消息；或言先窥煞氏秘，他年论功我第一；或言防灾药难得，苍朮银花利千百；或言祸本源仇敌，群氓西望眼尤白。此言彼言若鸣禽，上帝无言百怪森。君不见天下纷纷好洗手，几时一洗到人心。"}
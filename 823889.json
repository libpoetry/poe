{"id":"823889","title":"扫花游 吊徐仲可词丈","dynasty":"清末近现代初","author":"陈方恪","text":"秋山冷眼，又倦旅重寻，薜萝深窈。断鸿去早。问湘潭?记，白蘋愁老。玉笥云封，未许青枫梦到。夜窗皎。剩剪烛旧题，悽满吟抱。何事清会少。几入社攒眉，赏花簪帽。俊游尽扫。甚仙源棹稳，碧桃开了。故态销磨，宛识苏门曼啸。渺芳草。认年年、鹤归华表。"}
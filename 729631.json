{"id":"729631","title":"送吴荣楷之官浙江三首 其一","dynasty":"清","author":"曾国藩","text":"乡闾昔根从，殷勤托诗酒。再来长安道，舟车并携手。如今弥旷远，脱然绝窠臼。少年尚意气，峥嵘各自担。风尘饱所谙，苍然皆老丑。激湍亦已平，真气充户牖。相见无藩篱，洒落真吾友。昨夜秋风来，袅袅凉生柳。念子当乖离，旁皇如失守。万族各有营，欢聚焉可久！意趣苟无违，秦趆如左右。后会知何年，今兹有岁在丑。"}
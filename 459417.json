{"id":"459417","title":"闲作","dynasty":"当代","author":"卢青山","text":"清秋在何许，清秋在高天。帝遣雨为驾，随雨降人间。前后洞窗牖，洒扫吾萧轩。知秋记旧约，首必访吾椽。既列玻璃盏，复展书千篇；问秋“子所爱”？秋曰“吾欲酣”。佳僮遗屋外：凉风住树尖。催我已凋芙，出叶如春妍。客人在室中，盘礴无拘颜。芳醇得一嗅，未饮先颓然。主人何所为，主人立窗前。心神驰鸿蒙，意志遗尘寰。忽然如梦醒，一灯凝清寒。"}
{"id":"431419","title":"游拙政园观菊展二首","dynasty":"近现代","author":"王益初","text":"嫩寒时节养花天，垂暮风光只自怜。已向留园参菊展，又来拙政娱林泉。青枫岭上迎诗客，白玉堂前醉谪仙。载酒欲寻云梦去，群芳坐拥度华年。吟到黄花尘梦绝，万枝绿玉映斋堂。金丝蟹爪堪相映，壁立悬崖瑞霭长。我爱同根呈异色，谁怜素质裹红装。不知茅屋秋风后，更向何人枉断肠。"}
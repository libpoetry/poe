{"id":"466452","title":"西江月　忽忆旧作“请以虚舟永去，漫劳生死蹉跎”，更作二首","dynasty":"当代","author":"卢青山","text":"世味醺酣如酒，嗟予馀量无多。请从退席莫申诃，一榻长秋独卧。梦里倏然千里，人间岂必山河。虚舟容与近无何，一笛相携自可。世事使余心老，文章使我心寒。鱼将吞海蚁吞山，可笑从前痴胆。花有花无皆树，随高随矮皆椽。转头树屋两空然，借我莲房一院。"}
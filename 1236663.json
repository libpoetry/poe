{"id":"1236663","title":"四公子廋辞体四首","dynasty":"元","author":"耶律铸","text":"细腰宫里芳菲处，唯有金衣公子知。尝笑何郎暮春怨，绍兰只寄一联诗。莺穿杨柳金梭织，蝶落宫花玉钱坠。采花蜂去未回来，一双乳燕梁閒睡。晓枕啼莺睡起慵，日高墙外趁游蜂。桃花零落联蝴蝶，燕子来时春意浓。倚柳穿花自在行，报衙朝夕太劳生。还家枉结庄周梦，直到西风别玉京。"}
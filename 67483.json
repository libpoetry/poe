{"id":"67483","title":"寄兄景祺","dynasty":"明代","author":"陈文烛","text":"东风无便寄云笺，西望关河思惘然。白发相催年半百，清颜一别路三千。杏花门巷听春雨，杨柳楼台倚暮烟。征雁已还巢燕至，归期何事又空传。陈景祺有罾字韵诗，陶南村诸公共和。陈诗云：&ldquo;雨收郊外禾千顷，潮落矶头水半罾。&rdquo;南村云：&ldquo;松顶云开晴放鹤，溪头潮落晚移罾。&rdquo;嘉言云：&ldquo;庭前洗竹闲留锸，池上鱼钩不用罾。&rdquo;弟裕云：&ldquo;黄犊远归秋雨笠，白鱼初上晚潮罾。&rdquo;诗卷藏俞彦直家。"}
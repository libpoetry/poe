{"id":"1055903","title":"浴","dynasty":"宋","author":"李之仪","text":"静坐已十日，聊复资一浴。我发不满梳，安得别置沐。浴暖连头浇，快哉如出谷。我生本离垢，妄念即桎梏。外物强扶持，何异雨中竹。亦不无雨愧，亦不有雨足。森森自然往，无荣亦无辱。振衣步空庭，又见黄粱熟。进退葵何从，晨羞讵宜缓。叩齿感苋史，虚心岂鱼贯。乃知抱关者，俯首固非懦。烈日下严霜，杯水沃炽炭。物理自回旋，何方即吾馆。年来老顿逼，四月未觉煖。勉力更无念，已矣见此粲。"}
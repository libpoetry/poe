{"id":"239779","title":"天马歌·天马天上龙","dynasty":"宋代","author":"宋无名","text":"天马天上龙，驹生在汉间。两目夹明月，蹄削昆仑山。元气饮沆瀣，躍步超人环。天上玉帝才不骑，负食虎豹晓出产。减没流彗姿，歘忽紫电颜。黄道三十六万里，日驰週天去复还。时乎降精握洼中，龙性变化终难樊。天马来，瑞何朝，化为龙，应童谣。騶虞仁因耻在坰，龙亦绝足归赤霄。风沙无岂大宛种，虽有八极安能超。天马来，支雾开。天计騕裹鸣龙媒，龙媒不鸣鸣驽骀。"}
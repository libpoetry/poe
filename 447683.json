{"id":"447683","title":"余屡至姥山，例随游人自北船塘登岸，庚寅秋取道南船塘，途中见萧瑟老院，闭门无人迹，询之竟淮军昭忠祠也","dynasty":"当代","author":"潘乐乐","text":"水拍石碛冷，来客信已寡。独有吊古人，拾级出林罅。苍苔积古锈，大石滴青赭。上立塔嶙峋，独支乱云下。浩淼水无涯，天际落日泻。中涌豪杰士，身冲万矢射。杀贼复拒夷，血肉掷四野。一椽历劫存，衰草覆颓瓦。门闭秋风里，寂寞谁奠者？剩摩残字在，临风泪盈把。"}
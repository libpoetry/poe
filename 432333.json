{"id":"432333","title":"叶老云峰赠诗四首原韵答谢","dynasty":"近现代","author":"杨民仁","text":"黄花看罢又梅花，到处风光自有加。千里飞航顷刻到，申江底事话天涯。诗潮滚滚伴君行，难写今番离别情。莫说年衰吾老矣，生花笔底自纵横。两度春申两季连，天伦乐聚更忻然。遥知共醉团圞夜，笑看孙儿喜不眠。一枝妙笔果无伦，读到君诗满室春。愧我中空清似水，难将锦句报春申。"}
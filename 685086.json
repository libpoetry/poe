{"id":"685086","title":"一川亭为高明杨上舍题四首 春","dynasty":"明","author":"王渐逵","text":"独怜小筑向林扃，絓组年来意已轻。白李红桃开欲遍，满川春色在孤亭。绿阴重护北窗棂，一味凉风解宿醒。湘簟藤床欹枕后，不将真趣问渊明。苍松翠竹逐年芳，三径由来晚未荒。已约黄花重载酒，不堪风雨近重阳。嚣尘万井隔寒烟，素月流光映碧川。好似山阴风雪夜，是谁重放剡溪船。"}
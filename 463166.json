{"id":"463166","title":"天香 读碧山《天香 龙涎香》","dynasty":"当代","author":"林英男","text":"涛匿蟠峤，簸天黑海，犹荡半空香气。地撼雷蹄，骑云箭雨，顿卷三秋馨桂。荷花十里，繁华地、霜摧飙洗。几度弯刀弓月，千家雪檐冰泪。凭谁孱柔一纸？诉溟荒、断魂心字。莫道碧山烟翠，隔江难寄。夕照盈盈恨水，但潺咽、声声情未死。吴市吹箫，钱潮欲起。"}
{"id":"252073","title":"庆春泽·浴南温汤","dynasty":"现代","author":"邵祖平","text":"乾轴流膏，阳和炽炭，玉池终日常盈。蒸燠爞爞蕴隆，红雾吹冥。挂冠解带欣浮拍，融热浪，肌缓骸轻。洗连朝马殆车烦，毛发俱清。人间尚有鸳鸯病，看双携过浴，摇荡春星。助忆黄山仙汤，桃岭渟泓，出山何事心消冷，怕横流，卷尽孤馨。换帻临风，自纵长谣，自濯长缨。"}
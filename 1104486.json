{"id":"1104486","title":"朝中措 其二","dynasty":"宋","author":"无名氏","text":"红鸾飞下绿云中。天淡日和融。回首小园桃杏，怜伊独困霜风。妖姿丽质，天然富贵，不假铅红。梦作一双蝴蝶，翻翻绕遍芳丛。洛阳常见画图中。春去只心融。国色辉开寒日，天香熏破霜风。平生看了，姚黄魏紫，一捻深红。莫是神仙韩令，裁成顷刻花丛。宦游只欲赋归休。花为解离愁。看取星星潘鬓，花应羞上人头。武陵流水，桃源路远，空误渔舟。把住春光一醉，从教风叶悲秋。风雨朝来恶甚，池塘春去无多。绿杨阴里溜莺梭。枝上老红犹堕。酒满蚁浮金匜，烛残泪滴铜荷。更阑孤枕奈情何。只恐巫山梦破。翠岭游仙梦破，暖香残酒醒时。子规啼月下花枝。日涌山光照市。柳拂眉间黛色，桃匀脸上胭脂。萋萋芳草路无泥。脉脉归心似醉。风雨馀寒过了，池塘春水生时。迁莺飞上拂云枝。春遍柳村花市。酒面清空似水，玉杯温莹如脂。莫教花谢涴尘泥。把住东君索醉。"}
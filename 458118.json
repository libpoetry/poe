{"id":"458118","title":"同前出外得辣椒一碟，极烈者也，更复携酒返班，饮中随书 其四","dynasty":"当代","author":"卢青山","text":"有物生山野，幼青老则红。垂悬矮枝上，密叶相闭封。此非人间种，亦非堕月中。智者享其美，安复辨其宗。入口刀斫舌，喉鼻如火攻。入腹军哗变，鼓荡谁能雄。此我幼所嗜，及长难重逢。棚种温室养，钝退如衰翁。今夕复何夕，觌此幼年朋。持嗅气已在，况复入锅烘。不有杯中物，暴殄此天工。醉笔为之颂，嗟无鬼神通。"}
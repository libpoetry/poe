{"id":"883359","title":"醉蓬莱 力修宝学贤表宴胡明仲侍郎，遣歌姬来乞词，作醉蓬莱令歌之","dynasty":"宋","author":"孙道绚","text":"看鸥翻波溅，蘋末风轻，水轩消暑。云叠奇峰，破桐阴亭午。列岫连环，溜泉鸣玉，对幅巾芒屦。况有清时，风流故人，剧谈挥麈。才冠一时，论高两汉，书扇豪踪，吐凤辞语。昼锦归来，庆长年老母。且尽绿尊，莫怀归兴，听扇歌高举。会见登庸，泥封诏下，促朝天去。"}
{"id":"826703","title":"法曲献仙音·咏?厂家藏陆象山先生珊然琴","dynasty":"清末近现代初","author":"章钰","text":"佩玉斋黄，濯缨池塞，欲听元音何处。楚昔亡弓，赵今完璧，低徊象山风度。想静坐嘉名锡，愔愔感嵇赋。断纹古。记当年、鹿鸣初唱，消息到、曾是一弹再鼓。盾样帝新翻，料凄然、身世南渡。琐骨玲珑，试张弦、如与仙遇。问鹅湖高会，那日磬笙调否。"}
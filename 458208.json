{"id":"458208","title":"醉中得晏善水电为作","dynasty":"当代","author":"卢青山","text":"少年与子一钵食，腹鼓即欢双眼直。巴陵玉绿为群峰，洞庭之波横天隙。轻舟来试青衫风，南湖君山日日逢。巨涛荡簸不自立，犹斥双桨奔苍穹。中年舟向南天送，故人故国抛如梦。孰谓中宵电忽至，使我双泪如潮动。相报世事惟辛艰，心疲体竭两不堪。妻孥衣食不能定，况复荒荒梦少年。少年不梦亦已已，事此父母与妻子。到我疲舟归来时，为我满湖排杯子。"}
{"id":"431332","title":"新居","dynasty":"近现代","author":"方鹤斋","text":"垂老犹营一亩宫，庆云西角桂桥东。春风杨柳知谁属，自写幽情唱永丰。不学儿童捉柳花，荒园自理爱春华。莫教错比扬雄宅，履道坊前白叟家。闲来书画自陶情，南北玻窗照眼明。问字有人时送酒，年家子弟小门生。寂寥幽巷似山村，春昼客稀常掩门。一缕箫声落庭院，卖饧人到舞雏孙。"}
{"id":"1021208","title":"偈颂四十一首 其三十三","dynasty":"宋","author":"释普宁","text":"同饮龙渊，同依师席。切瑳琢磨，相滋相益。分袂东西，各提祖令。越漠来投，心胆倾尽。执别恰恰一周，千里俯垂辉映。举众再奉慈光，无异拨云见日。若是向上向下，总将靠之一壁。忆得凌霄蛊毒之家，水也不曾沾他一滴。阿呵呵，会也么。青山不锁长飞势，沧海合知来处高。"}
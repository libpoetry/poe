{"id":"835278","title":"八声甘州 重阳园中独坐，菊花有开者","dynasty":"清末民国初","author":"沈曾植","text":"舫斋西背指菊花开，餐英太清寒。自灵均去后，远游无绪，往日难还。缭绕秋空雁字，漫画不堪观。海鹤霜辰警，如此江山。影事回环重数，怕老君眉皱，秋色阑珊。惜秋花郑重，写出瘦诗看。又多少回黄转绿，恁上云乐语老胡谩。龙山去，几人帽落，鬓影霜残。"}
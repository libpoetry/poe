{"id":"163377","title":"上曹宪使五十韵","dynasty":"宋代","author":"程公许","text":"骥不称其力，文当与德兼。褊能多悻悻，小器成沾沾。行世吾谁与，窥公意自厌，秉心漫以格，植操静而廉。信矣天资媺，加这学力渐。岩岩疑壁立，滟滟乃渊潜。李杜波澜阔，黄陈律令严。鉴鈜谐律吕，璀璨溢缃缣。振采贤关辟，疏荣物议佥。董帷终日下，戴蒿几重添。江汉荆之望，龟蒙鲁所瞻。鹢飞俄引却，蝶梦一何恬。万里纡朱绂，孤峰对白监。清吟凭月台票槛，长啸倚风簷。偶过伊川洞，高褰刺史襜。简宽疏讼缿，恻怛到穷阎。治行流江海，除书降陛廉。六条颁属部，五听察苍黔。紫塞尘方暗。红巾党未殓。人情弥震汹，邻境倍危阽。所恃福星照，能令妖焰熸。"}
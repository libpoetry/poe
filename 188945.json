{"id":"188945","title":"题临赋轩·苍山围岑寂","dynasty":"宋代","author":"洪迈","text":"苍山围岑寂，下有一水奔。闭户卧风雨，束蒿翳篱藩。寥哉只树人，心远忘世喧。此身自蘧庐，长物余此轩。鸟语幽梦断，香横经帙翻。未成借路行，自要窥潺湲。远师渊明意，不愧灵魂。月度了无迹，风行偶成痕。心境两清妙，尺喙何由吞。赋诗安所取，碧云未足论。何当揣朱丝，窈眇弦我言。"}
{"id":"641439","title":"奎倚席渭城校室伏承耕学袁公雪樵秦公二先生远自故里寄惠新诗教诏之谊暌离之情备溢乎辞捧诵再四感愧交并不能已已既次严韵属和奉怀因兴起丰城云门河南公武潜夫诸先生例借前韵各成一首以见区区向往之私至于落句嬴瀛互用亦足明仆于二先生无少偏党也 其一 答耕学","dynasty":"明","author":"殷奎","text":"木鱼桥下城南路，三十年来往复情。梦寐隐居高晚节，绸缪姻好仰平生。子云奇字人稀识，东野新诗孰使鸣。无计即归陪第语，行藏聊复任黔嬴。"}
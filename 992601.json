{"id":"992601","title":"夜酌赵侯家闻合流曹光道诣府遂访之一夕纵谈明日光道赴本任邀余诗送因叙其言以赠焉","dynasty":"宋","author":"梅尧臣","text":"方与旧将饮，谈兵灯烛前。闻有故交至，心喜辄轮边。跨马踏明月，往见竞留连。且共语出处，子怀予久然。男儿太平时，功业未可先。故当守诗书，道义跻古贤。苟复不得用，卷以放林泉。吾蕴诚若此，奈何贫所缠。仕宦偶同郡，文字可以传。行行志兹语，聊用乐永年。"}
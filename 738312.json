{"id":"738312","title":"秋晚行","dynasty":"清","author":"僖同格","text":"秋原落日秋坟荒，老狐出踞坟穴旁，呼风向月啼晚凉。道人步屟榛莽中，搴蓬坐指枯??。吾与汝皆亡是公，尔未尝死我未生。野磷古血徒相惊，归欤试作《秋晚行》。呜呼！世人鲜有不死身，东坡说鬼君无嗔，鬼亦岂不尝为人。且与妇子烹秋茶，寒镫作蕊如作花，道人夜久犹咨嗟。"}
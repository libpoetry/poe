{"id":"357212","title":"百字令·和病鹤《伤春词》长歌韵","dynasty":"清代","author":"黄人","text":"填词佳处，葬花天、换了晓风残月。甲帐珠襦曾选梦，才向画图省识。咒鲤豪情，庖麟逸兴，仙俪应相得。镜台眉使，肯随弥剌同灭。几人故事曾闻，人天流转，只是须臾别。卷里有人呼欲出，不待潜英制石。此去西湖，幽灵来往，万一堪踪迹。再来同室，青袍残涕休雪。"}
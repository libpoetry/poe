{"id":"764945","title":"浣溪纱 其二 十年前谱江山船曲八阙钱塘富春间十七八女郎争引箜篌传唱今秋重至江干雾鬓风鬟都非畴昔亦无能翻旧曲者酒酣耳热情思黯然偶诵旧曲誇客客曰对新人诵旧曲江郎才尽耶遂即席重倚八阙命曰后江山船曲","dynasty":"清","author":"薛时雨","text":"刘阮重来往迹荒。桃花流水两茫茫。双飞不是旧鸳鸯。黯黯青衫题曲客，萧萧白发驾船娘。夕阳影里话沧桑。"}
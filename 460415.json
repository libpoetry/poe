{"id":"460415","title":"贺新郎　重阳日与邻儿前溪中捉蟹，戏赋","dynasty":"当代","author":"卢青山","text":"蟹汝来前也。看重阳、高秋烧岭，太阳炙瓦。鹰眼穿茅电逐兔，万类竞相驰射。汝怎在、溪中石下？如此明时独不出，岂无能似我灌园亚？苟如此，我将赦。又闻巨足横行胯。更无肠、螯张目举，真大恶者。杀汝国人皆曰可，快我今宵一斝。蟹稽曰：“先生笑话。水陆相离安足害？是丈夫当斩人中霸”。蟹落手，心惘诧。"}
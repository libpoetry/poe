{"id":"444882","title":"满庭芳  初至青岛游回澜阁感题","dynasty":"当代","author":"顾敏燕","text":"水舞狂涛，阁回惊浪，栈桥几度凭栏。敞怀游目，浩浩更漫漫。圆却儿时旧梦，碧波上、一叶清闲。乘风过，波峰浪谷，飞雪悦朱颜。潺潺。归此处，青溟有量，天籁无弦。笑当时河伯，自得悠然。秋水春潮滟滟，终成这、黛海苍澜。今来也，胸中万里，挟浪向天边。"}
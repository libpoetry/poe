{"id":"685846","title":"朱华塔成三首","dynasty":"明","author":"卢宁","text":"竖塔障江涟，吾民种福田。孤高周石室，明远汉通天。金紫千家丽，仪章六代贤。平川成乐土，长世祝皇年。伏见星辰驾，崚嶒云汉梯。图开千地会，宝积四天齐。光射薇垣北，影参莲岳西。磨崖来俊彦，名姓雁行题。秩晋文翁郡，台崇卓笔峰。炎荒金翡翠，秋宁玉芙蓉。化俗知无策，覃恩赖九重。登临惭竹使，题染别花封。"}
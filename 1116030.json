{"id":"1116030","title":"历代诗 三皇五帝","dynasty":"宋","author":"杨简","text":"混沌凿开知几岁，洪荒莫考传承裔。但闻前史载三皇，伏羲神农及黄帝。三皇之后五帝传，少昊颛顼高辛继。唐尧虞舜又继之，天下于斯为盛际。尧舜天位传禹王，禹之子启传太康。仲康王相少康后，王宁王槐及王芒。王泄不降王扃立，王廑孔甲何淫荒。王皋之后有王发，桀放南巢夏始亡。十七君馀四百岁，夏之天下遂为商。商汤兴时民戴后，外丙仲壬继其后。太甲沃丁及太庚，小甲雍己及太戊。仲丁外壬河亶甲，祖乙祖辛传沃甲。祖丁相继有南庚，阳甲之后是盘庚。盘庚能复兴商邑，不幸小辛小乙立。武丁有德号高宗，祖庚祖甲又无功。廪辛庚丁逢武乙，太丁帝乙衰王室。末有纣辛名曰受，民心遂归周武后。六百馀年三十主，周得天下商遂亡。后稷文王世几传，武王方得天下全。成康昭穆及共懿，孝夷之后厉兼宣。幽王见杀平王立，以上凡经四百年。平王避难迁洛阳，桓庄僖惠襄顷匡。定简灵景兼悼敬，二百馀年春秋王。春秋之后周之晚，元王贞定相承纂。哀考威烈遂传安，夷烈显圣慎靓赧。三十七主始为秦，八百馀年谁谓短。始皇继周称皇帝，传子胡亥为二世。子婴灞上降汉王，四十馀年非久计。西汉十二君，高惠吕后文。景帝传于武，遂及昭宣元。成哀平帝后，王莽乃为君。昌邑兼孺子，二人不足云。东汉之光武，高皇九世孙。诛莽中兴后，依前十二传。明章称显肃，乃及和殇安。顺贤冲与质，桓灵极不君。终当孝献帝，汉室遂三分。两汉四百载，分为魏蜀吴。曹操始居邺，刘备据成都。孙权在金陵，鼎足互相图。蜀从刘备传后主，四十馀年为魏虏。吴传孙亮至孙休，晋封孙皓归命侯。魏有文明俱称帝，齐王高贵还相继。陈留王立共五君，大业卒传司马懿。晋人司马氏，相魏敢专权。懿师昭不帝，追谥宣景文。武帝受魏禅，惠帝实童昏。刘聪害怀悯，由此失中原。夷狄陷河洛，元帝南渡江。宣帝之曾孙，立号都建康。明成康与穆，哀废最堪伤。简文武安后，桓玄暂称王。卒闻恭帝世，逊位宋武皇。两晋十五主，二百年而亡。宋武是刘裕，传位从东晋。荥阳与文帝，遂传武帝骏。前废乃有明，后废乃立顺。八主六十年，萧齐因继运。齐主萧道成，乃是萧何孙。武帝郁林王，海陵鸣帝鸾。东昏至和帝，七主不足论。二十有四年，萧梁遂建元。萧衍梁武帝，其子号简文。孝元恭皇帝，前后共四君。五十有六载，大位俱于陈。陈武名霸先，文帝废帝传。宣帝及后主，共三十二年。六朝至此灭，天下归杨坚。杨坚隋高皇，炀帝遂淫荒。恭帝不足道，四海正扰攘。三主四十年，天下禅于唐。唐祖是李渊，太宗高则天。中宗曾见废，睿宗传与玄。肃代德顺宪，穆敬文武宣。懿僖及昭哀，二十一君传。二百九十四，朱梁称元年。梁主是朱温，篡唐都汴宋。友圭及末帝，灭于李克用。庄宗克用子，灭梁又称唐。明宗与悯潞，灭于石敬瑭。敬瑭晋高祖，其子号少主。虏为负义侯，契丹入中土。晋亡汉始立，知远实姓刘。传子称隐帝，二世遂为周。周家有太祖，姓郭乃名威。世宗及恭帝，仅能十载期。共五十三年，天命遂有归。太祖太宗兄授弟，两派天源称善继。真宗嗣位及仁宗，以子传孙皆圣裔。英宗有诏嗣濮王，次及神宗哲宗世。徽宗行道付钦宗，高宗南渡中兴帝。孝宗之末嗣秀王，揖逊两朝诚鲜俪。"}
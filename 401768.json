{"id":"401768","title":"满江红 全国古琴拍谱会雅集扬州珍园，分袂之顷，谢雷巢作水龙吟赠别，赋答","dynasty":"民国末当代初","author":"饶宗颐","text":"水木清华，算赢得、湖山未瘦。春渐老，平山堂外，烟光依旧。人到中年耽佚乐，川连平野添神秀。看江山，元雅竞扬芬，琴丝奏。南雁落，樵歌又。朝飞雉，出纤手。谩写入悲丝，临歧时候。云拥关河堪送老，人归城郭空搔首。笑平生、何事乌蹄间，闻折柳。"}
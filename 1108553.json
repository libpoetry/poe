{"id":"1108553","title":"和钟子鸿二首","dynasty":"宋","author":"刘克庄","text":"匹雏欲拔佞山难，还敕区区慕守官。捋虎自怜馀勇在，狎鸥似责昔盟寒。新麻断腕毋容草，堕甑回头不更看。老子平生差耐事，肯于得丧置悲欢。清吟颇觉续貂难，衔袖勤于贽热官。怪子车轮行地远，愧予门户似冰寒。舂粱礼数呼儿具，覆酱文章怕客看。老去商歌声满屋，孰云野处寂无欢。"}
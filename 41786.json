{"id":"41786","title":"满江红·余草腐","dynasty":"金朝","author":"段克己","text":"余草腐，而吾菊始发数花，生意凄然，似诉余以不遇，感而赋之。因李生湛然归，寄菊轩弟雨后荒园，群卉尽、律残无射。疏篱下、此花能保，英英鲜质。盈把足娱陶令意，夕餐谁似闾洁。到而今、狼籍委苍苔，无人惜。堂上客，须空白。都元衙，怀畴昔。恨因循过了，重阳佳节。飒飒凉风吹汝急，汝身孤特应难立。谩临风、三嗅绕芳丛，歌还泣。"}
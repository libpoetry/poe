{"id":"462864","title":"思远人","dynasty":"当代","author":"裴涛","text":"朝渡汉之南，暮宿宜都市。昔有远行人，睽阔隔千里。千里胡为遥，念念隔一纸。远人今时归，千里来何驶。相逢若为言，相逢徒悲喜。妾如江上山，君若山前水。山花红如昨，江水流如此。山或为水倾，水不为山止。妾闻异风俗，可以迁橘枳。妾问君如何，君诺轻生死。生死虽可轻，来日何可俟。未若将来心，请自今日始。"}
{"id":"145675","title":"迷神引·白玉楼高云光绕","dynasty":"宋代","author":"朱雍","text":"白玉楼高云光绕。望极新蟾同照。前村暮雪，霁梅林道。涧风平，波声渺。喜登眺。疏影寒枝颤，太春早。临水凝清浅，靓妆巧。瘦体伤离，向此萦怀抱。觉璧华轻，冰痕小。倦听塞管，转呜咽，令人老。素光回，长亭静，无尘到。烟锁横塘暖，香径悄。飞英难拘束，任春晓。"}
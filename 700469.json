{"id":"700469","title":"春日与客宿金山二首","dynasty":"明","author":"顾璘","text":"江上春山青可怜，角巾同泛过江船。峰光仄起通人径，海色平铺到酒筵。烟月光摇洲树动，风涛声撼石堂悬。驱驰久恨妨清兴，徒倚废知废夜眠。灵峰为爱及春游，冉冉风烟数倚楼。海上帆樯夷夏接，江间台殿古今浮。行逢嘉树韶华动，坐傍高云客思愁。铁瓮不孤开大府，紫宫遥拱对神州。"}
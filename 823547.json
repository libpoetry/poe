{"id":"823547","title":"内家娇 次柳屯田韵","dynasty":"清末近现代初","author":"吴湖帆","text":"结绮茅亭，傍邻谢馆，遥指静坊春霁。閒修画谱，宜有词仙占得，翩翩多媚。倚醉玉搔曼舞，偎香步、摇飞翠。对倦途向往，离情铸爱，风露谁计。十里。芳尘消脸际。未损旧时殊丽。省横塘迢递。认紫水罗裙，溅痕尽弃。几许柔肠回处，偏生素心灵气。燕来却入室双双，好教一笑迎睇。"}
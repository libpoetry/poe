{"id":"253080","title":"送董小明之杭州","dynasty":"现代","author":"金鉴才","text":"当时踏雪东阳路，寒梅无力坼花枝。今日秋风送君去，钱塘诸子各解颐。韶光过度周星七，坎坷经来只自知。君有才谋骋两浙，少年挥发正可期。含雨远山积翠重，小径新开菊满篱。取舍行藏仰人力，湖光山色萦梦思。兰台瞩目江天阔，应是西南风起时。眼前仿佛云烟乱，畴昔情怀岁月移。岁月移，犹可记，白峰除夕夜，泰岳天门诗。"}
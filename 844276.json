{"id":"844276","title":"哭二兄","dynasty":"清末民国初","author":"林朝崧","text":"六旬过二年非夭，老马为驹事可嗟。快意黄金随手尽，回头白日向西斜。宣城博进催官牒，蒿里新坟泣暮鸦。惆怅秋风吹葛帔，遗孤谁抚乐安家。三寸桐棺碧岭隈，虞歌执绋有谁来？毕生俭德家终破，累叶门风首忍回！受谏君无今日祸，解纷我愧古人才。伤心已卖田园尽，又为儿孙筑债台。"}
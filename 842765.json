{"id":"842765","title":"舟中忆爪哇之游杂述八首 其六","dynasty":"清末民国初","author":"陈宝琛","text":"冬弄三宝泉，春窥三宝洞。舵师遗蓬颗，犹为俗所重。万事贵开先，市蚊例一鬨。蚩蚩四百载，奔走香火供。无怪纵横徒，悬河便动众。哀吾神明胄，流徙坠区霿。应运学始芽，无人与培壅。使槎近沓至，父老苦赠送。怀保信得人，一夔已足用。"}
{"id":"387782","title":"金缕曲·闻莺，四叠前韵","dynasty":"清代","author":"樊增祥","text":"莫遣芝麋蹙。伴萧闲、张家画史，鲍家书目。蓦地金衣墙北坐，花底吹笙相续。即此是、春山乔木。疗得世人无妒忌，便舍身、甘入桐君绿。吾当汝，异书读。小秦王调唐宫曲。绕建章、歌珠一串，柳烟霏绿。解释东风无限恨，不学红鹃夜哭。画廊畔、柑双人独。天与诗家颁鼓吹，傍绿阴、结构三间屋。鸣睍睆，胜吹竹。"}
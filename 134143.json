{"id":"134143","title":"谢始平公以近诗一卷赐示","dynasty":"宋代","author":"司马光","text":"皇家骏命承苍穹，烝民这杰生维嵩。圣贤会合若符契，坐致四海登熙隆。三阶清平九鼎重，指麾拱揖安华戎。人情谁不乐将相，往往皓首忘疲癃。北平饮乳尚怀印，千秋乘车犹入宫。唯公致政年甫至，耳目明利志气充。幡然脱去万钟禄，心仪高远如翔鸿。"}
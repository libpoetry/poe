{"id":"302605","title":"蕉园焚其诗留卷尾馀纸记日用因赋","dynasty":"现代","author":"黄仁基","text":"千万亿卷归空虚，汗牛塞屋犹其馀。尘积虫饕亦徒尔，谁复一一为爬梳。纵使爬梳我何得，闭门琢句聊自娱。意之所适遗巧拙，四时花供千于喁。如何焚去不自惜，权当败叶堆茶炉。便将生计付馀纸，区画出入行疏疏。料量盐豉亦不易，未知勤家了债无。可能预储沽酒费，万愁消尽春风初。"}
{"id":"466365","title":"生查子　秋夜三章","dynasty":"当代","author":"卢青山","text":"万户闭门扉，秋意寒如火。携此满天秋，独去阶前坐。月色淡如眠，星斗沉将堕。渐觉散斯心，漫向乾坤播。古蟋微其声，大寂如相和。有物恍然来，万物之中过。对面立青山，似亦无非我。宇宙自茫茫，我复居何所。古亦在吾中，后不后于我。问我“汝为谁”？语出千年左。漫漫月光流，流转随圆椭。饮此月光芒，拥此光芒卧。"}
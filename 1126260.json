{"id":"1126260","title":"游玉隆宫四首","dynasty":"宋","author":"曹勋","text":"宫宇璇题日月明，几经戎烬独峥嵘。庭中欲问参天柏，一饷清风相伴行。由晋神功竦八荒，抑奸扶运焕天章。中原正苦鲸鲵毒，应为苍生淬剑铓。至日西山道路长，逍遥暂喜息奔忙。无人共饮山村酒，只对清虚一炷香。至日栖栖水竹村，晚寻净舍拂征尘。梅花未见临清浅，已有鸣鸠唤早春。"}
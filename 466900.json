{"id":"466900","title":"新编系列剧《天龙八部》 第十六卷八首","dynasty":"当代","author":"杨启宇","text":"青春作伴舞郎当，祭酒风颠训导狂。侍候上峰侬本份，管他飞短与流长。横陈玉体广庭间，秀色玲珑自可餐。美食佳人同一箸，鱼腩熊掌得双拈。百业工农兵学商，与时俱进论排行。天罡地煞从头数，第一风流属孔方。无私奉献竞妖娆，舞后歌皇秀一遭。最是曲终人不见，数峰青并债台高。底事须卿鼓吹来，吾家妞妞自多才。夤缘只说花添锦，马屁谁知竟拍歪。戳破青天一窟窿，乌纱摘去即轻松。忽传异地升迁去，人面桃花依旧红。迈宋超唐气象新，铺天盖地尽诗人。怜他大雅扶轮手，字顺文从尚未能。人生如戏戏如人，泼墨挥毫尽有神。一自登坛成赋后，蜀山顽石也惊魂。"}
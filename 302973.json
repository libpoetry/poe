{"id":"302973","title":"高阳台·比户繁灯","dynasty":"现代","author":"黄侃","text":"比户繁灯，深帷花燠，新春乍渐鹴裘。罢洗朝酲，吟情一例悠悠。江城箫鼓临元夕，掩重关久误佳游。也无心，朱幰银鞍，绮陌东头。乐昌半镜何时合，算情缘未断，不负绸缪。漫卜金钱，眼前胜景谁酬。鸾笺枉是凭青鸟，叹紫姑空解藏钩。只应他独处姮娥，永照离愁。"}
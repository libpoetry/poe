{"id":"121012","title":"棋盘仙迹","dynasty":"宋代","author":"韩信同","text":"唐山绝顶棋盘石，戏局流傅名自昔。仇勒细间白发翁，云是仙人曾对奕。苔封石灯不敢多，竹引清风时拂试。个中黑白子不留，想是仙童为收拾。又不闻樵采之人王子质，邂逅仙人执手谈，赢轮未决藏机密。贫看柯烂不知时，少憩山中方七日。谁识囊中日月长，归来尘世无相识。"}
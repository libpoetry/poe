{"id":"705084","title":"简钱彦林谋阻唐宜之金陵之行","dynasty":"明","author":"魏学洢","text":"野航去住浑难定，似向金陵烟雨中。凤老何天寻竹实，雁栖随地傍孤篷。浮踪三宿伊无恋，幽绪千层我较浓。半里梅花劳梦想，况堪山水隔重重。不惜相随日数回，武塘曾见几人来。君逢好友邀吾共，吾有奇怀向友开。此去倘离香树圃，何年同住藕花隈。天雄归骑行将近，留策应须细细裁。"}
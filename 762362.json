{"id":"762362","title":"尾溪","dynasty":"清","author":"孙元衡","text":"雕阴山下绥州道，擂紫骝冲无定河。水回沙走不敢立，停留顷刻身蹉跎。行到天南渡吼尾，涾?不啻重经过。自斗六门绕柴社，派分贯串东西螺。是时秋旱井泉涸，荡潏盘?旋为涡。方春一雨鼋鼍舞，纵有班匠无轻艖。当年上马身手捷，银鞍不动根连柯；今乘笋舆仗人力，诸番火伴来奔波。蚪螭罔象竞擎捧，爬沙百脚工腾那。昔不动颜今股慄，织愁编臆纷乾梭。平生作事耿奇气，履险弗惧心靡他。毋乃勇怯随年改，念此迸泪双滂陀！"}
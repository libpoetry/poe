{"id":"428033","title":"临江仙 汤靖贻我小花猫，又于十一月号解放军文艺中获见守卫南海某处礁石上灯塔之刘德福同志孑然一身，日夕与惊涛骇浪相搏，三年无稍倦，相伴惟一画眉鸟，能作人语，恒唤老牛守灯，学习雷锋八字。感成此曲","dynasty":"近现代","author":"龙榆生","text":"喜得汝来相慰藉，偎依忍唤狸奴。摊书未觉一身孤。幕天席地，吾亦爱吾庐。震撼风涛标独立，八哥相伴何如。大牛形象我能摹。闪光灯塔，魂梦与之俱。"}
{"id":"309875","title":"渡江云·秋晓和庸斋","dynasty":"现代","author":"邓桐芬","text":"清秋怜夜水，碧云望极，曾几识圆蟾。画屏轻梦远，凤烛西窗，别泪短擎粘。天涯此夕，念湖海，萍梗长淹。更漏残，一庭风露，星影落层檐。新添清霜点鬓，病骨欹风，惯闲门独掩。休更问，阴晴何意，离合谁占？素天烟邈秋河近，奈嫦娥、终隔湘帘。尘世事，无端哀乐常兼。"}
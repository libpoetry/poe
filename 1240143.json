{"id":"1240143","title":"老病叹","dynasty":"元末明初","author":"刘基","text":"我身衰朽百病加，年未六十眼巳花。筋牵肉颤骨髓竭，肤腠剥错疮与瘸。人皆爱我馈我药，暂止信宿还萌芽。肺肝上气若潮涌，旧剂再歠犹淋沙。有眼不视非我目，有齿不齧非我牙。三黄苦心徒自瘵，五毒浣胃空矛戈。因思造物生我日，脩短巳定无舛差。琚瓆不能使之少，卢秦焉能使之加。攻犀盬朽各有分，凫悲鹤悼何缪耶。不如闭户谢客去，有酒且饮辞諠哗。"}
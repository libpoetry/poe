{"id":"844422","title":"秋试报罢久滞里门感赋二首","dynasty":"清末民国初","author":"金武祥","text":"跋浪仍归点额中，依然??对秋风。学荒敢惜求全毁，遇蹇惟成得半功。莫向文章论得失，要从气数验穷通。即有多少青云客，知否投时语尽工。百年身世望漫漫，乱后还乡亦大难。偏到穷途增客感，漫从远道博亲欢。自怜去住无长策，久阅炎凉转达观。闻说终南多捷径，问君投笔可能安。"}
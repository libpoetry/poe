{"id":"462071","title":"催雪 为添雪诗序","dynasty":"当代","author":"添雪斋","text":"催雪词成，催别曲结，令己深知是客。此失路之人，与谁重识？纵有诗章万古，唱和者、而今都沉寂。色心渐淡，文心渐灭，独看飘白。寻觅。也难得。只几点疏梅，问伊消息。却未记、归时已无多刻。可奈浮生过了，怎还在、风中长相忆？如子谓、瘦骨三分，作尽世间平仄。"}
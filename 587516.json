{"id":"587516","title":"于穆赠袁少司徒也袁公三十年显仕犹敝廛一庐","dynasty":"明","author":"霍韬","text":"于穆袁公，绩德耆年。德绩之徵，徵德于天。袁公徵德，是身一廛。袁公一廛，皓鬓周还。维是一廛，袁公是便。乃强袁公，踧踖日边，华发实研。上林鹳鸾，瀛沿朝烟。冲彼朝烟，舆徒是联。舆徒是联，冲上林烟。听上林歌，歌卷阿篇。圣人载歌，被是五弦。"}
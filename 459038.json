{"id":"459038","title":"将进酒。元月二十二与肖饮赋此以为劝","dynasty":"当代","author":"卢青山","text":"天地夫谁为主始，人世夫谁为绝止？当其二者未分时，二子怆然举杯子。雨落云溪之凄清，冬压云溪之霜霖。人怀耿介之玉璞，世有万美之凋零。饮以酒，歌以狂，哭以声。万山杂遝趋奔驰，万水激荡生喧豗。摧日翳云捲横肆，盖地长雾迷天梯。吾将上索乎阊阍，请长风其为裳衣；吾将下及乎黄泉，使锸锄其为途歧。知江浒之辽远，悲吾生之倏非。肖子，其举杯。"}
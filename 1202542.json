{"id":"1202542","title":"放心闲 返老还童","dynasty":"元","author":"王吉昌","text":"地水火风。装成四大，到头衰老成空。死生蝉脱，凭据妙用修崇。合天地、推移真造，阴阳运、匹配雌雄。神胎剖判，氤氲圣体，轻健还童。养就如如，玄皇消息，匠至虚、法像灵通。密藏浩气，廓变化，体无穷。恣□赫、元初模样，跨鸾鹤、笑傲天宫。纵横自在，显超凡入圣，千古清风。"}
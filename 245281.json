{"id":"245281","title":"食笋·乃□惊躍玻璃寒","dynasty":"宋代","author":"汪炎昶","text":"乃□惊躍玻璃寒，骨被顽甲流腥涎。甦槁为穰功莫论，帝日报汝后澧蕃。或居渭水或淇园，一派逃人荒砚湾。劂后生子子生孙，头角崭然闯吾藩。拂云力在数寸间，精液不当真味全。祝融玄冥效骏奔，茭心基牙靦以惭。竹叶与汝本同根，以膠投漆无间言。当家清风酒乾坤，不敢涴以荤与羶。"}
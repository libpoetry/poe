{"id":"288283","title":"雪山·看遍天下山","dynasty":"现代","author":"徐炯","text":"看遍天下山，莫如雪山好。幻出白帝魂，划破青天晓。屏张银嶙峋，龙腾玉夭矫。百谷分寒涛，万古绝飞鸟。霞外吐光晶，雨馀贡窈窕。永作蛮云障，特生玉莲皎。造化秘孤秀，泰华惭卑小。道人神形清，冻猿颜色愀。一世不能涅，群峦但相绕。岭半雾冥冥，峰头月了了。会有素心人，相期淩八表。"}
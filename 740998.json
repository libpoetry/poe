{"id":"740998","title":"大禹开山币歌","dynasty":"清","author":"江昱","text":"开山币自神禹遗，斑驳疑带衡华泥。幕文表役古仅见，随刊想见躬胼胝。此时司空初升石夷野，考代当属虞帝制。九鼎沦亡法物尽，寸铜足宝参敦彝。荆扬贡金错三品，八年帑给先不赀。或言太公始创九府法，得无好事矜赝私。不知泉贝之利肇已久，洪范食货畴衍箕。禹采历山著典籍，读书不到徒多疑。尧舛铸文缅在昔，况值帝终王始风会移。懋迁有无类粟帛，安能交易通毫釐。奏庶艰鲜暨益稷，肯凭威令奔穷黎灵异。或称黄龙应龙助烈焚，亦非一手一足支。将建平成地天绩，区区岂恃公句期。若论为民用民力，后何当逸前何疲。舟车橇?急己溺，伟义非可绳蚩蚩。后世动众急鼛鼓，水衡钱亦专所司。本乎人情乃王道，漫云不距先祇台。摩挲镇日增累欷，姒氏明德遥堪追。圣神所作定有赫，厌火应敌岣嵝碑。川泽山林佩以入，神奸不若纷远离。要之至宝不论用，所贵即物能见德。直为万世作表式，珍重勿替同玄圭。"}
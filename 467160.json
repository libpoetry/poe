{"id":"467160","title":"粤中纪游 其二 谒孙中山故居","dynasty":"当代","author":"陈忠平","text":"百载旧蓝图，赫然犹在壁。民生逢不辰，公去叹何急。溽气闷青天，噪蝉欢赤日。踟躇凉殿中，胡以汗衫湿。市深妨远目，直上石峰巅。转首楼如棘，披云日在肩。江流侵湛海，鸥梦锁重烟。要待盲飙举，潮尖一叩舷。日挂檐牙碧，阴晴六百年。一江舒白练，万宇缩青田。人似云中鹤，眸横海上天。炮台依旧在，只不识风烟。三十年前旧雨盟，沈耽砚席望云腾。藻池忽作江湖阔，影事聊追懵懂曾。舞有佳人颐可解，胸无猛气酒难胜。独归馆舍梳千绪，连夜缫成系日绳。粤中诗侣一时招，为我湔消千里劳。肯惜枯肠分美酒，拼将芥末佐生蚝。隔屏每羡吟刀锐，把臂重逢谈兴高。风雨归程愁不得，荷窗写梦正醄醄。"}
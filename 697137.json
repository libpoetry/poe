{"id":"697137","title":"同诸子集吴山人叔嘉馆二首","dynasty":"明","author":"胡应麟","text":"一星随客住长安，折柬能开大将坛。自许含毫新赋就，谁论击筑旧盟寒。千门北极云中出，万寺西山雪里看。落落乾坤公等在，春明吾岂恨弹冠。春光何地不徘徊，绿酒银灯别墅开。丝竹东南传胜事，冠裳西北盛词才。吟呼片月甘泉下，坐引群星太液来。取深杯酬令节，莫教行屐破苍苔。"}
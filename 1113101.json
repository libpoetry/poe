{"id":"1113101","title":"句","dynasty":"宋","author":"张表臣","text":"已乘云气翳凤麟，六百馀岁无斯民。想像璧月何当亲，虎头摩诘俱泯沦。谁其画者陆仲仁，远绍乃祖高无伦。云移鸟灭没，风霁蝶飞翻。采玉应求破山剑，探珠仍遣水精奴。蛇蛟已尽定飞去，雷电欻惊重下来。床弩天诛韩闼览，剑锋神助宋将军。碧藕连根丝不断，红蕖著子薏何多。"}
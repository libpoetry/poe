{"id":"611245","title":"余濒行金陵诸词客分赋都下名胜兼傅之丹青壮我行色舟中无事披册展读忽然技痒赋寄酬之共得二十八景诗如其数 其二十 雨花台","dynasty":"明","author":"邓云霄","text":"萦回石磴紫苔残，吴楚凭栏入望宽。僧去不传真偈秘，客来徒把野花看。云深竹坞睛还湿，风满松关夏亦寒。鲁倚台边居两月，至今清梦绕长干。"}
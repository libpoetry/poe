{"id":"854979","title":"十月十日访琳道人于禅静寺与之徘徊泉石间甚久道人云有大龙团藏亦数年食且几尽因出刀圭许而龙躯仅馀一爪色理极苍古又云赵清献公尝得须菩提画像乃张画壁间煎所谓龙爪以饷仆迫夜来归坐县之东堂见月奉寄一首","dynasty":"宋","author":"毛滂","text":"道人泉石畔，饷我欲盘桓。见爪苍龙古，颦眉古佛寒。家风真草草，诗句自珊珊。今夜东堂梦，云披月万竿。"}
{"id":"1125747","title":"送宗泰住成都正法院四首","dynasty":"宋","author":"郭印","text":"道人活计等虚空，城郭山林处处通。随缘应现水中月，万壑千潭一照同。凡情但以俗眼观，妄义阿师取舍间。岂知片云不挂天，一来一去心长闲。少城衲子纷如粟，攘臂丛林空逐逐。忽然象罔得遗珠，契诟离娄何面目。师今携锡下孤峰，似闻猿鸟含愁容。胡不为言我常住，东西南北总相逢。"}
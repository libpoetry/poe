{"id":"433322","title":"哭沅儿四首","dynasty":"近现代","author":"萧梦霞","text":"一现昙花命太轻，不详只为忒聪明。昨宵入梦依稀处，似听娇儿索乳声。话到娇儿欲断肠，我非太上却难忘。剧怜阿姊情痴甚，果饵分留待弟尝。偎娘嬉笑总依依，一去何如竟不归。寂寞夜台天样远，秋深谁与置寒衣。病剧难求续命汤，空劳遍地觅灵方。伤心最是弥留际，喘气如丝唤阿娘。"}
{"id":"423950","title":"百字令·张佛千兄女公子北一于归江百龄君嘉礼","dynasty":"近现代","author":"周学藩","text":"秾华婉淑，是仙掌明珠，故人娇女。丫角童嬉犹昨日，转眼亭亭楚楚。专业勤修，父书能读，吐属谐宫羽。空中待听，清声雏凤如许。失喜鹊报佳期，远归髦俊，结得同心缕。充满乾坤惟有爱，相谅相扶尔汝。红烛高烧，鲜花齐撒，散作弥天雨。江郎彩笔，新来应画眉妩。"}
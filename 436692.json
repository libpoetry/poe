{"id":"436692","title":"锦堂四景图 春水满四泽","dynasty":"金末元初","author":"李俊民","text":"淼淼舒如罗带，鳞鳞皱似縠纹。谁道卧龙不起，须臾变化风云。幸得从龙变态，尚何出岫无心。正苦人閒畏日，不思天上为霖。清光一片如洗，西去姮娥耐秋。可惜广寒人老，谁将玉斧再修。山前倾盖独奇，雪里盘根岁深。千年老鹤相伴，谁似苍髯有心。"}
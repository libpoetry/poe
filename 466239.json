{"id":"466239","title":"八月一日白泥湖看荷绝句九首","dynasty":"当代","author":"卢青山","text":"岸头柔草留春态，湖上清风敌夏阳。远远青山如小艇，悠然划入水中央。飘飖风色如邀艇，潋滟波光欲语吾：“幻作莲花祈帝力，一生管领此闲湖”。桂艇移偏千片叶，诗怀迷醉万群香。荷花浴出无些饰，乞与清清雨作裳。层帷薄薄透凉风，数蕊黄黄绕四丛。恨不身如蜓影小，年年端坐藕房中。层浪密如针锈草，小舟快若电穿云。我真荷帝巡千国，万叶亭亭鼓掌迎。重吟细把不能归，我见荷花意已迷。唯有鹭鸶情债了，淡然飞去复飞回。筑室将除三亩草，移舟欲尽万湾湖。谁欤西子搴裳共，日宿荷花夜读书。浇头井水冰生脊，逐袂荷风淡入魂。小坐鸡边深木下，清蝉时响两三声。阳光暑午似刀挥，闲助连锤打豆灰。忽捲乌云天欲雨，蜻蜓野鸟乱群飞。"}
{"id":"282712","title":"锁窗寒·蓄金丝雀三年，一朝为野猫攫去，失落难愈","dynasty":"现代","author":"俞律","text":"稳坐金笼，南窗独唱，伴吾三载。联珠妙语，耳熟而今能解。道年年、久恋春风，梁园虽好孤居隘。又何如天上，茫茫碧落，买家云外。无奈。尘缘老，渐度尽三生，方来机会。十分短梦，付与马嵬摧碎。悔前番、未许太真，先归海上仙山界。到如今、除是来生，了却今生债。"}
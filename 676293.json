{"id":"676293","title":"与林施诸子秋夕自蓝原游云谷至澄浒迂宿保国寺寺在九顿峰下","dynasty":"明","author":"傅汝舟","text":"出山复入山，迂策桃花源。本为游览来，行止未须论。十里到谷口，九峰回寺门。老僧夙好事，深夜具鸡豚。饮酬自閒细，酒中有真乘。良朋发箫鼓，野客击钟磬。踌蹰烟语微，萧索月林暝。明发望赫曦，千崖一微径。"}
{"id":"828957","title":"扬州慢 题讱盦填词图","dynasty":"清末近现代初","author":"郭则沄","text":"荒翠沈山，乱芜连苑，梦边处处斜阳。记斑骓别后，早瘦了垂杨。念身世、危阑易倦，过江吟鬓，新染吴霜。纵胡沙春渺，花前多少回肠。旅蓬漫恨，莫清愁、天注须偿。赚竹里添图，蘋洲换谱，重理余狂。惘惘倚廔笛语，乡心远、约住幽香。问羊裙谁系，还凭新雁商量。"}
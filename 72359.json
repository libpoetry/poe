{"id":"72359","title":"归朝欢·无限神光常围簇","dynasty":"元代","author":"王处一","text":"无限神光常围簇。瑞霭祥云盈满目。青鸾赤凤舞仙宫。不投尘世栖凡竹。性珠明九曲。静中炼金并炼玉。做生涯、坐观浮世，几度黄河绿。天女天男天衣禄。仙语仙言仙禀覆。谢天谢地谢神祗，免教玉性拖泥漉。圣真常照烛。不亏功行丹渐熟。透晴空、太玄之外，无宠还无辱。"}
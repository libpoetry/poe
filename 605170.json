{"id":"605170","title":"豫章李太虚太史南还读余玉山驿舍留题既赋二绝谬相奖借复以大椿堂佳集治书见贻奖借益隆余于太史未同真独知之契也赋此驰谢","dynasty":"明","author":"张萱","text":"瑶缄迢递自南州，为问罗浮桂树幽。求友和年悬两地，代兴一矢共千秋。弥天霞绮今遥散，照乘明珠忽暗投。安得登龙常御李，白头鼓箧抚尘游。"}
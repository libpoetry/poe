{"id":"1113120","title":"第一峰诗","dynasty":"宋","author":"张矩","text":"穿云踏月登茅岭，一阵西风吹客衣。松俨立兮如伏，山周回兮若帏。竹泉清可鉴，苔石坐忘归。鹤唳空霭，猿啼翠微。白露下，碧烟飞。适意，忘机。歔，欷。凄，清。露重，月明。纱帽湿，裌衣轻。路险仆倦，石危马惊。近市火数点，出林钟一声。客子征鞍暂解，仙家云关未扃。浊酒三杯投倦榻，梦回画被写吟情。"}
{"id":"462023","title":"金缕曲四首 其一","dynasty":"当代","author":"添雪斋","text":"于世思量过？似今番、我心已淡，我心无我。颇异冥冥沧桑事，非得消磨不可？只恐是、终须曰叵。置以时流之尽处，总茫然、真假难分个。人独坐、自相和。春秋子谓皆因果。眼前身、随他度灭，共他颠簸。未看灵山伤心骨，更莫谈些什么。要怎地、将生勘破？吾欲狂禅君欲梦，谛思中、尘满连环锁。惟一叶，与风堕。"}
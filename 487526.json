{"id":"487526","title":"声声慢 效旧人作韵用八声字","dynasty":"明","author":"沈宜修","text":"春光难问，烟草忘情，凭将彩管新声。宫额初消，雕梁紫燕声声。湘帘半掩影碧，画阑干、几树鹃声。杏花下，把琼箫低按，试学秦声。绮陌香车竞艳，听清歌缓缓，是处春声。小院人闲，飞花悄悄无声。松风忽来绣户，韵生凉、吹作涛声。更有那，杨柳外、莺语数声。"}
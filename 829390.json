{"id":"829390","title":"湖上寄怀治芗即祝九日四十初度兼讯苕雪季湘子安","dynasty":"清末近现代初","author":"陈曾寿","text":"湖居预拟登高处，绝顶南峰定北峰。夜雨销魂燕市酒，天风吹梦戒坛松。中年诸子看犹健，一念怀人剩未佣。长日临流何所羡，双鱼会有尺书逢。年年寿酒黄花节，爱子飘然思不群。别后西湖空付我，秋来东道最思君。寒芳老圃悲残雨，落叶荒台扫暮云。灰忍已无惊坐句，疏狂应有答嘲文。"}
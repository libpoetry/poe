{"id":"829948","title":"壬申年春又见沪报载蔡庭楷军长吟诗三章余乘酒兴步原韵三章","dynasty":"清末近现代初","author":"薛昂若","text":"蔡君努力历辛艰，不扫敌人誓不还。十九路军最奋勇，肃清矮贼镇河山。奋志冲锋不顾身，死而不朽是精神。可怜闸北江湾骨，犹是春闺梦里人。连江炮火射云间，效力疆场不畏难。两载家书难屡达，可怜久战未归还。"}
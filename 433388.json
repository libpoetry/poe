{"id":"433388","title":"闻严几道先生卒于福州诗以哭之","dynasty":"近现代","author":"黄浚","text":"秋风冢上恻相吹，又报人间失大师。瀛海九州看辙遍，沧江一卧恨归迟。坊时老学畴能及，杜德玄机世孰知。愧我先鞭无处著，剩持哀泪答公诗。城东瘉野树参云，故宅弦歌恍可闻。飞白妙兼羲鬼字，丹黄亲勘选哥文。雍容论囿标天演，斟酌谟觞讫夜分。太息少年终喜谤，译林谁策导河勋。"}
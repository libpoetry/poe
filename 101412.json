{"id":"101412","title":"八声甘州·问岩云朵朵为谁飞","dynasty":"宋代","author":"曾原郕","text":"问岩云朵朵为谁飞，向来读何书。道江南名宦，掉头勿顾，彩服归兵。无限山中风物，今古属潜夫。渺渺辽天鹤，应费招呼。谩说缁巾缟带，与豸冠犀剑，优乐如何。渐桥横采石，国步已趑趄。想归来、顿成憔悴，欢季鹰、闻早忆莼鲈。丹泉冷，崖钟绝响，夕照啼鸟。"}
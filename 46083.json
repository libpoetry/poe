{"id":"46083","title":"金缕衣·蜗角浮生换","dynasty":"现代","author":"梁羽生","text":"蜗角浮生换。怅年来车尘马迹，天涯望断。青冢寒鸦啼未了，凄绝此情难浣。更还有幽闺旧伴，死别生离同一恨，梦魂惊，犹似闻低唤。清泪滴，鸳枕畔。深情负尽长遗怨。此生缘，镜花水月，都成空幻。弹剑狂歌临绝塞，云海苍茫人远。挽冰河洗涤尘丝乱。往者如斯随逝水，后来人应得如心愿。殷勤祝，嘘寒暖。"}
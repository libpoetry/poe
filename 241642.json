{"id":"241642","title":"四皓·南山石壁陵苍苍","dynasty":"宋代","author":"范祖禹","text":"南山石壁陵苍苍，中有四老眉如霜。中原龙虚困格门，九霄鸾凤高飘翔。赤精斩蛇入咸阳，南极老人转遁藏。一朝相顾下云巘，共为羽翼安储皇。白云黄鹄高飞扬，虽有矰缴安能伤。君王慷慨但饮酒，戚姬起舞无辉光。古人不见虽已远，吾将杖策登崇冈。"}
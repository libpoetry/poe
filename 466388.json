{"id":"466388","title":"醉卧石处，彭来，夜更复至，余犹未起，彼言旧事至泫然。因为三阕，拟寄复止 八六子","dynasty":"当代","author":"卢青山","text":"又逢君。问分离后，黄昏暗雨谁听？况醉里愁容未揩，梦中宿泪初宁，见时假真？眸光只自盈盈。世路几群风月，人间一望阴晴。怎敌得、年年露中春色，挤红淹绿，舞蝶迷蜂，留他冉冉孤流弄影，沉沉夕照驱萍。漫回凝，今生恐难再寻。沉醉见君时，横眸半冷凄。似分明、似梦迷离。旧事倩君休细说，叶已去，不回枝。人世几欢悲，杨花几度飞，绾不来、几载相随。几札书鸿留逝水，倘留到、鬓成丝。门未开时先有声，偶尔逢萍？有意相寻？相逢切莫话当时，未话当时，泪似当时。半载分离梦里身，梦里人真？醒处人真？天公何苦好分离，不奈分离，只许分离。"}
{"id":"432392","title":"避乱并序","dynasty":"近现代","author":"汪石青","text":"无端烽火警哀鸿，避乱纷然唱北风。到处人如秋后燕，徒劳气似雨馀虹。穿来云岫层层上，踏碎霜花叶叶中。不是流离逢小劫，荒山谁吊一林红。惊红骇绿太仓皇，且向前程祝吉祥。纵有妻儿累肩仔，岂无肝胆历冰霜。北山罗网何须恨，东道因缘好自商。喘定惊余还自笑，林边负手啸斜阳。"}
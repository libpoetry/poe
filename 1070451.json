{"id":"1070451","title":"某启伏蒙宫使资政左丞以某末疾渐平宠贶新诗仰荷眷私钦诵不足谨依严韵攀和四首少叙盛德仍述鄙怀伏惟采览某再拜 其二","dynasty":"宋","author":"程俱","text":"典训文章见白麻，经纶才术又王家。如何袖手千岩里，却傍临溪一径斜。忧国丹心知益壮，济时素业复谁加。何当乐寿亭前路，杖屦追游阅岁华。"}
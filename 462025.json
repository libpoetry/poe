{"id":"462025","title":"金缕曲四首 其三","dynasty":"当代","author":"添雪斋","text":"伤也曾伤过。这心伤、深时于你，痛时于我。同是今来无从说，痛到何时至可？只痛得、浮生皆叵。旧梦重回相萦著，早知之、天意承担个。缘薄处、错中和。错中再错谁因果？若教人、欲忘逆旅，欲忘颠簸。似此惘然痕迹里，忘就随他忘么？忘不了、春风初破。飞做漫天红衣舞，自悄悄、换得羁愁锁。拼一世、为君堕。"}
{"id":"721010","title":"新秋同唐古遗须竹游钟武故城归坐小轩夜语四首","dynasty":"明末清初","author":"王夫之","text":"岳阴万片惹云肥，暑气犹留凝不飞。野径偶然成远望，江湖何地卜渔矶。荆榛苍浅古城秋，脉脉蒸江碧玉钩。野旷天低飞鸟度，不知何处吊孙刘。野人爱菊亦偶尔，种菊满阑秋已清。但为爱君兄弟好，欹眠闲看绿光晴。閒堂剪烛夜如何，银汉疏风古树多。便把一竿随尔住，江门原有旧藤蓑。"}
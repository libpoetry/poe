{"id":"860248","title":"水龙吟 寿刘无竞十月三十","dynasty":"宋","author":"王迈","text":"橙黄橘绿佳期，诘朝又报阳来复。笼葱瑞气，天教蟠绕，名门乔木。上界仙人，来游西塾，骖鸾跨鹤。有如椽彩笔，笺天万字，□呈了、琅玕腹。不愿班行鸣玉。问君王、再分符竹。棣华辉映，庭萱春好，举杯相属。伯氏乘轺，诸公须又，安排除目。这堆床牙笏，人人道是，太夫人福。"}
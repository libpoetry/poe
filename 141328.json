{"id":"141328","title":"同魏茂先潘茂洪泛湖终日","dynasty":"宋代","author":"张镃","text":"天将奇观留东南，波织翡翠山堆蓝。仙庐佛刹互入望，渔篷游舫遥相衔。清愁闭户孤晴色，试逐薰风领佳客。平生行处后相当于盘，枯淡自甘先竹墨。放船何处芙蓉开，绿幢翠葆从天来。凌波生尘想遗佩，抚槛徙倚心悠哉。秦关将种身九尺，须绕茶烟閒虎戟。潘君高隐百不知，酒酣慷慨乾坤窄。空蒙暮气收斜阳，柳色转岸参差香。南漪杜鹃易桧海，公子爱客邀举觞。毕逋栖乌噭城上，登车揽辔归相望。乘閒结伴须数来。与往不烦拘定向。"}
{"id":"610271","title":"同诸子饮星岩宿三元阁","dynasty":"明","author":"韩上桂","text":"深冬万壑寒，七星峭而瘦。曲洞隐苔文，芙蓉屈作绣。追忆前月来，龙宫泻飞溜。曾未逾□□，□枯卉亦皱。肃气袭衣裾，天高垂广宙。吾侪六七人，穷幽石可叩。钟鼓声交扬，钧天听者骤。日暮宿巍楼，恍闻神女嗽。被薄夜少眠，阳台路中逗。咿喔金鸡鸣，微霞生远岫。发短不须栉，弹棋耐清昼。胜负各洒然，众归余独后。㗲破玉虹洲。"}
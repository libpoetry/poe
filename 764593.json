{"id":"764593","title":"长亭怨慢 赋得春日凝妆上翠楼，和叶蕃鲜","dynasty":"清","author":"毛奇龄","text":"春已暮、画奁频启。朝日穿来，又在眉际。◇粉将施，弹绵先拂、镜儿里。木瓜渍了，又添上、新红子。为要好情多，还则向傍人、问个匀未。昼长绣褶暖，换却筛罗浅绮。薰嫌石叶，叠下郁金细细。临行道、履线将残，踏不得、楼头新?。谁曾顾楼前，楼外暮春馀几。"}
{"id":"273741","title":"梁州令·翠带随风飐","dynasty":"现代","author":"汪东","text":"翠带随风飐，一色罗衣新染。初秋相会胜寻常，绿槐铺影，共把金尊潋。如今恰被春光占。转恨心情减。霏微阑外烟雨。青条满缀猩红点。泽暗蕲州簟。筝箫一床尘掩。佳人此别锁朱扉，东风侧侧，未露夭桃脸。相思十倍閒愁酽。永把双眉敛。心若共春花放，除非换做秋花艳。"}
{"id":"833547","title":"归朝欢 用马庄父韵，简砚荪","dynasty":"清末民国初","author":"樊增祥","text":"缺月窥帘黄甚酒。帘外花香帘内有。隐囊纱帽坐填词，䟃?秦七兼黄九。不眠宵亦昼。无多疏雨无多柳。倚银屏、秋灯一菽，又是雁来候。书题远费姜芽手。小字红蚕笼绮袖。燕山滏水几时归，吴襟楚带今年瘦。东阁诗数首。流苏委地还依旧。最萦心、嫏嬛小劫，可有乌龙守。"}
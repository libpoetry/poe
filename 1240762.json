{"id":"1240762","title":"韦骨鲠","dynasty":"元末明初","author":"杨维桢","text":"韦骨鲠，性傄㑻，语轧?。眼中有周公孔子，舌底有龙逢比干。见无义汉不律官，怒瘿突项膊，芒刺生肺肝。敢向汉遮栏，驾策不向秦钻。世人不识之，峨独角巾如豸冠。痛吟荡阴里，悲歌清泪滩。左旋右衡万妾妇，朝梁莫晋千痴顽。弗弧弗刃劫白日，?郎摸仿同一虷。走毂下，出台端，力陈悖逆不赦金鸡竿。败红一阵逐风去，木駃万驾螺蛳盘。朅来秣陵市，佯狂落魄酒浇舌本黄河乾。我有孤竹笛，和君独丝弹。神仙狡狯只在吾人间，倒骑一笑，与尔共访西华山。"}
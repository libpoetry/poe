{"id":"424167","title":"水调歌头·园夜茗坐，粉脂蔚发，友人索词，为赋此解","dynasty":"近现代","author":"朱荫龙","text":"密叶拂光影，腼腆夜灯红。淡妆素月辉映，花露堕怀秾。一缕游丝才住，却惹微波偷注，潋潋半瓯风。遮末觅消息，商籁有无中。回眸处，飞玉镜，剪清泓。便教意也销尽，侬意本来慵。休漫去留无绪，又道悲欢难据，醒梦总倥偬。惜取眼前景，莫更诉幽蛩。"}
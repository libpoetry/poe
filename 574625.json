{"id":"574625","title":"周文襄公颂","dynasty":"明","author":"邵宝","text":"我怀文襄，古之遗爱。去公百年，典型犹在。惟遗爱一言，寔自仲尼。称郑之侨，今千载馀。继者何少，子产初政。人欲杀之，歌者如水。及再歌也，又恐其死。公之始至，白地有谣。经营宣力，二纪三朝。苟利于民，遑恤在已。我思古人，子产哉是。儗名山嘉树，孰非甘棠。勿剪勿代，公貌在堂。我门于题，于戏不忘。"}
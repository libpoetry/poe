{"id":"225724","title":"恭谢南郊·高真降佑开鸿业","dynasty":"宋代","author":"夏竦","text":"高真降佑开鸿业，哲后祈褫福下民。靖馆斋心成钜典，嘉坛报贶奉严禋。时遵夏历春当孟，礼宪周郊日在辛。图籙先登符命顯，祖宗昭配孝思伸。侍祠卿士衣缨列，随兆星辰俎豆陈。穆穆苍灵潜扈跸，寥寥风伯豫清尘。再登午陛虔诚达，三烛奔精美应臻。万寿无疆增介祉，永蠲牲玉事神明。"}
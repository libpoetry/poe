{"id":"467990","title":"临江仙二首","dynasty":"当代","author":"雷履平","text":"换到春衫心便怯，宵来瘦骨生禁。分携两地梦难寻。小怜新浴罢，珍重薄寒侵。一自鸳帏人去后，凄凉是处关心。远天鱼雁又沉沉。粉檀香易散，明月不如今。婉娩年华愁里度，风流雨散云屏。鸳鸯凤枕解留情。南谯传鼓角，容易到三更。强起挑灯思悄悄，愁多不下帘旌。瑶笺小字欠分明。下弦初过了，怎待月华生。"}
{"id":"462791","title":"八月廿七日十六时许天忽有异，狂飙疾雨计五分钟顿收，霞透夕阳双虹并见，历此奇观叹而搦管","dynasty":"当代","author":"幻庐","text":"夙厌天心小儿面，佯蹈故常忽生变。缭乱新碧低，霞蔚晼晚迷。白翎旋塔厦，双玦合虹霓。君不见，交睫之先陡倾墨，折巾奚复辨南北。掣电走雷充耳声，将嗔作怒假颜色。便舍爱物惜时心，稍玩覆雨翻云力。晦冥才惊怖，霁开尤叵测。循环往复缩千秋，黑暗昌明移顷刻。"}
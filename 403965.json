{"id":"403965","title":"玉楼春·丙辰春荣远携凡儿去金陵小住，适天安门事件波及江南，雨花台畔，亦掀起悼念周总理风潮。函告所见，因赋","dynasty":"近现代末当代初","author":"喻蘅","text":"番风廿四春无迹。百六韶华真瞬息。白门弱柳已毵毵，歇浦寒云犹密密。连朝风雨如潮急。刬地风狂飘怨屑。诗情破梦到天街，揉碎桃花红滴滴。"}
{"id":"1066993","title":"凤凰山泉石胜绝去城无几里而前此未有知者偶因休吏与文中良器二士访寻得瑰奇卓绝之观于荆棘草莽间相顾大笑因崇基趾筑亭榭疏泉甃池为登临啸咏之地九月二十五日游陟归夜作小诗十首 其七","dynasty":"宋","author":"葛胜仲","text":"凤去丹山久不归，昔年宁此览朝晖。紫庭正带黄绅望，曷日重将九子飞。"}
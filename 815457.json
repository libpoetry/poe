{"id":"815457","title":"塞上曲","dynasty":"清","author":"徐大镛","text":"肠断龙堆马邑前，胡笳一曲最凄然。云横玉垒千盘岭，雪压雕鞍六月天。寄远窦家新织锦，投荒苏武久餐毡。逐臣放士知何限，青鬓来时白发还。汉碛秦城望欲迷，百年兴废草萋萋。风吹木落驼衔尾，沙拥桑乾马裂蹄。此日雄图归冀北，谁家清梦破辽西。清时绝壤皆耕种，无地喧阗著鼓鼙。"}
{"id":"827214","title":"满江红 八月五日联句","dynasty":"清末近现代初","author":"傅熊湘","text":"把酒持螯，问今夕、不知何夕。陡增起、豪情万丈，悬天无壁。会铸九州成大错，茫茫禹域稀人迹。看吴宫、一霎又成墟，青燐泣。共和国，方成立。满蒙事，还增亟。问天公扰扰，几时方毕。转绿回黄时自有，弩张剑拔终奚益。笑青梅、煮酒论英雄，谁堪匹。"}
{"id":"820847","title":"念奴娇 中秋前一夕集冰丝盦对月","dynasty":"清末近现代初","author":"郭则沄","text":"一觞秋满，向姮娥预借，明朝佳节。红萼吹香春后梦，重觅苔廊心怯，检点閒愁，销磨薄醉，偏又尊前别。凭阑孤绪，眼中凭向谁说。因念碧宇茫茫，秋心终古，同付凄凉月。后夜团圞应有待，今夜云罗千叠。挽住流光，已非年少，万感催风叶。杯痕须记，晚来还照华发。"}
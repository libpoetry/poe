{"id":"834983","title":"霓裳中序第一 和樊山韵","dynasty":"清末民国初","author":"奭良","text":"菩提子未结。瞥眼年华挨到百，棕拂蒲团静绝。便削了青螺，泠泠习习。冰肌欺雪。更圆姿、能替新月。鸳鸯字、尽教如梦，不惜梵天隔。听澈。鹤声一一。妙悟得、女儿心迹。春闺原自隐切。问汉水穿珠，澧浦遗褋。至情谁个阕。愿他日、双飞双宿。双蛾细、佛前稽首，双影菜花蝶。"}
{"id":"267738","title":"好事近·伯宛岁晚北游，执别依黯，三叠姜韵送之","dynasty":"现代","author":"朱祖谋","text":"饯梦清杯，催装短日，殢人筋力。转海西风，冲帆破淞碧。高鸿去远，穷望眼、江楼羁客。疏寂。歧路柳条，叠离歌无息。车尘九陌。人海花场，文梁燕泥藉。平居俊赏故国。五云北。落日古台金冷，吟望白头重历。对五陵年少，愁涴单衣缁色。"}
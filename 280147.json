{"id":"280147","title":"老子·往昔论古人","dynasty":"现代","author":"周作人","text":"往昔论古人，吾爱周李耳。熟知古今事，久为柱下史。阅历尽人智，无愧称老子。仲尼曾问道，赞叹不自已。如何云中龙，为人掣其尾。骑牛过函谷，乃逢令尹喜。闭关不令行，写经尽两纸。道德五千言，言简多妙理。道家重无为，传教自此始。何意宗太上，后复有道士。"}
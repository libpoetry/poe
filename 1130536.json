{"id":"1130536","title":"次韵宋传道夜雨闻捷","dynasty":"宋","author":"韩元吉","text":"松庭竹户野僧家，独坐荒斋到日斜。门外江风寒作雨，城头戍鼓夜啼鸦。对床更欲论心事，拥褐还惊逼岁华。却忆巴山旧时语，梦回窗竹已生花。边地山川自汉家，蜂旗图画拂云斜。江干战骑膺如虎，塞上神兵斧似鸦。羽檄故应烦号令，星车底用赋皇华。军声指日腾三捷，阵势他年本六花。"}
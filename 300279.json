{"id":"300279","title":"芰舲过访沪居仍以翌日附舶北去伤离念乱君苦羁游扶病言欢㒒诚劳者曼声所指沈忧可知矣","dynasty":"现代","author":"乔大壮","text":"孟陬览揆城西宅，歌罢骊驹重前席。怨别方嫌蜡泪红，出门惟见参旗白。江南春尽雨如烟，笑电分明炤酒船。休遣风尘摧玉貌，更凭丝竹写中年。长戈短稍朝乘传，雒下关东晚驰箭。与君昨上望京楼，各办閒心听征战。"}
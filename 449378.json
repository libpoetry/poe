{"id":"449378","title":"绮寮怨  过佟老旧宅时伯永已放谪粤北","dynasty":"当代","author":"陈永正","text":"白幔西湖楼外，断肠愁再过。唯是见、毁室漂摇，空闻得、别鹤哀歌。昨朝离情笛里，馀花落、数点随逝波。最怆怀，对此难言，黄垆感、太息春梦婆。只恐雁书报讹。长虹掷地，悠悠已隔山坡。壮气消磨。料抚枕，忆庭柯。城中故人传语，道碧柳、尚婆娑。蒹葭露多。秋风后夜冷，能几何。"}
{"id":"456927","title":"摸鱼儿　怨学效俳体","dynasty":"当代","author":"程滨","text":"问前生、几回行恶，心灯今世萧索。人生好处谁真省，惹些怨声轻薄。休愧怍。怕甚么、霜头方悔青春错。长歌当谑。忍绿鬓朱颜，思量白发，误了少年乐。人应倦，何处归舟暂泊，愁心空费斟酌。功名爱欲都如锁，晚了勒缰临壑。天好噱。纵老去、还许自鬼从头作。閒情寂寞。料宿命依然，一杯淡酒，和著梦儿落。"}
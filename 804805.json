{"id":"804805","title":"乙亥元日","dynasty":"清","author":"贾霖","text":"踪迹浮沉愧挂冠，茂陵聊借一枝安。苍生自爱甘棠树，清宦偏宜苜宿盘。匣剑欲鸣终钦锷，韦编虽绝尚须看。宛陵自惜推名胜，山色朝来秀可餐。七十韶光似掷梭，生涯落拓半蹉跎。御炉香霭天边迥，花县春游梦里过。万里不堪双鬓雪，三繵尚愧一官多。年来差喜精神健，且向南楼寄啸歌。"}
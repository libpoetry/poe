{"id":"1236411","title":"八月三日伯玉留饮西涧别馆二首","dynasty":"元","author":"陈镒","text":"前年避乱此山中，今日还来访隐翁。山色入楼帘捲雨，水声落涧坐生风。身安畎亩如庞老，妓拥登临拟谢公。筵客殷勤到曛黑，酒酣携手石梁东。忆昔遨游湖海中，只今华发总成翁。诗词仿古多唐体，人物居闲有晋风。且把酒杯酬地主，莫将世事问天公。何当结屋来相傍，坐听松风涧水东。"}
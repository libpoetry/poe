{"id":"239050","title":"送范曙赴天雄太尉辟命","dynasty":"宋代","author":"石介","text":"伯乐之厩无驽骀，豫章之林多瑰材，相君新坐碧油嶂，之子直上黄金台。秋风萧萧动笳鼓，落叶摵摵鸣向罍。将军手持十万骑，阵前号令如疾雷。从事借筹为决胜，运于掌上何恢恢。蠢兹元昊命蝼蚁，西师堂堂难当哉。况我贤相贤从事，北门无忧宜大開。"}
{"id":"701099","title":"重建拱极亭诗","dynasty":"明","author":"符锡","text":"反涸欣重沸，亭隳乃荐开。四隅烟霭净，双照法星来。揽辔威存豸，匡时渴望梅。南游倚隹观，目极紫霄回。石室仙人馆，彤帷首夏开。玄蝉不住响，舞鹤自何来。秋晚便观稼，寒深拟访梅。山灵知未厌，泉我隔年回。稍喜瀛仙集，真疑洞府开。断云将雨过，群岛亚青来。异产多瑶草，灵标错野梅。眷言恣幽讨，遮莫醉忘回。西峰河?嵲，掩映画图开。城郭纤无隐，江山尽欲来。平田下高鸟，细雨湿青梅。日暮村烟碧，鸣笳促骑回。"}
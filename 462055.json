{"id":"462055","title":"凤归云","dynasty":"当代","author":"添雪斋","text":"凤阁处、烟柳垂身，轻花触目，透入凄清，纤指添香，黛眉凝怨，素妆残浅。看苍茫、在瑶草相思，风雨离乱。更已惯、小院霏雾晚。唯有愁絮凭帘卷，遣何人掩？此日里、自制悲声，素笺写满。寒烛画堂，旧影灯前，细把君诗，也无缘词，只回肠断。见关情字，认取伤心，随他千转。却空守、几番梦中颜面。必又一世分飞，惘然春远。"}
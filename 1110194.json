{"id":"1110194","title":"醉落魄/一斛珠","dynasty":"宋","author":"吕渭老","text":"明窗读易。时才人地俱超轶。偶然一坠槐安国。说利谈功，这事怎休得。何时置酒图书室。挥弦目送西飞翼。夜来已觉春笋溢。月影三人，一醉旧相识。纤鞋窄袜。红茵自称琵琶拍。明衣妆脸春梳掠。好好亭亭，那得恁标格。匆匆一醉霜华白。归来偏记蓝桥宅。五更残梦迷蝴蝶。觑著花枝，只被绣帘隔。"}
{"id":"761451","title":"木兰花慢  赠陈百生","dynasty":"清","author":"蒋春霖","text":"碎堆门黄叶，喜空谷、足音来。正泛沚水轻，烘檐日暖，春盎池台。梅胎。数枝未破，为幽人、才肯一分开。砚外共倾云液，鸥边小驻芒鞋。情怀。我是老乖。崖竹柏，静箫斋。怅吹絮阴迟，微云笔退，惭对清才。深杯。漫浇块磊，算干霄、剑气不沈埋。领取东风消息，百花头上安排。"}
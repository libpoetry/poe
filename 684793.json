{"id":"684793","title":"别语","dynasty":"明","author":"王彦泓","text":"行装怕俭思纷纭，衫袖啼痕替尔薰。休恃娇怜由阿母，便持心事语同群。环钗细碎亲收拾，香茗徐需好寄闻。牢记向他筵席上，莫夸知己解诗文。但许重来不恨迟，闺房仪注已详知。君家自惯迎桃叶，妾嫁何辞待牧之。杂坐不欢逃客酒，闲时无事背郎诗。风暖欲脱心虽久，拼为同心耐几时。"}
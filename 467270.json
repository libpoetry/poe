{"id":"467270","title":"赠故人二首","dynasty":"当代","author":"陈振家","text":"识荆尘海廿余春，从未深谈似此真。一点灵犀通肺腑，多番妙解见精神。丽才空惜留心晚，敏见顿生同气亲。不枉霜风觅黄菊，无边秋色亦怡人。悠悠万事散如烟，结识今生便是缘。再几十年无你我，能千百岁只神仙。宜珍挚谊同金石，莫遣浓情化纸钱。幸得余阴逢蔗境，兴来欢聚共陶然。"}
{"id":"1096398","title":"云锦","dynasty":"宋","author":"释居简","text":"十丈花如织，酣酣拓具区。新于机上落，匀似镜中铺。容与翠绡幌，渥丹铅粉肤。越溪霞湛染，楚梦玉敷腴。隋棹新帆远，吴宫小队殊。绿攲檠雨盖，碧间袅风蒲。勺月清秋冷，生凉暑昼苏。天孙旌浦溆，水帝展屠苏。红白香无别，明光影可?。蜕尘古君子，具体小西湖。彷象虽曾赋，形容似按图。奚囊如可制，阔剪贮陶珠。"}
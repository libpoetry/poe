{"id":"466783","title":"遣怀五首","dynasty":"当代","author":"张月宇","text":"草泽遗之逐浪蘋，浮沉漂泊已迷津。三更难入华胥国，十载何呈御史身。风雨当初辞故里，蒹葭此夕念伊人。他乡久负登临意，怕对长空月一轮。未添反减是疏狂，九曲诗肠待酒量。陋巷一瓢难自弃，华庭五斗为谁忙。风寒不计青衫薄，梦短何嗔黑夜长。堪笑形骸空骨相，经年顾影问行藏。受茧缠身不自由，同谁天末作淹留。三番未晤先忧别，一阕难成久赋愁。变幻暮云空酒约，凋零春树已霜秋。无端又向苍穹立，望断茫茫水尽头。羁旅天涯未有涯，迷茫何处是吾家。风回云幻心相惑，雾隐山高眼望赊。衣裹癯身轻若絮，樽倾烈酒淡如茶。离人亦在萸江畔，默默凭栏看落花。身临险壑视如无，身置雷区不在乎。骤雨来时惊蚁阵，狂飙到处撼庭梧。冰心未得孤芳赏，肝胆徒劳众口呼。一醉朱颜全大局，沧桑何必问麻姑。"}
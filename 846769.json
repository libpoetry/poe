{"id":"846769","title":"满庭芳 贺人生日新冠","dynasty":"宋","author":"无名氏","text":"月属重三，蓂开二六，于门车马骈阗。彩麟高设，金鸭喷祥烟。试问谁来瑞世，人都道、蓬岛神仙。非凡子，年才志学，勋业已精专。坐联。汤饼客，倾银注玉，盛展华筵。羡巍冠初冠，气宇飘然。底用遐龄频祝，但愿双亲未老，富贵双全。功名事，吾家旧物，早共复青毡。"}
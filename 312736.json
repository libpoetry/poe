{"id":"312736","title":"金缕曲·接晨风兄平反书，感赋","dynasty":"现代","author":"刘永平","text":"梁月分明是。忆音容、离肠寸断，欲悲还喜。四十年来无信息，难卜浮沉生死。慨今世、无缘再会。只等泉台重把晤，待枫青、月黑陪知己。伤感事，总牢记。车尘席帽几时已。数生涯、餐毡穷塞，三千余里。归卧夷门花正好，仍伴荼蘼沉醉。似往日、驰骋文史。翘首中原无限路，任梦魂、先到汴京市。衷肠热，泪如水。"}
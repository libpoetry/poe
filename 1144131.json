{"id":"1144131","title":"挽鹿泉贾参政二首","dynasty":"宋末元初","author":"王义山","text":"夺得公来镇古洪，武昌棠荫蔼春融。生民立命学有用，活佛救人天大功。上帝遣符徵范镇，斯民失怙哭温公。山横抱犊人何在，草木悲号一夜风。一老皤皤六十馀，直从苦硬做工夫。可怜爵齿啬于德，惟有诗书付尔孤。后学失师谁主此，斯文坠地果天乎。榇归只借帆风力，最是舟中麦也无。"}
{"id":"208813","title":"张翰惠书告窘","dynasty":"宋代","author":"朱翌","text":"伯龙营什一，抚掌鬼在侧。燕公铸横财，地下万炉执。贫富有物司，得失难智索。我今竟日餐，或待门生设。圾园斸菜根，暮火团松节。黄{左女右乐}坐上座，方兄行禁谒。安能决余波，可以润子箧。俯视腰一围，何时解三篾。荐福纵有碑，震雷即惊裂。读我送穷文，还君乞米帖。"}
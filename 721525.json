{"id":"721525","title":"捉搦歌四首","dynasty":"明末清初","author":"陈恭尹","text":"好月在天常患缺，硬弓在櫜常患折。男儿穷居苦无骨，老女不嫁忌嫁毕。两株银杏江边老，花者是公实者母。天生神物必有偶，独坐空房今白首。路傍古井人所食，清浅分明辨沙砾。可邻照影多行客，不见须眉见巾帼。江东蔗竿长丈二，中间可啖两头弃。少年往矣老不济，四十五十无多岁。"}
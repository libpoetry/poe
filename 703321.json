{"id":"703321","title":"己酉夏五月海幢抽并头兰两枝适澹归西堂至自丹霞有诗亦引其意作二律即以志喜","dynasty":"明","author":"释今无","text":"君子宜花引类清，始知吾道未孤行。双轮独现高空影，一蒂先传妙叶情。已爱紫荆敦往事，休将白水插閒瓶。寻常亦有伤怀意，无著虚传弟与兄。金针双锁意尤高，风叶潇疏引兴豪。古佛不藏尊贵顶，贫儿齐着到家袍。分香远蝶惭孤至，带露新蕤结两遭。利断倘能支晚暮，微蝇终托马蹄毛。"}
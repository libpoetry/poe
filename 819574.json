{"id":"819574","title":"癸丑四月哀徐怀礼","dynasty":"清末近现代初","author":"杨圻","text":"君十年前一贱徒，盗贩杀人在法诛。江淮之间数逃逋，翻然改悔濯泥涂。先帝有诏曰赦诸，赐名怀礼握兵符。辛亥反侧清祚墟，坐镇东南安三吴。好人不敢窥江都，狙杀花云好头颅。数君之罗岂曰无，数君之功不可诬。七尺躯，血模糊，乱世不死非丈夫。"}
{"id":"403972","title":"满庭芳·吕贞白师悼词，甲子秋","dynasty":"近现代末当代初","author":"喻蘅","text":"霭霭停云，萧萧暮雨，玄亭噩耗凄然。还疑青鸟，误遣到愁边。纵要玉楼大笔，奈人世、薪火须传。况东观，阴陶帝虎，藜爝烛残篇。卌年。怀往事，鸡鸣埭口，扫叶楼前。总频夸奇句，许近青毡。多少菁莪旧侣，傍春风、时扣心弦。伤心处，佳城一闭，语业荐重泉。"}
{"id":"467406","title":"题旧印苏文忠公天际乌云帖十二首并序","dynasty":"当代","author":"金鉴才","text":"摩识龙鳞九百载，数行韵语迹分明。当时想见西湖上，芳草垂杨俱有情。水色山光依旧是，远峰绰约露双尖。多情代代生花笔，一度展看一度添。援笔诗成满座惊，翩跹初试白衣翎。若非遇著眉山老，那得姓名传墨经。雨湿桃花泣浅红，妆成颜色一般同。筵前度曲无常价，舞罢仍留两袖风。三生文字逐风尘，小卉无言不算春。不信试看零落后，座中谁是惜花人。日中系缆花阴里，红雨纷纷载画船。欲却吟杯沉醉极，东山明月夜娟娟。走马江湖逐放翁，海船初借满帆风。归来若又钱塘守，自笑前情亦梦中。暮雨流春欲断魂，孤灯觅句竟谁论。鬓毛未减乡音在，纸上题诗旧泪痕。江城瞩目乱飞花，赚得行人坐相誇。写罢乌丝唯翘首，浪淘风波洗金沙。虹销梦断未成眠，异代同怀接素笺。长帽仙翁虞阁老，閒情都被阿谁牵。莫谓吾生来已晚，高照明月续新题。翻看自古风流事，一道残阳衰草西。曾为胜事暂勾留，浅水扬舲不自由。料是更添千载别，仰风词客又登楼。"}
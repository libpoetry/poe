{"id":"1107672","title":"和范景仁谢寄西游行记","dynasty":"宋","author":"司马光","text":"洛川秦野郁相望，风物山河旧帝乡。涧底逢人问樵径，松间系马宿僧房。恨无同好携三雅，共讲前闻醉百场。历遍胜游翻怅望，日边回首远烟苍。八水三川路渺茫，翠微深处白云乡。目■懒拭如松液，领发频抓似栗房。林壑不嫌无用物，形骸难入少年场。缘苔蹑蔓知多少，千里归来屐齿苍。"}
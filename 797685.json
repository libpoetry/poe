{"id":"797685","title":"齐天乐 竹夫人","dynasty":"清","author":"袁绶","text":"灵根旧是潇湘种，生来便矜风姿。瘦玉玲珑，淡云孤冷，依倚底因人熟。横陈七尺。恁一段秋心，未秋先活。午梦初回，桃笙如水嫩凉逼。廉纤疏雨乍歇，正微酲倚遍，娇修无力。静掩金铺，低垂银蒜，又是黄昏时节。中宵转侧。爱宠妒全消，自然倾国，碧拥纱厨。奈花香沁骨。"}
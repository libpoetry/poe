{"id":"703656","title":"岁晏和何朗水韵二首","dynasty":"明","author":"释函是","text":"江门春色自何来，冷燄寒香暗里催。物化共看谁着眼，旅怀独酌未成杯。劳劳人外虎溪月，落落更残牛粪煤。野衲不知时序易，数株松树一瓶梅。扰扰劳生又到春，钟山投老倦蹄轮。乾坤有恨销穷腊，江汉无情问隙尘。黑白异同今日梦，枯荣宠辱百年身。匡庐且纵陶潜酒，嬴得酡颜倚雪筠。"}
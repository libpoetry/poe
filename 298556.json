{"id":"298556","title":"夏日读书示儿","dynasty":"清代","author":"庄德芬","text":"朱夏景物幽，閒居颇萧散。南风扇清凉，北陆辔舒缓。蝉嘶绿树深，蝶化青芜短。疏帘隔朱曦，晴波荡虚馆。烧兰烟结篆，泼茗香浮碗，稠叠红牙签，参差青镂管。经义浩如海，说者穷论纂。且喜左氏夸，并取南华诞。文体逮六朝，音韵昭华琯。坚思铁砚穿，勤欲韦编断。毋使心旌摇，终期腹笥满。圣谟何洋洋，四子梯六经。至道有卷放，妙理无声形。放之乂寰宇，卷之治家庭。所贵笃信者，终日常惺惺。渐渍"}
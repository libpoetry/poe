{"id":"264462","title":"金缕曲·感怀","dynasty":"现代","author":"王易","text":"浊世何留恋。猛回头，廿年一梦，流光如电。三载京尘空染袂，剩有泪痕一片。更莫叹，孤鸿旅雁。小堕红尘原客舍，恨无缘、速返璿宫便。心绪苦，有谁见。灵犀一点千重恨。最无端、空阶岭寂，步来千遍。莫怪文园今善病，病甚倒将愁遣。望脱却，人间羁绊。杜宇漫言归去好，想归时、一例多幽怨。对孤烛，泪如线。"}
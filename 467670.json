{"id":"467670","title":"新月四首","dynasty":"当代","author":"崔荣江","text":"竹风乍息草蛩喧，赏夜凉阶指玉璠。灯豆乏慵恹案牍，晶心黾勉喜庭轩。袂承月白销尘迹，眼赖天青著水痕。欲向姮娥吟好句，耽情深处竟无言。天幔心池两浊浑，琼楼知意辟城阍。弯钩玉洁明偏苑，斜竹枝摇乱碎痕。试手冰华知残冷，扪心胸壑喜余温。便将圆缺濡香墨，人事应堪共一论。老桂残花缘狗吞，经旬次第长新痕。飞沄月棹浮天水，高阕星灯照玉门。恐扰娥心无闹肆，欲生仙梦有眠村。新芽殊好堪沽酒，便兑心情饮一樽。"}
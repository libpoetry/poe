{"id":"702588","title":"林良二画","dynasty":"明","author":"程敏政","text":"青山半壁垂藤阴，南陂水满菰蒲深。非凫非鹜见双鸟，上下??鸣春音。石饮林栖无系著，老去画师那可作。虞人弋子漫多情，豢养能如写生乐。断崖风急鸣枯杨，回溪沙白芦草黄。羽毛纵横各有适，顾影似爱秋原长。此本谁当百金售，画堂彷佛闻清咮。老隼苍鹰不敢窥，疑在洋洋古灵囿。"}
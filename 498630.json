{"id":"498630","title":"临行阿锁欲尽写前诗凡十一首既而色有未满曰：『斯语太文妾不用此可为别制数章取数月来情事综迹历历于心者谱之勿诳勿艳勿誉妾姿艺如一语有犯即罚君一杯』余曰『固然但每诗成而卿以为可亦引满赏此何如』一笑许诺遂口占为下酒十六首 其八","dynasty":"明","author":"王彦泓","text":"饮社群推粉步兵，谈谐纠摘巧生情。偶因一盏萧郎酒，卖却从前录事名。"}
{"id":"1244414","title":"壬子八月余病目至十月剧甚因掩半验明则右者已盲因自笑戊申岁右耳病聋庚戌右脚患软痛今右目又丧于朝家为半丁不求废而自废矣强赋短句写寄中和及仲简","dynasty":"元末明初","author":"郭钰","text":"自从白发病侵寻，涉世方知忧患深。吹面尘沙须眯目，求名文字少灰心。旧书尽卖惟留剑，好酒能除遽学琴。樗散独存天所赐，从今肆志卧云林。"}
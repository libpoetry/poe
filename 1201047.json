{"id":"1201047","title":"木兰花慢 丙戌岁游永安故宫遍览太液池莲瀛桂窟殿天香阁同坐中诸客感而赋此","dynasty":"元","author":"耶律铸","text":"花枝临太液，解语入温柔。衒桂窟低迷，天香飘荡，倒影迟留。须知画图难足，更青山环抱帝王州。凤吹绕瀛洲。记水浅蓬莱，尘扬沧海，一醉都休。华胥梦，虽无迹，甚鼎湖、龙去水空流。青鸟不来难问，玉妃几度仙游。"}
{"id":"246267","title":"寿星明·为一庸老人题苍松秋涧图即以为寿","dynasty":"现代","author":"王蛰堪","text":"银烛高烧，瑞彩垂祥，喜庆乍逢。羡泠泠潭涧，平生秋抱，谦谦谈笑，十载春风。欢与襟期，索居情味，都付癫狂醉墨中。临溪望，正黄昏窗意，云外归鸿。平山栏槛朦胧，爱斜日霜崖傍晚枫。笑世间名利，几人能澹，梦边荣悴，何者为庸。嫩雨初晴，寒英方绽，共此佳辰酒一钟。深深拜，倩丹青妙笔，为写苍松。"}
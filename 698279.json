{"id":"698279","title":"瀛洲旧会承郑东园邀饮神乐道观即席次韵二首","dynasty":"明","author":"倪岳","text":"瀛洲旧约始会，神乐福地重来。最爱乘风琳馆，何妨步月瑶台。杏园芳躅可继，凤城雅倡宜裁。却羡斯文风味，不负翰苑情怀。南国新看合袂，北门旧忆垂绅。自是交游谊重，更看倾倒情真。便判诗酒娱我，莫遣风花笑人。回首玉堂天上，江湖未远严宸。"}
{"id":"466316","title":"连云山绝顶作","dynasty":"当代","author":"卢青山","text":"一天辛苦不难堪，为博嵯峨一眼看。风吹云散冷扑面，群山簇簇如涛掀。下瞰长河真衣带，千村结屋蜂巢连。田如棋局俯可捲，车如蚁走行其间。忽来白雾捲云起，势若银河淹山颠。未辟天地混元气，淩风一跃吾将仙。连云山气短云霄，我欲登之访星桥。盘蛇卧棘谓为路，苍松翠柏起风涛。我与数子持刀斧，攀崖匐壁如猿超。千里万里力欲竭，回头未信已天高。却笑群山皆拱伏，来索先生登山谣。"}
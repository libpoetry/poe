{"id":"432320","title":"嘘寒吟二律","dynasty":"近现代","author":"杨民仁","text":"细推物理悟纵横，噩噩浑浑浊复清。此事多艰穷则变，情缘未断死还生。花明柳暗村先设，路转峰回亭早成。暑往寒来随斗转，不分明处自分明。关张无命待何如，万虑千愁尽子虚。假作真兮真即假，无求有处有还无。江山似锦看新日，风雨如荼忆故吾。石破天惊明气运，天为鼎也地为炉。"}
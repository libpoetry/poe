{"id":"418673","title":"还京乐","dynasty":"近现代","author":"顾随","text":"近来苦，酷似寒天暮日归路近。况深秋天气，剪风寂雨，閒怀孤闷。看翠岚凝碧。秋林一片红黄晕。叶落处山鬼，报我天涯愁讯。叹凄凉甚。记京华、旧日红尘，满目飞沙，疏雨阵阵。桥边浅水琤瑽，悄无人、漏残灯烬。柳枝稀、还挂月含情，临风散恨。此际成稠帐，潮声撩乱方寸。"}
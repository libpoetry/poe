{"id":"1237464","title":"秋日巡山和王君实四首","dynasty":"元","author":"傅若金","text":"巡山千骑接神都，谷满秋田雾下初。烽火不闻乘夜警，人烟多见入云居。百年礼乐成周典，万古山河列汉书。喜有新诗继风雅，诸公才气总凌虚。衣冠如雨耀神都，郊甸新凉拂马初。日月近临黄阁贵，风云遥限紫宸居。少陵漫拟陈三赋，司马先能著八书。想见九关严守虎，玉堂金殿最清虚。"}
{"id":"694354","title":"奉寄朱都宪","dynasty":"明","author":"陈献章","text":"诸侯鈇钺镇西东，岁岁江湖拟拜公。国有大臣堪柱石，世无邑令过儿童。三冈共□经纶手，四辟曾成造化功。多病一身如槁木，也怨桃李育春风。古来名誉塞乾坤，公与时人作法根。眼见晦明真有数，心知肉骨更何言。全家可食□□报，千里如□□岳尊。他日勋庸书史笔，章联书法在龙门。"}
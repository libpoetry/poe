{"id":"467877","title":"七律二首和人韵 萧然","dynasty":"当代","author":"傅义","text":"浮云五色不成书，雁掠遥空懒受呼。寂寞三冬闲度日，昂藏七尺愧言吾。忍看江荻萧萧白，苦忆山枫艳艳朱。万缕愁丝难结网，临渊徒自羡双鱼。漫诩蓉裳莲叶衣，连朝苦暍盼云霓。风华绝世流光彩，质木无文愧色丝。梦里三山遥泛海，笔头七字乱吟诗。长空望断馀青霭，千幅蛮笺为底题。"}
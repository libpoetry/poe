{"id":"950550","title":"至鄂期年以饟事不给于诗己亥夏五月廿有八日始解维雪锦夜宿兴唐寺繁星满天四鼓遂行日初上已抵浒黄洲几百里矣午后南风薄岸舟屹不能移延缘葭苇间至莫不得去始作纪事十解呈旧幕诸公 其一","dynasty":"宋","author":"岳珂","text":"雪锦亭前水接天，晚波如縠放归船。新诗开务从今日，此是江行第一篇。"}
{"id":"746126","title":"云山别墅吾乡京官淀园公退之所金陵尚书何恪慎公旧居也余尝为书寄舫题诗于后乙卯之秋公子青耜农部重过感怀题诗见赠次答 其二","dynasty":"清","author":"祁寯藻","text":"栖霞江上放船回，旧雨花间扫径来。北向云山心共寄，四围金带手先栽。披襟每倚藤萝月，起草仍留蜡炬灰。付与空堂吟蟋蟀，便教乡梦到台骀。"}
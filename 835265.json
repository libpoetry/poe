{"id":"835265","title":"月当厅","dynasty":"清末民国初","author":"沈曾植","text":"望眼尽处江如带，高楼明月，白露凉天。唤取吴刚倚树，商约重圆。不动山河真影，讯素娥，珍重佩娟娟。银汉转，参旗井钺，北落门寒。羽衣我是横江客，瞬须臾，赤明几度开年。过尽千帆一苇，赤壁依然。还是箫声咽愁去，秋江水月夜行船。麻茶眼，奚囊锦掇，九点齐烟。"}
{"id":"531628","title":"竞渡浪系三言","dynasty":"明","author":"杨慎","text":"天中届，午节戾。雨不雨，霁不霁。扇凉飔，消暑气。江之永，水无际。桥横霓，树如荠。玉洼菖，锦林荔。竞龙舟，荡犀枻。殷雷鼓，浮云吹。汨齐出，瀺灂揭。霭乃倡，于蔿继。幖争夺，纛相掣。楚曼姬，巴妠妓。影照钗，沫溅袂。山凝紫，日映未。鳞霞穿，蟾钩缀。乐无荒，倦而憩。榜?艛，汎容裔。矍铄翁，尚儿戏。效琦玕，?浪系。"}
{"id":"671095","title":"猛虎行","dynasty":"明","author":"魏学洢","text":"北山有猛虎，不牝亦不牡。哀哀无辜人，吞噬十而九。猛虎且勿道，虱乃伏其尻。壮士困颠踬，虱喙纷相挠。愤语行路人，且复忍此虱。扑虱误惊虎，灭影苦无术。虎头置短枕，虎皮罩尘埃。猛虎有死日，虱乎何有哉。朝窥北山头，猛虎死耶非。暮窥北山脚，猛虎死耶非。猎户不见至，虎尾日鲜肥。虎尾偶一掉，虱失尻间窍。"}
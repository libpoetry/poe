{"id":"833948","title":"寿楼春","dynasty":"清末民国初","author":"易顺鼎","text":"听松阴萧萧。把山塘软水，弹作风涛。何处斜阳一角，瘦吟镂高。弦带润，曾轻挑。旧雨痕，疏帘樱桃。诉秋士年华，春人福命，指上有离骚。天女去，空花飘。□音声海里，万感如潮。莫问啼鹃锦瑟，彩鸾文箫。谁念我，魂都销。忆虎山，他生红桥。正落爪铿然，僧房寂寥。闻剪刀。"}
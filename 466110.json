{"id":"466110","title":"四月二十三消病时闻彭将婚二首","dynasty":"当代","author":"卢青山","text":"陈书日日怯门开，渐落桐英满藓阶。尘事稀微闲可躲，花朝强半病相偎。月凉玉手推窗静，灯定眸光照梦迷。闻道佳婚今又有，微敲茗碗忆春眉。此世已成笼锁里，清怀时梦白云边。诗无唱和真孤病，酒入瞢腾倘地仙。削竹为鸢嗟我巧，刀鸡以剑谓谁贤。开门一笑吾犹少，八面苍峰竞揖前。"}
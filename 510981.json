{"id":"510981","title":"番阳丘先生远示杰作二章仰仞垂爱之厚感慰兼极章衰疾龙钟无足为故人道者勉据来韵少布区区之忱耳倘过辽阳之便假手录寄以发克恭黄门一笑幸甚 其一","dynasty":"明","author":"陈献章","text":"昔从天上拜彤庭，一别官河几度冰。岂有文章供史馆，漫将袍笏对山灵。数株松菊犹三径，两棹风烟又八溟。欲写渔翁寄庐阜，眼中谁解辨丹青。"}
{"id":"306980","title":"贺新郎·题内子霞客晴雪楼台小照是照为乙未春间事行十年矣辛亥长夏题于南溟之万木山房","dynasty":"现代","author":"杨圻","text":"旧事堪弹指，看依然貂裘鹤氅，亭亭云水。白雪红梅春如海，雪色花光相媚，更人坐花边雪里。琪树瑶林黄昏月，照楼台白玉堆成地。似图画，画图似。而今彩笔侬须记，破清寒玉入睡觉，妆成扶起。青琐熏香开绣幕，银海数峰寒翠。人称是江南仙子。新嫁扬州何水部，算题诗索笑馀无事。卧游乐，动芳思。"}
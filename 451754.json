{"id":"451754","title":"太平山庄题罢意犹未尽再赋长歌以记","dynasty":"当代","author":"江南雨","text":"闻道蕲春有仙水，距城东北百馀里。太平仙水并仙山，置身长在白云间。驱车辗转过天门，陡见泠泠玉一盆。泠泠深处无穷碧，满湖珠玑灿成纹。水天一色青山小，山上烟云自袅袅。偶有轻风天外来，山与白云共飘渺。暮色初临爱晚霞，小径深深拾落花。但惜伊人未相伴，徘徊直到月西斜。斜月沉沉挂云树，草间鸣虫还故故。窗外飞瀑响瑶琴，知是昨宵一夜雨。琴声断续梦中闻，醒来疑作幽人语。山中定是有神仙，时携清风自来去。"}
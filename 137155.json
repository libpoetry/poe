{"id":"137155","title":"四川制置使知重庆府张公珏","dynasty":"宋代","author":"刘埙","text":"坤维拓提封，形胜古天府。血战五十秋，零落余八柱。江南传箭急，谁暇此回顾。落日古渝城，杖钺乃甚武。天东甑虽堕，吾自强支拄。泫沪躬讨逆，归来战弥苦。萧条下夔门，机穽伏中路。咄咄快敌仇，谁欤掩坏土。哀哉关西雄，国亡犹不负。同时督军将，腰金插双虎。"}
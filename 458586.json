{"id":"458586","title":"秋叶","dynasty":"当代","author":"卢青山","text":"秋叶何飒爽，乃向秋枝寄。青贪羲和功，黄欲长相济。北冥有鲲焉，一徙九万里。身小虽如蝉，颇愿追其翼。竦身遥相待，欲借长风力。一落小塘隈，举目唯荆杞。众草不离泥，白眼相欺詈。“无根且无蒂，迥然成异类。何事来六合，空费造物计”？此心欲相诉，昏恹皆欲睡。雁自呼群过，不肯低高翮；虫入寻穴巢，漠漠无回迹。却悔生如叶，长向泥中泣。"}
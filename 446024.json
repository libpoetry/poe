{"id":"446024","title":"周毓峰先生《帷灯室诗词集》读后快书","dynasty":"当代","author":"熊东遨","text":"诗花绽放东方东，天不能死代难穷。灰青紫白黄蓝红，千树万树无雷同。就中一树居湘中，毓秀钟灵自为峰。戍边少壮曾从戎，黄沙万里跨青骢。闲来对月盘雕弓，豪吟欲比岑高雄。丈夫用世终何从？归来不意成诗虫。儒门有凤栖梧桐，清怀自接莲溪风。历尽崎岖险几重，此心依旧如儿童。闲忙逐蝶穿花丛，忙闲煮酒呼邻翁。爱人爱物情何浓，诗泉奔涌殊难封。有时晴霄见彩虹，有时绝顶盘苍松。有时空山响巨钟，有时穷海飞天龙。兴来偶尔闯蟾宫，奖牌摘遍金银铜。故剑拔出声隆隆，五洲见证回归功。斯世斯人得一逢，天风万里开芙蓉。故交临赏多扶筇，岁华灿烂如霜枫。我嗟不及惟所崇，清时只合奚囊空。拂弦指动心相通，云边遥见飞孤鸿。"}
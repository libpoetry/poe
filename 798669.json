{"id":"798669","title":"临江仙 季荃明经由乳源移铎琼海，其朋从与门下士赋诗送别，刊成卷帙。南海伍懿庄都转德彝为补云门识别图，题此颂之","dynasty":"清","author":"陈步墀","text":"种遍宫墙桃李树，乳源满县花开。阳春有脚到珠崖。绿波归棹去，黄绢送诗来。画里有诗诗有画，分明近水楼台。乔迁人喜鸟喈喈。风光无限好，尺幅是天涯。"}
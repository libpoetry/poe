{"id":"431572","title":"寿吴门老友李西庚先生七十乞正二首","dynasty":"近现代","author":"叶云峰","text":"旭日一轮抒瑞枝，图成松柏岁寒时。每因文字成知己，也托诗词寄相思。逝水年华七秩过，名山著作一生宜。天涯风雪瑶台暖，遥望吴门晋酒卮。苏台淑气袭成诗，执礼趋庭心敬之。谦德虚怀真我友，温文尔雅亦吾师。家山回望馀明月，兰桂承芳绣锦枝。况值阳春多美景，横窗梅影祝新时。"}
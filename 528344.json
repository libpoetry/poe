{"id":"528344","title":"愚庵王公镶","dynasty":"明","author":"何景明","text":"大夫元旷达，襟抱绝尘氛。香署星辰列，清班鹓鹭群。两都看宦达，百寀重廉勤。要地能知止，危途耻策勋。早投南郭隐，不待北山文。身向归来健，名从死后闻。一官无厚业，诸子有馀芬。鸣瑟哀梁木，遗书落案芸。风花虚馆榭，烟草自丘坟。野路东流水，空山岁暮云。九原长不起，回首一怀君。"}
{"id":"525577","title":"花犯 冒雾往郴","dynasty":"明","author":"顾璘","text":"晓鸡鸣，登车就道，残星尚明灭。水雾山云，偷晓弄阴晴，四望凝结。太阳高起青天上，有光难下彻。更莫论、奇峰佳树，一槩浑遮隔。阳回时候想南园，绿草意欣欣，思换春色。愿净扫，昏霾满、地飞蝴蝶。喜行客、身躯粗拙，请毒瘴、蛮烟休见嚇。三饭外、清心寡欲，任尔天寒热。"}
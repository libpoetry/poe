{"id":"988090","title":"李煜不朝伐之煜降江南平为震雷薄矣","dynasty":"宋","author":"崔敦礼","text":"震雷薄矣，胡蝇之营。弥江负淮，隩天险矣。宁曰我尽臣度，肃恭威灵。宇宙混同，一方阻。皇明建灵旗，下巨舳。震威而怀，靡事戕戮。王师如翰，至则速。风漰雷磕，奄其覆。哀哀逆俦，维喙乞降。欙车青盖，朝帝乡。妖氛杀翳，旋披攮。膏痿腥䐿，德泽滂。凯旋金声，奏洋洋。煇耀万国，俱向方。"}
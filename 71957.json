{"id":"71957","title":"木兰花慢·叹滔滔苦海","dynasty":"元代","author":"王丹桂","text":"叹滔滔苦海，任群迷，恣漂游。被有限形躯，无涯爱欲，一向拘囚。空生万千计较，况百年、短景不常留。贪为名深利切，岂期水远山悠。如流。岁月相催，宜省悟，觅抽头。向太一峰前，双林树下，早把心收。从来既知是错，待番番、放下便休休。撒手纵横无＊，状同不系之舟。"}
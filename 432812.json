{"id":"432812","title":"焦山","dynasty":"近现代","author":"金天羽","text":"我评书法拜南宗，鹤瘗铭留水窟封。今日江潭试新棹，浪吟诗句嚇鼍龙。秃柳澄沙浪打涡，峭帆风饱掠江过。坡陀石磴盘盘上，佳处亭前晚景多。枯木禅堂宝鼎蹲，经幢铜鼓伴轮囷。权奸只合亲珠玉，神物由来清净身。沃焦东望海波宽，象鼻穿沙峡度难。三诏遗民无势力，隐然砥柱障狂澜。"}
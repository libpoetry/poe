{"id":"294082","title":"醉翁操·先师唐蔚芝先生诞辰一百二十周年纪念","dynasty":"现代","author":"张珍怀","text":"寰中。儒宗。惟公。坐春风。融融。三千泗滨昔相从。乱离危厄重重。寻旧宫。师表一碑丰。屹屹高堂环竹松。通今博古，道义横胸。哲人去后，浩气萦回昊穹。千载兮山葱茏。百世兮湖溟濛。湖山瞻德隆。门墙桃李秾。四海发花红。传业薪火无尽穷。"}
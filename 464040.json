{"id":"464040","title":"沁园春 高粱","dynasty":"当代","author":"郭汉城","text":"密密沉沉，整整齐齐，列阵成行。正秋高气爽，云轻天阔，陌阡荫重，逶迤屏障。芍丽兰娇，荷清菊隐，几度秋风落嫣香。怎堪比，这炬燃万把，大地红光。赢来曾不寻常。赖着意、栽培好扶将。甚虫雕鼠刻，中通外直，风摇雨撼，干挺节长。霰肆虐狂，河翻恶浪，掸拂轻尘一箕装。喜重挥，这生花神笔，描绘文章。"}
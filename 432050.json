{"id":"432050","title":"河传","dynasty":"近现代","author":"张克家","text":"花亸。人惰。睡乌尨。不耐花街日长。连朝盼玉如玉浆。刚刚。远峰明夕阳。与我共兹蕉萃思。浑难说。树亦凝青睇。记书墙。插新秧。浪浪。解衣挥汗忙。宵静。人定。步中庭。倾耳银河有声。泬寥万里凄且清。泠泠。裌罗衣袂轻。除却姮娥谁共语。天难曙。露脚迷寒兔。野鸡鸣。鼓六更。棱棱。启明遥一星。"}
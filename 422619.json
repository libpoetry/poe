{"id":"422619","title":"渡江云    寒食寄怀何磊任平","dynasty":"近现代","author":"邓桐芬","text":"初阳分远霭，晓寒渐薄，草色浸疏棂。数声啼鴂外，解事东风，布暖发深青。红香半砌，讶年光、寒食清明。春未阑，且留尊酒，重与话平生。消凝，茶瓯伴榻，药管施针，抱年年残病。空梦想、西江旧月，北国严城。故人咫尺天涯邈，枉目断、烟水迷冥。凭杖去，逡巡却恨伶俜。"}
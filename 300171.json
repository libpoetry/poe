{"id":"300171","title":"石州引·依星凤阁传斠本","dynasty":"现代","author":"乔大壮","text":"尺五层霄，襟带二江，星澹波阔。长堤冷落垂杨，谱入笛中难折。金风起处，夜夜捣尽寒砧，征衣休洗胡天雪。频岁玉关前，属谁家芳节。临发。画堂回首，双燕丁宁，恁悲生别。剪纸相招，楚只声声垂绝。不知何处，妙手可解连环，眉间一点心头结。照我拍阑干，有秦时明月。"}
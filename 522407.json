{"id":"522407","title":"吴子南将赴罗源问保民保身之道予告之曰子家一閒翁之积厚矣子能承之推是心以勤施于政将无适不可岂直罗源而况其身哉子南请书于卷遂檃括为韵语以贻之体裁音律固在所不论也","dynasty":"明","author":"顾清","text":"不见閒翁三十春，每将淳德众中论。兰阶茁秀看吾子，花县鸣琴问保民。万化流行自兴孝，九经伦序起修身。青云剩有前头路，记取长沙运甓人。"}
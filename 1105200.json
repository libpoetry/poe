{"id":"1105200","title":"某天圣四年叨充乡赋明道二年夏假副车于本郡今年夏忝外计于本道寔嗣世职八月行部率遵故常乡老欢迎邀留累日徘徊旧地追惟畴曩因成拙诗二章题于行署","dynasty":"宋","author":"文彦博","text":"不才惟侍高门庆，奕世皆为外计臣。乡老相逢频教我，尽忠思孝报君亲。昔年乡赋议兴贤，曾接诸君砚席间。屈指岁华逾一纪，锦衣怀绶过稽山。"}
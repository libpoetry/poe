{"id":"764298","title":"满江红 其十二 为程穆倩赋星宿海研","dynasty":"清","author":"王士禄","text":"咄汝陶泓，问何事、幻成千眼。锡嘉名、曰星宿海，承之无腼。云梦谁能吞八九，蓬莱真见频清浅。主人翁、奇语匹皇坟，须君展。青玉赠，来荒缅。紫石猎，嗤环蠕。有奇傀梦告，神人圭冕。麟角一双相佐佑，龙宾十二同游衍。导摛玄、遐想溯昆仑，条流远。"}
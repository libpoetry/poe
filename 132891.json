{"id":"132891","title":"次韵赵主簿雪诗十韵","dynasty":"宋代","author":"项安世","text":"历乱空中花，蹁跹水中影。屑屑复骚骚，凉凉何滓滓。风急阵形圆，云深兵势回。檐鹊换缁衣，皋禽失丹顶。历惊荐箭射，鱼畏冰叉挺。出印东郭跟，归遮少陵胫。坐对孙康书，眠思子酞艇。夜气忽峥嵘，冰天梦驰骋。齐珠拟夸梁，卞玉思献郢。庛冰月千间，遗寒麑万领。"}
{"id":"623573","title":"胡无人","dynasty":"明","author":"欧必元","text":"北风吹海海水怒，百万楼船开□□。汉家今练水犀军，曾是长城旧征虏。君不见黄旌白羽满红皋，谋臣策士争命于波涛。氍毹坐拥青尊醉，匣里芙蓉夜自号。细柳营中朝报捷，寝胡之皮，食胡之血。不能为君生致五单于，何用披裘带金甲。嗟哉胡无人，胡运湮。未及挥戈发一簇，已令名姓画麒麟。嗟哉胡无人，胡运湮。"}
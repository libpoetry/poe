{"id":"298182","title":"水龙吟·辛亥岁除","dynasty":"现代","author":"傅子馀","text":"似闻门外春声，良宵又是匆匆过。舒梅腊意，而今何见，云埋烟锁。青韭堆盘，芳醪注盏，君先酬我。纵笙歌处处，龙回凤舞，都南比，斋头坐。垂老逢辰无奈。怪年来、依然高卧。天涯魂梦，片时犹恐，东风吹破。明日繁红，欹栏微笑，看看还可。甚幽怀偏爱，冷香迎岁，向窗前亸。"}
{"id":"103510","title":"赤蚁辞送杨叔武广南招安","dynasty":"宋代","author":"梅尧臣","text":"南方赤蚁大若象，潜荒穴洞人莫逢。天公合雨不决雨，从横乱出将自封。侵疆凌壤坏城市，战斗亿倍南柯雄。尝闻穿山食此物，此物既大非常凶。张舌流涎莫可饵，枉啄不怕长戈舂。今令智者以智取，即见蚳醢传太宫。因而使知祸福理，天子下令云从龙。"}
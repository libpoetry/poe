{"id":"466563","title":"论诗绝句四章","dynasty":"当代","author":"伯昏子","text":"梨花万树盛明皇，歌入清商忽返光。古调于今啼月落，高山流水各茫茫。羌笛何曾怨柳邻，湘灵枉弄水粼粼。龙吟万窍谁能激，风月无边夜夜新。岂务虚名争失鹿，优游大道觅亡羊。攻辞难免多歧病，但得会心当不妨。歌诗千里未同风，欲谱新词俗不通。都道梳妆时世俭，讵如张敞画眉工。"}
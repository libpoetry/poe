{"id":"435792","title":"太原赠张彦远","dynasty":"金末元初","author":"元好问","text":"并州城边十月末，清霜棱棱风入骨。因君夜话吴江春，酒光潋滟金杯滑。閒閒骑鲸去灭没，当年爱君俊于鹘。平生我亦识翁人，惆怅流年如电抹。官家新筑文昌台，苍生不忧堕巅崖。眼看东阁奇士满，如君岂得藏蒿莱？晨鸡未鸣子当发，明星煌煌大于月，野夫一笑冠缨绝。"}
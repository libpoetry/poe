{"id":"453521","title":"丽江游","dynasty":"当代","author":"傅义","text":"滇西丽江乃古城，世界文化之遗产。虽云古城实全新，虽今犹古无须辨。前年地裂成巨灾，八方殷勤送温暖。飞檐碧瓦复旧观，古城声名方大显。城中居民纳西族，妇皆勤劳夫闲散。妇女艳称胖金花，黑胖为美非荒诞。昼出耘田夜绩麻，持家何止谋饮馔。风花雪月烟酒茶，男子日唯此七件。虽若处优非养尊，须妇先食始用膳。自从开放迎游人，陋俗渐已随风转。驹出辕下鸟脱笼，阳光璀璨耀蹄翰。才为世用扬须眉，意气风发不自茧。迷人街巷七十二，袂云汗雨裙屐满。围绕中心四方街，街心石板颇平衍。纳西青年爱歌舞，月上柳梢弄箫管。酒吧街号洋人街，当垆碧眼变青眼。夹溪林立皆酒吧，亦是千丈红尘软。入夜更是繁华场，风情别具所见罕。红灯成串列两行，绿杨掩映添缱绻。绝胜大厦闪虹霓，小桥流水情款款。座无虚席热腾腾，山海珍味听拣选。苏理玛酒酥油茶，特菜名曰八大碗。酒酣隔岸或对歌，素不相识如旧伴。兴浓境美乐未央，月斜更深嫌夜短。我亦好游更好古，每欲求之苦道远。此间闻有万古楼，木氏土司旧后院。古柏丛林郁萧森，簇拥楼台凌绝巘。高踞海拔世第一，一临巍峨心舒坦。俯瞰全城了无遗，屋瓦鳞鳞俱平展。楼内雕龙数盈万，壁画简朴遵古典。东巴古文犹书额，象形仿佛工籀篆。古香古色古朴风，观赏有限情无限。明清风貌殆若斯，思古之情为一遣。"}
{"id":"1236111","title":"予京居廿稔始置屋灵椿坊衰老畏寒始制青鼠袍且久乏马始作一车出入皆赋诗自志","dynasty":"元","author":"张翥","text":"五槐浓绿荫门前，东宇西房数十椽。不是衰翁买屋住，归时留作雇船钱。青鼠毛衣可禦寒，秃襟空袖放身宽。遮头更著狐皮帽，好个侬家老契丹。浅浅轻车稳便休，何须高盖与华辀。短辕不作王丞相，下泽聊为马少游。"}
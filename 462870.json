{"id":"462870","title":"七月买舟过三峡作短歌","dynasty":"当代","author":"裴涛","text":"天地何曾有始终，四亿年前生蒙懵。混沌激荡风雷吼，苍穹为之缺一口。水火泻地流东南，扶桑十日浮海岚。其年龙与野马奔下界，饮于川，一饮三千五百七万年。委为土，化为石，石罅间尤千年赤。驼象垂垂老，龟蛇森森俱生毛，祁猿巴猴讴童谣。如今空山歌者谁，使我悄然不胜悲。谣中归来意，客里久相违。"}
{"id":"643280","title":"神石","dynasty":"明","author":"胡奎","text":"有石有石在空坑，宋朝文相避元兵。单骑脱急无留行，石堕空坑如陨星。追兵不及相乃生，人言此石山之灵。天佑信国全忠贞，重为告曰石兮石。兮尔之生也甚奇，怪胡不锻鍊五色。上补青天青呜呼，共工一触天柱折。孟姜一哭长城崩，谁谓土石终无情。至今乡人号神石，奸雄过之当屏迹。"}
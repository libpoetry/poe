{"id":"239771","title":"扬州即事·玉疊开方面","dynasty":"宋代","author":"宋无名","text":"a玉疊开方面，金汤控上游。连营骠骑毛，重拆雁行楼。缰弩虚空发，飞桥日夜浮。烟生烽燧地，草死虎狼秋。此处兵威震，当时国步尤。六年襄郡守，三策飞臣谋。大将深财陷，长江万里休。两淮先按堵，孤注独横筹。破竹约乘势，联风已置邮。乾坤机轴转，海岳版轩收。春变山堂柳，波通汴水欧。平坡南下马，远渡北来舟。无复琼花梦，独馀芍药愁。斋埃何竖子，还拥黑貂裘。"}
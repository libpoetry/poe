{"id":"1236046","title":"读史有感自和二首","dynasty":"元","author":"张养浩","text":"不信忠良信诡随，于兹可灼乱亡机。东京党锢迷臧否，西晋玄谈混是非。被祸枉投冠在地，复仇空拔剑挥衣。因知高蹈丘园者，不是区区爱翠微。政有经纶孰汝随，疏迂况复动违机。久知好瑟吹竽拙，每笑还珠买椟非。幕府高谈人侧目，田园长往子牵衣。分明二者安危在，不信君其问子微。"}
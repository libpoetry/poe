{"id":"460166","title":"高阳台　昆明温泉旅社作","dynasty":"当代","author":"卢青山","text":"荫荫庭槐，愔愔廊牖，昆明冷淡春风。薄水支莲，盆花独自生红。閒人四海千山聚，便多缘、相对难同。况孤怀、纵被清醪，怕共人踪。江南住惯浑无觉，羡江山旖旎，欲访滇中。楚楚烟尘，谁曾湔拭深衷。三更梦打天涯雨，梦归来、也似飘蓬。料云溪、已到萧然，遍地秋枫。"}
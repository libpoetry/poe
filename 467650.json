{"id":"467650","title":"洗尽铅华骨里馨(辘轳体)","dynasty":"当代","author":"顾敏燕","text":"洗尽铅华骨里馨，莲塘寂寞水风轻。湿花微雨邀香榭，滴翠茶芽慕盛名。虚廓村居秋藕瘦，水天闲话绿波横。曾经得意人归远，此际风流是赤诚。柳风桥畔惊鸿影，洗尽铅华骨里馨。秋意微来衫袖薄，新阳初上水天青。半塘雪藕花尤盛，数盏香茶语未停。离合悲欢皆不管，西风起处淡然听。文字风流任人说，胸中丘壑寄丹青。呼来风雨笔间趣，洗尽铅华骨里馨。残藕几枝香远近，修篁数节性空灵。如今谁肯知音惜，玉笛横吹指上听。一番寒雨凉初透，昨夜何人转辗听。独立小桥秋瑟瑟，勤牵风袖影婷婷。飞来白鹭云中雪，洗尽铅华骨里馨。迷眼烟尘终静寂，悠然一望远山青。心事深深添鬓雪，幽人楼上对霜星。写诗未得春风句，走笔难成醉尉形。一纸秋声味萧瑟，半规银魄叹零丁。此身自比梅花傲，洗尽铅华骨里馨。"}
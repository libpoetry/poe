{"id":"920302","title":"自清平镇游楼观、五郡、大秦、延生、仙游、往返四日，得十一诗，寄子由同作 其十 爱玉女洞中水，既致两瓶，恐后复取而为使者见绐，因破竹为契，使寺","dynasty":"宋","author":"苏轼","text":"欺谩久成俗，关市有契繻。谁知南山下，取水亦置符。古人辨淄渑，皎若鹤与凫。吾今既谢此，但视符有无。常恐汲水人，智出符之馀。多防竟无及，弃置为长吁。"}
{"id":"823250","title":"渡江云 答榆生","dynasty":"清末近现代初","author":"赵熙","text":"相思黄浦信，早秋片叶，意外转山家。旧吟春未损，又报东风，点缀柳条斜。声声布谷，唤过客都在天涯。归去兮，北窗陶令，梦断武陵花。吹笳。三官堂下，五老峰前，苦西来铜马，忻又闻、飞鸿突然阿雪，宿鹭团沙。如君剑气孤虹白，望斗牛谁是张华。天万里、鱼书更达三巴。"}
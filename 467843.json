{"id":"467843","title":"杨柳枝 路南石林四首","dynasty":"当代","author":"黄绮","text":"列立森严欲叩门。乍疑魑魅远惊魂。斜阳有意添工巧，横照奇峰似夏云。且作枯林万树看。朔风无力再摧残。投身此际足千古，回笑沙丘洗激湍。怒出人间壮气横。曾填巨海没深情。幸余寒骨堪磨砺，过鸟高飞勿折翎。巧构千回百折生。举头走过惧斜倾。大贤后继应无数，仅此当年众陨星。"}
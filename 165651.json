{"id":"165651","title":"万年欢·十里环溪","dynasty":"宋代","author":"晁补之","text":"十里环溪，记当年并游，依旧风景。采舫红妆，重泛九秋清镜。莫叹歌台蔓草，喜相逢、欢情犹胜。苹洲畔、横玉惊鸾，半天云正愁凝。中秋醉魂未醒。又佳辰授衣，良会堪更。早岁功名，豪气尚凌汝颍。能致黄金一井，也莫负、鸱夷高兴。别有个、潇洒田园，醉乡天地同永。"}
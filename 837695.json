{"id":"837695","title":"桂枝香·折桂","dynasty":"清末民国初","author":"饶芝祥","text":"霜华如雪。更几阵西风，一钩新月。半臂双翅，转过小廊步屧。秋千架外清芬馥，但只见、青枝碧叶。多应天上吴■，斧后飘来金屑。待卜取、檀奴慧业。却纤纤玉笋，高枝都折。留伴妆台，准当泥金小帖。蟾宫况有登科记，望玉宇、仰高自切。算来只有，杜翁佳句，供人閒说。"}
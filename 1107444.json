{"id":"1107444","title":"上曹守徽猷生日","dynasty":"宋","author":"史浩","text":"东皇缥仗下层云，来驾和风再浃辰。勋阀此时生鸑鷟，天家满意抱麒麟。方瞳的皪辉迟日，绿鬓扶疏受早春。太史谈公甚奇异，老人星即是前身。天圣阴功天下母，庆源重此毓英髦。政区贤否澄冰鉴，诗得江山妙线毫。已使列城歌既醉，可无众口赋崧高。油幢谁道容温席，行从君王宴碧桃。"}
{"id":"433157","title":"悼亡","dynasty":"近现代","author":"郭象升","text":"生小比邻数往来，骑危细鼓打如雷。天吴紫凤空相妒，竹马青梅两不猜。谁判无情成眷属，更抛斯世付沉埋。十三年事匆匆过，忍买丛杨冢上栽。间岁归来百感并，飞蓬膏沐总由卿。华丹窈窕思何著，锦瑟缠绵梦不成。气短风云犹缱绻，心经生死倍空明。独怜蓄泪过千斛，未得凭棺一纵声。"}
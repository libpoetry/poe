{"id":"466031","title":"茅山二首","dynasty":"当代","author":"王引","text":"仙真驻跸三茅地，葵藿亲倾那计程。爆竹每招毅魄返，插桃合伴羽衣轻。坛高近日难遗世，镜不回春许忘情。翠葆云车今尚在，只趋丹陛卜君平。灵宫翠岭望如悬，鼠鬣泥胎尚赧然。虚授簶符耽白首，巧安炉鼎惹青钱。犬声邻县犹邻国，鹤氅昔形非昔年。他日漆园嘲鬼谷，洗心重到客泉前。"}
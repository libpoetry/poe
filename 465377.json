{"id":"465377","title":"齐天乐 光绪丙辰题蒋淡缘东坡画像","dynasty":"当代","author":"徐绍桢","text":"别公八百余年矣，相逢可怜无语。落落星球，茫茫维度。不识公来何处。中原如故。又赤壁秋风，苏堤春雾。孤鹤南飞，大江日夜东流去。记否六如亭畔，有凄凄芳草，如泣如诉。画手何人，须眉大好，少个神仙旧侣。莫谈儿女，便经济文章，也成辜负。买得新丝，为公重绣谱。"}
{"id":"466455","title":"浪淘沙　四月廿七醉兼病不堪，卧肖处作三首","dynasty":"当代","author":"卢青山","text":"春雨过窗纱，细袅微斜。短衾清睡梦难遮。起靠雕栏寒薄袖，惆怅风花。酒病又添些。只是无家。此生飘泊絮年华。飘尽天空犹堕水，更去天涯。故国在天涯，坟墓荆遮。何堪飘荡一青衫。二十七年唯醉里，算酒为家。小女态清嘉，一朵春花，盈盈路侧倚墙斜。客里相看双眼泪，驰过惊车。岁岁转劳尘，倦矣秋春。五湖舟冷泊寒汀。欲向古人赊一楫，从此水云。云水亦伤心。一例飘萍。岂如醉里坐瞢腾。醉欲醒时杯又满，不要今生。"}
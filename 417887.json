{"id":"417887","title":"金缕曲  赠范曾","dynasty":"近现代","author":"宋词","text":"久慕江东客。喜相逢，广和楼外，管弦声急。舞榭词场逞技艺，一曲知音难得。漫评夸横塘柳色。君乃妙笔丹青手，正名传海内齐争说。诗书画，真三绝。浮名抛却千金掷。自古来，高才遭妒，文人累俗。画笔一枝常在手，泼尽平生粉墨。细看是斑斑泪血。我亦无能疏狂辈，便弹铗不向朱门乞。为强者，歌一曲。"}
{"id":"684052","title":"西山诗 戊申冬以秩祀行作","dynasty":"明","author":"王世贞","text":"朝上西山，艰哉?崟。溪谷多风，倏旸而阴。胗䁾中肤，?慄缘音。十步五步，不能见人。牛马却走，熊罴号吟。仆夫告痡，口舌屈噤。修途无端，北陆遵沈。道有鼷鼠，结穴何深。忽而过我，杳不可寻。菀菀好鸟，栖栖中林。我独何为，伛偻不禁。皇命秩祀，俾孔之钦。肃肃卿相，咫尺尔临。我躬不遑，简书是忱。念思愲结，盻此高岑。皇命卿士，尔往祗谒。夙戒卒事，毕礼以发。仰盻河汉，如近寝阙。敛其狂飙，纵以明月。绵绵连山，与月见没。峨峨隧途，松柏郁杌。茫茫平原，积气如渤。巉巉冰岩，忽起飘鹘。耳听骚屑，足蹑恍忽。岂不遄返，悯此驭卒。"}
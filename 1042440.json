{"id":"1042440","title":"辛卯十二月同持国游会灵观各曾赋诗后一年会灵烧高下俱尽天子为先朝所为不忍废复治集禧略放渭阳帝祠制度五岳同宇毋乏事而已不能如向之钜丽也戊戌十二月以事过谒祠下作七言寄持国","dynasty":"宋","author":"刘敞","text":"白玉五城十二楼，还曾同作采真游。重来无复壶中景，惟见苍林锁碧流。"}
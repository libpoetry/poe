{"id":"401793","title":"浣溪沙 何叔惠、幼惠贤昆仲见过分春馆，别后奉寄","dynasty":"民国末当代初","author":"朱庸斋","text":"晴雨分江各一天。清狂湖海早相怜。何郎词笔领春先。借得光辉生草木，驱将才气领山川。几时樽酒更留连。草长莺飞引客程。回车门巷笑相迎。不缘初见始心倾。尘袂未销新旧泪，浩歌空遣寂寥生。一时哀乐两难平。"}
{"id":"817418","title":"人禽歌四章","dynasty":"清","author":"戴亨","text":"天地絪缊兮一气孔蒸。肖厥形兮绳绳。为龟麟兮为鸮鹰。随大化兮生成。龙飞潜兮咸知其灵。人变化兮孰如其能。为鸮为鸾兮此情。龙之灵兮其形。天局形兮心我操。奴于物兮徒劳。居有室兮禽有巢。补葺缺兮风飘飖。气备万物兮称人豪。地并厚兮天争高。随波流兮断蘋飘。少壮几时兮岁月其慆。"}
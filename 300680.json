{"id":"300680","title":"昼锦堂·春闺怨，步吴梦窗韵","dynasty":"现代","author":"温树校","text":"杜宇凄清，池蛙惨淡，暗夜齐吊春归。一幅鲛绡依旧，物是人非。愁对孤灯添支影，怕窥明镜锁双眉。寒窗下，斜拔玉钗，怜他赤焰蛾飞。斯时。肠欲断，房独守，海天归棹难期。但愿檀郎长住，永不相违。短篱同醉黄花酒，翠楼共看绿杨丝。情痴甚，魂梦待伊来也，绣枕双移。"}
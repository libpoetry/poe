{"id":"420546","title":"东风第一枝 寿韩芰舟同年","dynasty":"近现代","author":"张克家","text":"老去佯狂，秋来强饭，旗亭一夕游冶。花枝遍插延年，好写入耆英社。鸬鹚杓大，满斟绿蚁香浮乍。是旧游、屈宋衙官，祝紫薇郎纯嘏。我亦蹇驴随骏马。共四度、春闱矮舍。帣鞲鞠?奚辞，且料理、寿筵杯斝。休言怕醉，想世事、只醒时怕。倩行厨、叠指书符，摄取西池妖奼。"}
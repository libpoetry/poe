{"id":"452208","title":"己丑岁暮无稽斋主赴晋公干来电邀太原小聚适逢春运期间车票难求遂约野鹤兄驾车同往奈野鹤临时有事不得出行只好作罢春节后无稽以诗见寄意颇恨恨因赋此篇请谅并次元韵","dynasty":"当代","author":"吴金水","text":"每从爪迹忆飞鸿，多少清欢梦寐中。才斗尖叉吾尽北，酒争垄亩子常东。高城虽报烟霞降，驰道难凭杖屦穷。极目云山惟怅惘，聊将微意托丝桐。"}
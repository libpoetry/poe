{"id":"702049","title":"夏日南庵诸子见过","dynasty":"明","author":"智舷","text":"偶然憩南野，高荫欣古木。室中晤言稀，树下坐忘独。枉棹来故人，逗啸看新竹。深林长闭门，丰草高于屋。何物款素心，愿言宵炳烛。野处虽已适，久不闻高咏。炳烛夜何短，含毫晓未竟。凉雨原上来，洗我竹林净。荷池涨莫知，松檐溜可听。小舠勿遽还，出啸风波劲。"}
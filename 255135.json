{"id":"255135","title":"锁窗寒·远浦沉蓝","dynasty":"现代","author":"徐震堮","text":"远浦沉蓝，横云翳碧，莽然平楚。南飞倦影，断续怕将书误。溯寥天，劲风送秋，暮阑倚笛临江渚。但冷云万叠，沉沉江水，夕阳无语。羁旅。田愁绪。便闭了重门，避愁无处。楼孤地迥，梦到穿针庭宇。奈酒醒罗袂自寒，暗帘又锁高馆雨。待缄情寄与沧波，日夜东流去。"}
{"id":"466410","title":"贺新郎　次前韵述龙送龙","dynasty":"当代","author":"卢青山","text":"龙魄难驯也。肆昌狂、云姨电伯，横天雨挂。开我炎黄千裔族，一烛千秋昼夜。几屈作、洋夷轭马？八国联兵摧瓜剖，看云中首尾呻吟乍。鳞上血，僧鞭打。义和神帜消烟罢。问师兄、阊阍微启，可曾悲吒？赛德先生邀不至，再数韶山史话。甚七七、蚍蜉又惹？八格牙鲁真气焰，剩凄凉铠甲留人骂。君不见，屹然者？一觉瞢腾也。叹沧桑、人间日历，几经换挂。梦里狰狞蟠万怪，留与凄凉昨夜。陡一啸、仍非病马。国际民生关钥启，放双魂干莫腾潭乍。正破壁，笔初打。并非高枕皆休罢。向横行、前门蒿草，后门堪诧。物价掀船如水涨，更涨巷闾閒话。又官倒、民乎敢惹？鳞角蛆蝇堤穴蚁，愧书生气力唯歌骂。龙之意，何如者？万古辉煌也。俯山河、腾乌驾日，长鞭安挂？一酹留君鞭渐缓，占却凄清月夜。君报我：“时如隙马。四十亿人八万里，盼鸡声露影窥吾乍。鞭敢怠，不快打”？今朝再酹应留罢？到归来、十二年后，二毛霜诧。兀兀家身尘影里，谁共悲凉閒话？君曰：“鬓，孰能不惹？汝本龙生兼龙魄，付龙乡处处随呼骂”。独馀我，思量者。"}
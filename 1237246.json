{"id":"1237246","title":"题奉元韩氏所藏蓝关风雪图孀亲赐绢并先陇画图三诗卷三首","dynasty":"元","author":"曹伯启","text":"秦关风雪路崎岖，人道回天计亦迂。一自谪迁为口实，后来尤弊蔓难图。天上霜缣宠渥光，阶前兰玉姓名香。长安润屋知无数，一笑输君戏綵堂。手植松楸慰九泉，庆门能识性中天。悠悠南北云萍客，愧读春风锡类篇。"}
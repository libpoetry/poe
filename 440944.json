{"id":"440944","title":"木兰花慢   游仙居公盂岩","dynasty":"当代","author":"李达","text":"入排空叠嶂，访当日，老仙翁。过翠被篁林，黄云稻垄，都未相逢。遗踪。自骑鹤去，剩芳荪两岸满西风。鸡犬知争药鼎，料应已到云中。扶筇。袖泪龙钟。流落意，恨无穷。看清溪麂子，无才似我，仙隐难从。千峰。对斜照远，早人间去路晚烟浓。不是渔郎鼓枻，武陵去住匆匆。"}
{"id":"459720","title":"李彩云欲为吾作伐，感其美意，作此聊博一笑，以为报也","dynasty":"当代","author":"卢青山","text":"吾嫂义可感，忧我无妻室。日展千里眼，搜索遍九域。似戴显微镜，穷觅细胞质。大小无稍略，远近不差失。尘寰罕佳丽，瑶台未易陟。恨不学蠹鱼，潜身入书籍：闻道墨林间，尝有女儿国。安遣空降师，绑架掠其一？三日得数伍，十日渐满百。鹅鸭成行来，缭乱我心魄。嗟我如太空，标准高难及：其人必女人，其眼必瞎黑。苟非雌性人，纵多亦何益？我谢柏拉图，愧无同性癖。苟非瞎了眼，安肯侍吾席？我谢明眼人，尊容怕人识。躯矮如卧人，貌寝如美石。钱囊不可量，若吹牛皮革。大哉嚇众目，中实无一物。论财既已无，抑才将可觅？譬如大海中，觅一粟芥粒。唯见四肢身，骨瘦如柴出。吾嫂细视之，似此有何术？秉气薄如纸，赋命定鳏特。不如弃人为，而任老天力。亦免产后代，遗祸无穷极。感嫂仁怜心，费嫂烹饪鬲。惭我如烂泥，糊之不上壁。请许我悠游，暂逃婚姻窒。如鹿脱兽夹，如鱼漏网隙。如人万发间，莫捕此一虱；由彼蹦跶为，相看不怿悦？况复斯生短，蹦达能几夕？人老发秃时，虱亦随灭迹。"}
{"id":"682503","title":"正月十五日霍君仪邀游朱季美山池同用畅超然之高情为韵","dynasty":"明","author":"区大相","text":"生平丘壑意，到此即情畅。花鸟入新年，欣欣巳相向。拂拂复摇摇，春色向人骄。谁知入林客，神理固自超。青春对华馆，少饮亦陶然。起步绿芜上，行吟芳草边。新年诗酒兴，携赏入山池。一步一留眄，高谈恣所之。步步山情适，烟霞春望高。庭梅飘未尽，半巳落源桃。灯烂花仍艳，弦娇酒复清。共将行乐意，来此叙幽情。"}
{"id":"252704","title":"翠楼吟·赠友人伉俪","dynasty":"现代","author":"林修竹","text":"月到中秋，郎来千里，团圆最是今夕。况明朝又作，分飞雁、海南天北。沉浮微秩。久别胜新欢，当然甜蜜。诉心臆。夜阑私语，月明天碧。悒悒。辜负佳期，恰值中秋节，抱恙竟日。弱质床辗转，蛾眉难画临川笔。新愁如织。恁睡稳鸳鸯，交颈比翼。堪叹息。来朝明日，黯然行色。"}
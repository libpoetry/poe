{"id":"620274","title":"凤城行送郡侯黄","dynasty":"明","author":"黄锦","text":"□□黄侯守颍川，神爵曾闻纪汉年。朅来韩水分参佐，又见君家集凤编。凤城积岁生藜蒺，寒梅萧条隐□□。一麾高拥两车来，政通千里祥禽出。愧我飘蓬□□游，海天浪迹一浮鸥。凭公拂拭成毛羽，双盻丹山去复留。忽然垂翅如秋燕，呢喃空把华堂恋。几回腾跃同鹍鸡，无奈分飞翮已倦。昌黎祠外片帆开，昔从公暇此登台。挥手名山宜作赋，江生梦断已无才。最惜轻抛吾叔度，澄波千顼殊堪慕。别后公无陟北山，相思应绕山头树。"}
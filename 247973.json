{"id":"247973","title":"汉宫春·蝴蝶会四期大观园赏稼轩白石唱和词约赋此调用秋风亭韵","dynasty":"现代","author":"江南雨","text":"何处危亭，并旧时烟雨，幽谷茅庐。湖山久成寂历，人去情殊。风流顿歇，到而今、万种萧疏。惟只剩、文章空在，淩云豪气俱无。阅尽世间兴废，问残垣衰草，谁解相如。闲愁冷涩歌管，此意侵予。千年梦断，共谁人、煮酒烹鲈。休更念、抚琴弹剑，相怜白发诗书。"}
{"id":"420367","title":"暮云碧 吊金庭山人","dynasty":"近现代","author":"沈轶刘","text":"送春人去，呼酒朋来，轻红碎栉。早是雨过，南园凄慄。吹薤露冷，煨芋梦残，忍觅黄炉前匹。镫灺谁工买愁笔。绣出畹兰最苦，难掩骚心宕逸。怅故里移情，长淮引疾，清夜罢哀唧。休诘。荒江异时肠断，燕支记惹娥眉嫉。金庭花妥，胡麻饭餲，仙影灵湫龙悉。分毡剩感赆恤，絮■天涯泪溢。莽暮烟起。青剡自遥衰草密。"}
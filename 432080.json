{"id":"432080","title":"乱离","dynasty":"近现代","author":"张采庵","text":"急装携妇挈儿行，坎坎长空铁鸟声。谁唱流亡三部曲，哪年哪月此时情。重帏萱草北堂深，甘处危城守故林。双跪膝前深下拜，万千珍重大悲心。惨哭痴儿不上程，说随兵马去长征。吞声枉有偷生父，弃汝出门莽莽行。相见时难别亦难，家园一步一回看。倚门却有高堂母，泪洒情天六月寒。"}
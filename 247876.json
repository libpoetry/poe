{"id":"247876","title":"西子妆慢·张凤子以客中桃花词见示次韵奉答","dynasty":"现代","author":"朱庸斋","text":"帘底曲销，酒边客散，露井愁窥春好。旧家秾李未成妆，镜奁空、负他凝笑。相逢太早。怕约后、因循误了。燕归时、料故园芳事，东风先扫。凭谁道。百绕珍丛，那计花著恼。曲尘流梦自年年，况天台、断红难到。羁情满抱。枉分付、胭脂吟稿。拚销魂、索醉刘郎未老。"}
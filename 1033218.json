{"id":"1033218","title":"绿阴亭自唐时有之到今五百年卢肇二三公题诗之后吟声寂寂久矣亭前古木不存绿阴之名殆成虚设今诗人李贾友山作尉于此实居此亭公事之暇与江山风景应接境因人胜见于吟笔多矣友人石屏戴复古访之相与周旋于亭上题四绝句以记曾来 其一","dynasty":"宋","author":"戴复古","text":"五百年前作此亭，亭前古木绿阴清。而今古木无存者，赖有新亭系旧名。"}
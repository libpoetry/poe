{"id":"694469","title":"赠袁晖用林时嘉韵","dynasty":"明","author":"陈献章","text":"白首看云共此台，青山明月小迟回。何时得见春风面，更到明年二月来。风雨相留更晚台，边炉煮蟹饯君回。扁舟夜鼓寒潮枕，又是江门一度来。植竹为垣土作台，野桥分路到溪回。江门若比瞿塘水，何处游人肯上来。青山依旧锁溪台，前度游人去不回。赖是山人无诉牒，有人真本卖山来。"}
{"id":"834899","title":"买陂塘 新秋有怀旧游","dynasty":"清末民国初","author":"何振岱","text":"有千丝、闲边情绪，楼高倚遍无语。添衣移枕何曾是，气候错晴疑雨。愁伫立。尽思遍天涯，没个伤心侣。■■■■。■■■■■，■■■■，■■■何许。曾游路。小柳鹅黄能舞。停车看日初午。渡江马影圆于笠，诗与淡云来去。回首处。只几簇轻花，簸向风墙暮。江南倦旅。算病过蝉残，魂消雁早，总被相思误。"}
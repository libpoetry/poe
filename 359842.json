{"id":"359842","title":"水调歌头·题山阴周啸麓《抱琴图》","dynasty":"清代","author":"黄钧宰","text":"万象静中会，何处不移情。随意莳花，叠石点缀总清奇。君自有琴未理，再说无不鼓，已被古人欺。我向画图里，声听海潮低。惜古调，抱遗响，莫歔欷。替把焦桐，解取还向绿阴携。弹到仙禽起舞，按到池鱼出听，何必问钟期。林木渺冥际，群鸟尽飞啼。"}
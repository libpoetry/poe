{"id":"416608","title":"金缕曲  寄 其二 友","dynasty":"近现代","author":"刘凤梧","text":"我亦伤怀久！廿年来沧桑变幻，白云苍狗。夙昔亲朋都死散，剩下荆妻蓬首。殊不异黔娄穷瘦。挟瑟常怜同调少，听啼鹃夜午凄凉否？盈腔恨，无从剖。余生甲午君丁酒。别多时、光阴荏苒，颜衰蒲柳。文字从今须辍笔，留取精神相守。但愿得冈陵同寿。闲日急删囊内稿，把诗词校定传身后。心何向？在君右。"}
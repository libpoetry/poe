{"id":"441366","title":"沁园春","dynasty":"当代","author":"秦鸿","text":"雨绝黄昏，雷没空江，独登铁舻。但行摇似醉，饮茶疑酒；中心若割，视日而乌。缥缈孤云，娉婷皓玉，琴瑟相期梦竟虚！不眠久，恨中天冷寂，光满蟾蜍。此生休问何如，待执手重逢迸一歔。看沧桑有迹，细梳华发；风霜洗尽，轻抚清臞。泪眼分明，依偎而笑，岁月云烟一霎无。须春日，向桃花深处，相见如初。"}
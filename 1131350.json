{"id":"1131350","title":"句","dynasty":"宋","author":"楼楚材","text":"看来固是最低树，外此都无许大花。秋香无比魁天下，仙种非凡□月中。满阎浮世香俱有，与广寒宫花对开。春将结尾去时有，花在着身高处香。晴霄有月与佳色，春圃无花可比香。房生里面子虚实，柄折中间丝短长。从来把得坚牢处，不是晴明不肯飞。名园不是无花卉，凌驾春风不似伊。一株种外无遗种，九个花间有细花。混融月色江湖夜，照应芦花岛屿秋。晚归烟树住犹见，晓向雪汀飞若无。蝶成擒处身粘粉，花蹈翻时足带香。野花狼藉桑麻长，除却他边补这边。吞毡固是真难事，要辨人生是与非。有时移向西堂去，一座青山逐手来。玲珑不许多呈露，只借时人一面看。鹭等鱼船近了飞。小心抽出大规模。除屏簇外少青山。矮婆娑地却禁霜。又欲其生树上苔。器量不争正二月。云掌月阴晴。野花香胜名。窠花盆是地，巢燕屋为天。天晴常网湿，船窄自心宽。不须忧暑气，有我便无它。要满地卑处，常鸣石激时。着马轻鞍重，随僧皂衲斑。"}
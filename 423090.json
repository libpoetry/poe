{"id":"423090","title":"锁阳台 蒙安自沪上寄声存问，赋此报?，兼抒近怀。征尘未浣，仆御在门，命笔黯然不自知其言之掩抑也","dynasty":"近现代","author":"詹安泰","text":"零雀窥檐，孤花倒水，瘴深衣被垆薰。高飙一派，四合暮天云。十载衫尘未浣，寒光起、边马嘶墩。归来又，楼空燕去，费泪与何人？清游经乱阁，涩残琴桉，悽冷鹃春。况引歌呼酒，飞动吴门。转眼东风无赖，多少恨，离笛黄昏。沉沉夜，休教梦醒，天远断知闻。"}
{"id":"910039","title":"故谏议大夫鲜于公欲作新堂以传世谱名曰卓绝内相先生题其名曰蜀鲜于氏卓绝之堂某以此八字为韵作八诗盖鲜于公顷尝俾某赋之而三子以求其诗故原其古而美其今以颂美之 其六","dynasty":"宋","author":"李廌","text":"先生王佐材，蚤岁常数奇。平生经纶志，白首初逢时。经营此堂久，乞身伫归期。堂成不及登，魂气今何之。"}
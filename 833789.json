{"id":"833789","title":"沁园春 其六 蟀","dynasty":"清末民国初","author":"樊增祥","text":"候馆离宫，石井铜铺，都曾听伊。记将军居处，象为楼观，相公褒赠，锦织蓑衣。金带腰圆，琵琶翅短，花谱禽经无此奇。相争竞，似如今女学，雄不如雌。一灯织室鸣机。正四壁秋声唧唧诗。向纺砖愁听，鲛珠女子，竹笼唤卖，鹁角孩儿。白石能吟，碧山善和，豆架瓜棚虫络丝。宜孙子，看二南契约，都说螽斯。"}
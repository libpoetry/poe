{"id":"115808","title":"春旱初雨·春泥不沾犁","dynasty":"宋代","author":"张耒","text":"春泥不沾犁，四月若三伏。哀哉麦无秀，父子垄头哭。谁惊耽眠龙，霹雳震万屋。从空倒江海，焦槁快一浴。终然霁威怒，飘飒断还续。晚阴凉观阙，夜响起松竹。后时悲夏获，入土喜秋谷。聊为目前慰，未敢信果腹。丰凶系□详，望岁走牲玉。我无忧民责，理此杞与菊。"}
{"id":"459023","title":"南江蜃景歌","dynasty":"当代","author":"卢青山","text":"八月十一七时末，天空突兀怪事发。幕阜之山为蜃光，驾双彩虹渡南江。十色氤氲喷霞绢，冉冉蓬丈来飘翔。万人相传空巷出，手篷搭额颈齐扬。仙人隐隐辉琼彩，云绮之马风裳佩。古乐泠泠飏清空，天语历历落耳快。若可与谈迷缥缈，令人痴立忘身外。白鹿青骐射电影，明星玉女翻银带。其时江中之水水如天，天中空气如水颜。摇红荡绿不可止，沁沁染上人衣边。昔我旦发南江桥，午及幕阜摩天高。子时归处月如潮，梦寝三载魂尽消。有人怯怯颜如绣，微颦小笑兰麝臭。寄语桥南看蜃人，旧游双影犹在否。"}
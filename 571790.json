{"id":"571790","title":"徽谣戏束陈正甫","dynasty":"明","author":"袁宏道","text":"掺履若云青，肝肠如日杲。打脸坐黄堂，要把奸顽扫。披霜夜书佥，戴星朝画卯。移文四五张，禁约三两道。拊心谈民穷，攒眉视金宝。夏衣半疋葛，冬穿一领袄。门子赤脚多，皂隶白牌少。世人眼如豆，便道大爷好。谁知大夫心，厌之如粪草。本是俊男儿，扮作酸寒老。慈悲心愈毒，粗豪胆乍小。闭门录高士，留客杼愁抱。所事皆明畅，无法不精晓。只在一寸心，愈参愈不了。人品高难?，佛法近难讨。处脂不能润，徒劳伤枯稿。"}
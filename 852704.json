{"id":"852704","title":"西河 钱塘","dynasty":"宋","author":"方千里","text":"都会地。东南王气须记。龙盘凤舞到钱塘，瑞烟回起。画图彩笔写西湖，波光溶漾无际。翠栏最宜半倚。柳阴骏马谁系。鳞差观阁接飞翚，衙庐万垒。倒空碧浸软琉璃，云收天净如水。夕阳照晚听近市。沸笙箫、欢动闾里。比屋乐逢尧世。好相将载酒寻歌玄对。酬答年华莺花里。"}
{"id":"810398","title":"感成","dynasty":"清","author":"了禅","text":"本是无心客，缘何百感生。不空人我见，难断俗凡情。旧雨愁中散，新诗梦里成。莫言书懒寄，十月未休兵。未识乱离苦，先惊魂梦安。亲知存海内，孤立在江干。恋敢轻三宿，斋难饱一餐。饥寒余领惯，蒿目泪空弹。似我抽身早，还遭寇盗侵。度人无妙术，济世负初心。恨心横江锁，惭无布地金。应须修净土，结社继东林。"}
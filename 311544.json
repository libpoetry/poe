{"id":"311544","title":"木兰花慢·忆章台系马","dynasty":"现代","author":"刘凤梧","text":"忆章台系马，曾几度，致缠绵。怅二月江南，重来旅燕，复听啼鹃。华年，纵如云锦，叹一年春事易阑珊。无赖东风作剧，可怜香雪飘残。此身沦落复何言，铺径枉成毡。任别馆离亭，烟笼碧树，泪湿青衫。望穿两眸人远，问流莺花片可曾衔？正向陌头凝恨，可堪帘外重看。"}
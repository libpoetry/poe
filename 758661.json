{"id":"758661","title":"满江红 西湖咏古十首 其一 凤凰山宋高宗","dynasty":"清","author":"吴藻","text":"雪窖刀环，只说道、两宫无恙。消领到、偏安世界，承平气象。禦教场中罗绮队，钧容部里笙歌唱。凤凰山、山色似蓬莱，开仙仗。灯火院，烟波舫。桂子落，莲花放。扬柳丝禁苑，翠华天上。尺五阜纱侬解战，十三玉版君能仿。笑官家、不是帝王才，西湖长。"}
{"id":"463171","title":"绮罗香 灯下衔杯语","dynasty":"当代","author":"林英男","text":"一水风烟，迷踪二仲，三径萋萋何处？红玉桃源，谁识武陵秦路？四垂暮、五柳狂飘，涧松啸、幽明平楚。眼朦胧、匣剑帷灯，潇潇陵阙六朝雨。潮来江晚鸪急，声起黄芦苦竹，埋舟荒渡。七碗生风，怎得影随风舞？临断岸、《八索》无徵，《九丘》窅、问天无语。杯中句、十势难成，一腔殷血谱。"}
{"id":"446348","title":"满庭芳 个社拈韵得第一部","dynasty":"当代","author":"张月宇","text":"京邑摩云，温陵驻足，翼抟粤海长风。萼梅先绽，时序值深冬。明昼华灯初上，罗湖畔、啸聚才雄。城关外，青眸眷顾，吾自尚飘蓬。重逢。欣此际，烹茶选韵，分赋春工。笑西泠结社，南苑添钟。把臂轩阶怅别，中宵矣、未减谈锋。归来也，晨星几点，寥落挂苍穹。"}
{"id":"720626","title":"买陂塘　仲春六瑩堂宴集","dynasty":"明末清初","author":"屈大均","text":"为听歌、满堂魂悄，吴音争奈清婉。风流串戏多骚客，酒待曲终方劝。人气暖。吹几阵、红香影向氍毹乱。莺长燕短。任珠斗光低，玉壶声尽，犹未放金碗。如泥后，惟有龙蛇出腕。裙裾都与书满。千花万柳共驱使，生怕绮筵云散。君不见。金粟老、神仙富贵从舒卷。沉冥未晚。正细雨轻烟，似他人柳，眠起不胜软。"}
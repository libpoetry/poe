{"id":"309972","title":"百字令·春来几许","dynasty":"现代","author":"邓嘉缜","text":"春来几许，觅春痕、绚烂枝头何晚。无限美人迟暮意，奈被余寒轻绊。草眼青缄，花心红鐍，莺盐眈眈盼。春时纵老，会须和煦才算。只此百卉含芳，欣欣生意，竟付伊谁管。金粉楼台香似海，合有看花心眼。兰露朝晞，杏云晓热，无憾情天满。春魂醒未，倩将山鸟催唤。"}
{"id":"221294","title":"哭艺堂汤先生","dynasty":"宋代","author":"刘黻","text":"天地之性人为贵，四骸仁义一只具。先生领之皇降初，繇稚及耆全故步。深居独观昭旷原，学不师传能自悟。真贫不挠万境融，实行已熟群□□。深衣褒带山泽癯，经史百家罗府库。东南清叙知几何，见谓生贤扶世数。申公不召老丘园，共惜烟霞早成痼。予尝北面承至言，如立明堂闻大沪。是时年方二十三，自叹抠趋已云暮。讵知穷饿驱远游，倏忽五年疏杖屦。世界剥灿志士稀，稽首斯文独终慕。家书一幅来雁山，扫言先生溘朝露。肝肠欲断声欲瘖，六月悲风起荒圃。先生谅与混沌游，魂魄聪明还太素。"}
{"id":"832611","title":"惜红衣 其二 晦鸣、病山别五年矣，荒江卧病，音书寂寥，病山邮示新篇，兼道晦鸣天南宦迹，漂零旧侣，离忧如何，用白石韵寄晦鸣靖州，遂报病山，不胜岁寒之思矣","dynasty":"清末民国初","author":"朱祖谋","text":"万感逃虚，孤吟费日。老来心力。雁外封书，蛮云去天碧。离群岁晚，愁万里、閒关迁客。音寂。镫枕倦醒，咽沧波风息。千班紫陌。鸣殿春雷，青蒲旧声藉。觚棱梦堕，下国斗垂北。手握楚兰何事，不许九关攀历。料爨书翻罢，沥酒碧鸡秋色。"}
{"id":"405172","title":"双调南柯子二首","dynasty":"近现代末当代初","author":"白敦仁","text":"湘竹初成笋，吴蚕倦吐丝。斜栏凭损缕金衣。却向落花深处、立移时。浅语常推病，长愁不上眉。十分矜重向人痴。自由横波足遣、沈郎知。会意知凭眼，妨嫌莫并肩。十分打叠向春妍。几度薄羞浅恨、更无言。酒失憎应惯，琴心理又难。任人看画小眉弯。知道者般新样、定郎怜。"}
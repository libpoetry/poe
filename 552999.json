{"id":"552999","title":"同郡乌先生继善蒙恩还里过濠上待舟留二旬余予以契家周旋无虚日将行着序为赠先生复留诗以别遂用韵以致惓惓并附先生留别诗于后","dynasty":"明","author":"郑真","text":"十载长愁信息稀，异乡相见复相违。自惭堕地非千里，谁似冲天任一飞。解带石边苍树合，升仙桥上好风微。箧中空有南征稿，不为从容较是非。"}
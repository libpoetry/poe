{"id":"948822","title":"正月三日胡季亨及伯信仲威叔贤昆仲欧阳宅之李达可同自永和来雨中小集叠岫阁用金鼎玉舟劝酒下视梅林戏举说命五说戏祝六君蒙次前韵赋佳篇各徵旧事各以一篇为谢 答胡季亨","dynasty":"宋","author":"周必大","text":"未复中原近守淮，前朝该辅只时来。济川用砺我无是，作醴和羹何有哉。正喜春晴知岁美，顿招两蕊坐筵开。和诗更作齐儿语，老手屠龙合拊孩。"}
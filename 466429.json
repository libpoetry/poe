{"id":"466429","title":"如梦令　四月十三黄昏睡起书所见四首 鸟","dynasty":"当代","author":"卢青山","text":"春去春来无谓，一簟午风凉睡。惊梦起来时，紫喇剩桐犹费。清味，清味，人在鸟声中脆。渐识衣裳层褪，偶尔出门真愧。桃李谢前台，最有杜鹃身贵。休悔，休悔，百日演春犹未。我在春中长懒，布谷一春无倦。前日罢催耕，此日树头犹满。千唤，千唤，明日雨声摧坎。觳觫喘摇绹窦，颈上轭弯如斗。后日可清閒？田畔夕阳茵厚。回首，回首，鞭在耙间人手。"}
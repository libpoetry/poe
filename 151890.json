{"id":"151890","title":"采桑·朝去采桑日已曙","dynasty":"宋代","author":"翁森","text":"采桑子，采桑子，朝去采桑日已曙，暮去采桑云欲雨。桑叶郁茂寒露眉，桑枝屈曲勾破衣。大妇年年忧蚕饥，小妇忙忙催叶归。东邻女，对西邻。道蚕眠起较迟早，已觉官吏促早缲。新丝二月已卖了，卖了新丝更栽桑。桑栽还似去年长，岂知城中花压墙。朱楼旭日映红妆，不识桑树有罗裳。"}
{"id":"1215233","title":"次夏允中禁体雪诗六十韵","dynasty":"元","author":"丁复","text":"衾夜生孤拥，楼更死屡挝。墨云常黯?，丝雨先鬖髿。半醒身何所，全迷意罔涯。露眠当莽苍，风泊在蒹葭。□起平行地，讹听乱撒沙。群憨摇始觉，众怪语□□。幔卷争成片，裳沾祇见些。尺深良可待，寸测即频□。炽炭肌还木，张灯眼晕花。闯明和月澹，学舞逐风斜。在腊时能应，祈年岁必嘉。竞投窗内隙，密糁砌旁洼。尾亚攒枪竹，肪分破刃瓜。恍疑行朔幕，只讶失胡笳。剩有开罂贮，浑无树屏遮。廊飘黏画翠，庖焮泣炊霞。静凝檐头髓，清垂瓦口牙。回沟填小曲，侧巷积微邪。夕气干牛斗，酆城瘗镆铘。暖融团腐草，晴缀嵌空槎。易化行人路，偏多隐者家。池心坚暮日，山脊晃晨霞。马齿沈虚屐，羊肠阻峻车。荒丛喧饿雀，垂蔓抱僵蛇。缩颈牛如猬，拳毛马尽騧。自须□洁净，谁敢訾疵瑕。公子添重锦，夫人儗副珈。聚□□簇雁，作队野屯鸦。鬓缕搔惊似，髯珠贯暂呀。渊宫裁断织，闺服帽初髽。晋女吟称谢，唐人赋忆叉。大田将有谷，沃壤早宜麻。久睨偎墙色，宁论在土芽。舞娥临月桂，才士纵天葩。朽压伤颓架，长支惜偃笆。梅封新蓓蕾，薪爨湿杈枒。京洛多豪富，长安有狭邪。扫开交拥彗，戏聚互推爬。带冱张鱼笱，淩晨没兔罝。卧来穷就捉，跳出捷从杈。籺食何煎迫，萍齑漫咄嗟。跣趋哀䠥?，志肆笑矜夸。数战肩踰竦，频诃指更挼。唇呼吟蟋蟀，足跌伏虾蟆。懒出从嘲鳖，甘贫任处蜗。市舂穷也籴，邻酤薄犹赊。"}
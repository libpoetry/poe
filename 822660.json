{"id":"822660","title":"望海潮","dynasty":"清末近现代初","author":"周岸登","text":"年征开宝，王维吴越，西关祖塔新修。资福贝多，镌经宝箧，庄严窣堵千秋。剞氏巧凋锼。印鱼笺八万，舍利光遒。虎气朝腾，爵离宵毁出阎浮。何人访古搜求。赠西江帅阃，曾伴兜鍪。飞骑夜来，严城夕入，琳编战利同收。滕阁俯江流。叹阿房秦火，遗址空留。剩付修罗，贤劫閒话记南州。"}
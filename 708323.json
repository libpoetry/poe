{"id":"708323","title":"风流子  其三","dynasty":"明末清初","author":"龚鼎孳","text":"相思明月社，推桃燕、一代水边楼。忆黛比岫遥，花和人瘦，玉围屈戍，珠写箜篌。销魂别泪如巫峡雨，心逐广陵舟。乳燕幕开，锦笺难托，蜜蜂房闭，香粉都收。红窗携纤手，双双把鸳盟，订在新秋。只道云时金屋，管甚闲愁。怅霞生绮陌，谁家弄笛，露凉小苑。何处藏钩。七夕看看过了，梦见还羞。"}
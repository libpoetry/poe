{"id":"466091","title":"颓龙二首","dynasty":"当代","author":"卢青山","text":"颓龙卧路随身锸，酒病情荒孰与俦。自把精神砌城郭，怕回天地入扁舟。无端歌哭时惊凤，有限生刍只养牛。小立江头遂千古，汤汤逝水忍长流。谁有拔刀四顾缘，八方风日乱畴烟。蓬斋自可鱼千里，樗本尤须树十年。待欲争光魑魅色，何堪买烛孔方钱。屋前松柏陈尸鼠，寄意鹓雏漫滞淹。"}
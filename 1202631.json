{"id":"1202631","title":"解愁","dynasty":"元","author":"王吉昌","text":"今古常情，多强侮弱。蛮触是非成恶。上天垂孔监，定富贵理无适莫。决烈英贤，总不如访道德，至虚清乐。旋调燮、木液金晶，九重玉阙，炼玄霜药。光灼。满室辉华，显阳体飞行，变通难约。放怀明月下，恣酩酊、玉童斟酌。万籁声清鸣管龠。傲物外、澄澄寥廓。放祖意独晕，禅天透彻，占得最长生着。"}
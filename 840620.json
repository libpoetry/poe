{"id":"840620","title":"赵次珊尚书于城北设厂养瞻贫民就隙地种菜名曰遂园自作记发明遂已不如遂人之义命公子书之同人谋载酒为落成之庆公曰我作主人诸君以言赠我可也谨献小诗三首 其三","dynasty":"清末民国初","author":"夏孙桐","text":"示仁兼示俭，彝训在兹堂。窗草依人绿，畦蔬带露香。此间即濠濮，何世不羲皇。携客常今日，来称百岁觞。"}
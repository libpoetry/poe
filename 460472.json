{"id":"460472","title":"贺新郎","dynasty":"当代","author":"卢青山","text":"竟得重相酌。叹七年、盲风怪雨，天涯海角。短梦犹驰千里远，长脚不堪一托。诧两已、苍髯如削。回首来涂何所似？似茫茫瀚海蝉舟弱。未曾溺，想犹愕。匆匆屋外车轮卓。又重分、重逢渺尔，中心安著。此世时空迁变里，只有姓名如昨，更只有、旧情难夺。执手相看更何语？斥司机快驾飞车跃，毋待我、双泪落。"}
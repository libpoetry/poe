{"id":"512997","title":"和文太仆宗儒留别韵","dynasty":"明","author":"沈周","text":"人生一离合，中奈岁月迈。青春与白发，秖好增咤喟。君子务久要，迹旷心匪懈。请喻江中水，澹泊味长在。兹辰风雨横，来鹢钝莫快。童子认旧德，殷勤洁尘廨。雨亦通人情，收脚渐微洒。顾我有老母，将筐复加拜。展烛话夙昔，胜与生客对。佐酒无兼味，情留日须载。云天看君远，林壑信我晦。清欢满在眼，万事不须嘅。"}
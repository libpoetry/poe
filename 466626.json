{"id":"466626","title":"大梦","dynasty":"当代","author":"何永沂","text":"忧患随生命是谜，燎原星火草凄凄。乌龙拨尾频翻浪，红雨违心乱坠溪。棋子未行分黑白，风姨压倒辨东西。举头雁列匆匆过，大梦弥天任我题。红霞万朵半边球，铸铁何堪问九州。谁识龙吟令虾醉，宫摊狗肉挂羊头。人生易老诗难老，岁月悲秋意惜秋。未到江南先一笑，迷离烟水五湖舟。"}
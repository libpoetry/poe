{"id":"1252498","title":"阮郎归 次韵南金早秋夜思","dynasty":"元末明初","author":"邵亨贞","text":"暮云隔树起秋阴。晚来凉渐深。清商瑟瑟和微吟。虚堂风露侵。邻烛淡，寺钟沉。青绫怀旧衾。故家风度杳难寻。与谁论素心。茂陵多病不胜秋。多情还倚楼。隔江何处泊离舟。有人歌远游。清兴在，此生浮。老来长是愁。西风吹梦白苹洲。旧鸥今在不。"}
{"id":"71938","title":"满庭芳·人升霞","dynasty":"元代","author":"王丹桂","text":"人升霞，众道友修斋毕，以词赠之雪霁郊原，冰凝池沼，时当深入穷冬。重阳此日，降迹阐真风。还是丹阳师父，乱尘世、飞上天宫。玄元理，一升一降，显现至神功。无穷。真匠手，京南陕右，河北山东。但儿童耆老，谁不钦崇。应物随机顺化，垂方便、三教通同。诸公等，从今已往，何日再相逢。"}
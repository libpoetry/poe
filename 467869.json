{"id":"467869","title":"潮州五首 其四 谒开元寺大悲殿","dynasty":"当代","author":"傅义","text":"古刹开新院，金光额大悲。故应千手眼，普救众华夷。苦海波涛恶，高天雾瘴弥。八方犹多难，四面岂周知。朝阳影里见朝阳，来谒阶前一炷香。不信文能祛鳄患，仍钦心是恤民伤。丹花艳发英雄树，碧磴遥升泰斗堂。八月仁风千载被，山川同戴日月光。廿四墩间十八船，升沉铁索总牢牵。滔滔恶浪刚腰斩，闪闪红光旋并肩。物象每随官意改，民情惟乞羽仙怜。我来拆旧更新后，又值除新复旧前。拓疆围海垦成田，略胜扶犁盼稻棉。且幸幼苗皆得所，难容微命亦潜渊。高悬巨网观春汛，小出扁舟乘夕烟。忽忆濠梁庄惠辩，不闻鱼乐适堪怜。"}
{"id":"834671","title":"长亭怨慢 漱泉有淮南之游，甚难为别，因倚此解送之。春水方生，予亦将归江上，不自知其繁弦促柱也","dynasty":"清末民国初","author":"冯煦","text":"又残梦、东风吹醒。蓦上离亭，断肠谁省。疏柳微黄，数声寒笛乱雅暝。碧云何处，浑堕入、斜阳影。回首望平芜，只一角、城阴愁凭。销凝。怕菭边屐悄，忘却旧游门径。西窗暗雨，忍犹忆、剪镫同听。算我亦、客思如潮，待重载、空江烟艇。且缓缓催归，说与子规应肯。"}
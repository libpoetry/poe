{"id":"457117","title":"挽吕志军","dynasty":"当代","author":"胡云飞","text":"岁暮知君病，春正忽已殇。初闻如未省，兀坐心茫茫。恍忆初见时，青春正昂扬。同室为兄弟，出入鸿雁行。卧谈作梦想，高歌肆洋洋。江山在指掌，一举腾飞黄。及壮梦渐卑，君意转谦详。举债谋一室，妻儿饱稻粱。廿年偿其贷，踟蹰向小康。大限来何速，娇女尚扶床。贫弱无所养，去意总彷徨。哀思卒未竟，琐窗黯斜阳。回身抱妻子，悲泪忍悽惶。"}
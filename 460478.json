{"id":"460478","title":"贺新郎　赫军来宿，四月三日","dynasty":"当代","author":"卢青山","text":"赫子来真好。看春帷、新郎一月，依然旧貌。旧日狂朋何处也，僧者僧、道者道。更大半、嫁婚毕了。犹剩痴顽吾一老，鲁滨逊独在飘流岛。谢吾子，移一棹。青山最是多情料。惹佳人、李桃才别，杜鹃早抱。不学少年游冶兴，不摘娇花簪帽；一杯酒、看人热闹；一榻黑甜无梦觉，料梦魂应把禅心恼：欲相叙，天遂晓。"}
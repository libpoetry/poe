{"id":"665433","title":"居杭旬月迟王员外不克先赴闽州","dynasty":"明","author":"郑善夫","text":"昔我违京师，秋月始生魄。今我离越鄙，冻雪迷广莫。良晤无久期，达节守驹隙。与子同?波，复作中路拆。上天黑猿啸，下水白蜃斥。如何临岁晚，乃尔事行役。寒日下荒芜，云林正萧槭。樯乌旦暮转，遂有川涂隔。悠悠泬寥天，切切风雨夕。神交谅不爽，万里日亲炙。"}
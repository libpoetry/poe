{"id":"127427","title":"沁园春·浓绿交阴","dynasty":"宋代","author":"曹勋","text":"浓绿交阴，脆圆经雨，夏景正新。遽紫泥封检，红幢建钺，飘然吹起，一片闲云。禁殿趋班，玉音亲诏，并遣皇华通宝邻。凌歊去，任重霄温暑，万里风薰。炎曦正斡天钧。更午气均齐天地根。运至精感化，千和万合，涤堤旁说，必自成真。已约归期，秋风前後，梨枣黄花满地匀。阊阖晚，待朝元紫府，上达明君。"}
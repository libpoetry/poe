{"id":"185833","title":"赠张明德星士","dynasty":"宋代","author":"陆文圭","text":"二曜五缜万古县，甘石之学今不传。术家能以天占人，圣人乃以人占天。仁义礼智性所具，吉凶祸福命使然。命天俵赋定不易，性我受用修则全。经文二百有五字，明德乃在新民先。君从何处讲此学，直牙建洛窥先贤。工夫潜深秋日静，本真莹静霜月圆。市声初散帘欲下，龟荚未收客下马。一人妄计秩崇放，一人猩算资高下。纵横二位布逆顺，错落五行分制化。先生附掌笑且答，二客相看面如赫。徐言至善同一初，非愚不足智有馀。万物不齐气杂揉，是心本明如太虚。不须詹尹就决疑，客如不信间子兴。"}
{"id":"688476","title":"同年会集句次郑瑶夫内翰韵","dynasty":"明","author":"祁顺","text":"与君俱是异乡人，逐队随行二十春。铃阁肆筵熊掌脆，凤楼回首落花频。朝廷有道青春好，霄汉无云日月真。谬接鸳鸾陪赏乐，年年依旧物华新。蓬莱缥渺五云东，暖簇桃花片片红。一代交游非不贵，几年辛苦与君同。相如渴后狂还减，宋玉愁多赋未工。愿得贤人均出处，麒麟图画首肤公。"}
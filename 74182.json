{"id":"74182","title":"沁园春·道隐无名","dynasty":"金朝","author":"王玠","text":"道隐无名，包含万象，总在身心。若一言勘破，本来面目，不生不灭，耀古腾今。返照回光，存神绝念，直下承当莫外寻。忠言守，这些儿妙处，至理玄深。真中不许容针。好把阳炉炼浊阴。待阳生冬至，重门深锁，乌飞兔走。虎啸龙吟。片饷回旋，半时交姤，大地山河尽变金。超三界，作蓬莱仙子，寒暑无侵。"}
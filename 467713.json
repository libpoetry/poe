{"id":"467713","title":"忆江南 春","dynasty":"当代","author":"崔荣江","text":"汀洲鹭，啄破一江春。水岸氤氲烟锁柳，吴音婉转鸟啼晨。疑是卖花人。稻花里，次第起蛙声。菡萏池边捞水月，藤萝架下数流萤。蕉扇好风轻。者时节，芦荻始簪花。枫火三千山半起，竹篙一杆水边斜。歌起自渔家。晶花软，一样裹江山。叠岭呵梅生萼小，寒江催钓泊舟闲。不觉楚天寒。濛濛雨，滴醒去年思。石巷深深藏旧梦，阁楼高峤护香栀。不得近芳菲。"}
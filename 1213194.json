{"id":"1213194","title":"元贞丙申侨居村落与广文廉君贞卿尝聚首学宫仆继以金谷之职留吴中越二载君亦来临爱重之情不减于昔以是终日相忘而不遑请益新凉入郊忽起黄鹄之辞诗以代饯","dynasty":"元","author":"曹伯启","text":"万卷生涯济世才，十年淮浙两书斋。古今时变花经眼，南北人情酒放怀。且托功名同敝屣，终期膏泽到枯荄。阿侬似是辕中骥，送客题诗欲闷排。"}
{"id":"467636","title":"鹧鸪天","dynasty":"当代","author":"莫德光","text":"为道西林侧帽时。众中独我最情痴。碧桥雾夜搜奇句，虹院花朝噪艳词。人落索，事参差，心无余地种相思。劝君莫怨多情苦，到得无情苦自知。默默常如有所思。所思何事复何时。陌上花开人在远，柳梢月落夜归迟。人叵测，世难知。不愚不昧不情痴。多情自古空余恨，薄幸方今号大师。"}
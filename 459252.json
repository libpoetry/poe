{"id":"459252","title":"临湘观夜市书所见","dynasty":"当代","author":"卢青山","text":"一门之隔如阴阳，来看夜市决双眦。路灯如网网昏光，万人扰扰虾行止。小摊垒山积桔梨，连楹食店如阵峙。录音机混肴香声，高跟鞋扣宫商字。倚门坐女无聊笑，身畔谁陪嗑瓜子。邻家忽尔动干戈，二妇舌当刀枪使；拍手跳脚胭脂虎，叉腰仰首或不齿。围观百堵断通衢，单车铃作耳欲死。我来如鼠缩墙依，眼何冷淡心何悲。衣食二字了一切，一子莫让如围棋。为生而生真行尸，精神早逐昆仑池。更持一意欲何为，差如恐龙之孑遗。不见沉土古化石，曾有辉煌閟闵默。天已非天地非地，更出人间愚曷及。便持一意复何补，百年回想意愈苦。剥尽幻想与誇虚，我亦不过衣食徒。"}
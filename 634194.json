{"id":"634194","title":"癸丑夏日承方邵村侍御同诸公见访鹾司向公有入社之兴阻以公政遥赠三律琬琰风致群公步而和之时水部汪汉老同王震生诸公亦棹扁舟而来半江遇风亦不果聚 其三","dynasty":"明","author":"释今无","text":"扁舟有客阻珠濆，翻似迢遥五岳云。一度佳游迟尚子，满堂名辈少完文。清斋定值花间兴，酒阵争降镜里军。偏得寄题诗句好，临风吟抱隔江闻。"}
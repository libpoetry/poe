{"id":"206798","title":"毛希元隐居庐山卧龙瀑","dynasty":"宋代","author":"叶适","text":"毛子骂吴曦，蜀山眇孤坟。五老急招聘，延留如大宾。龙分自眠地，蕙帐饶珠蠙。岩花开恨晚，谷鸟鸣行詹。吊古一沉思，千载多逸民。登高一长望，万里皆积云。子勇书印历，忧愤著弥纶。曷不草露布，从容静风尘。低头汲涧曲，煮豆萁为薪。沮溺上之耻，昔贤终贱贫。"}
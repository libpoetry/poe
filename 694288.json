{"id":"694288","title":"南归途中先寄诸乡友","dynasty":"明","author":"陈献章","text":"我家久住龙溪上，说著龙溪便有情。荔子不将梨斗美，沙螺休与蟹争衡。江村妇女蕉衫窄，市巷儿郎木屐轻。漫兴诗多谁和我，樽前忙杀马先生。不分宾主共林塘，脱下朝衫作道装。酒为老夫开瓮盎，茗和春露滴旗鎗。津头水满鸳鸯下，墙背风来枳壳香。何处与君拚坐久，万株花里小藜床。"}
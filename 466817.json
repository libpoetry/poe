{"id":"466817","title":"南歌子二阕","dynasty":"当代","author":"张恨水","text":"嫩草春绵地，夕阳碎玉天。行来唤艇画波前。爱弄倚人双桨入波圆。坐久凉生骨，飘思水上仙。诗魂招处白云边。只见明湖静止月西偏。高阔风烟隐，回廊宝带弯。悄来东路看南山。独个行来小鸟不知远。摘柳穿三径，随花路一湾。眼前桥隔两湖船。人去回林紧抱水云天。"}
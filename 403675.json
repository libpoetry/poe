{"id":"403675","title":"徵招 人日南台兀坐，园公摘红梅为供，题寄露园","dynasty":"近现代末当代初","author":"白敦仁","text":"瘦梅枝上东风信，匆匆一回红破。节物总关情，恁吟觞偏左。愁丝纷见裹。正料理、浅眠安卧。到手一枝，看人几日，寄情无那。珍重岁寒心，闲风露、瑶台梦中烟锁。一笛付当楼，又残红了泪堕。孤吟谁解和。甚南北东西羡我。小屏掩、斜月横陈，唤玉真来否。"}
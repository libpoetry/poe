{"id":"690196","title":"弃妾叹次前韵二首","dynasty":"明","author":"张羽（凤举","text":"郎家憎妾少低迥，弃置还同匣底钗。恩怨难凭词客赋，容颜那托画工佳。春回绣阁欢犹懒，夜静兰闺影与偕。可是倚门人尽悦，此身端耻学优俳。静思那论日九回，临鸾羞睹嫁时钗。自缘薄命逢姑恶，空负青春倚婿佳。貌似月娥怜独宿，身非梁燕愧重偕。笑颦若尔无凭准，应恐傍人说是俳。"}
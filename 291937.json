{"id":"291937","title":"齐天乐·晚蝉花外沉孤韵","dynasty":"现代","author":"寇梦碧","text":"晚蝉花外沉孤韵，江山夕阳深处。春水垂杨，宝帘新月，长忆故家眉妩。沧波路阻。算梦到骊宫，素鹇沉羽。刻骨骚情，人间天上寸心苦。神州曾几换劫，帝心胡此醉，鹑首轻付。桃扇歌尘，芦沟魅影，一例伤心南渡。于喁寸土。忍雁口光阴，补题重赋。共命危弦，半灯寻梦语。"}
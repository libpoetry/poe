{"id":"878185","title":"竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷馀十八首别命题或追录少作并存于卷以训童蒙之意 道不拾遗","dynasty":"宋","author":"刘克庄","text":"通国兴仁逊，浑然太古时。不营分表事，肯拾道傍遗。山步多樵笛，郊行足酒旗。马应无失塞，羊岂有亡歧。坠李羞三咽，堆金畏四知。如何仙圣境，著得窃桃儿。"}
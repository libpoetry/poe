{"id":"834360","title":"角招 题冒广生藏图","dynasty":"清末民国初","author":"程颂万","text":"怪秋瘦。依稀旧日皋桥，墅外髡柳。玉鞭笼唤酒。扣槛雨丝，飘砚寒逗。梅■在否。撷冷艳、偏宜鹤守。怨魄空帘坐暝，危石数峰存，锁楼阴窗岫。今古买丝并绣。江山纵改，不替词人后。钵池萦蔓■。暗■苔枝，愁边歌袖。阑干似旧。画不出、前身谁某。双白旗亭赌秀。要雪月、与梅花来相就。"}
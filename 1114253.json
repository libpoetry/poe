{"id":"1114253","title":"久雨","dynasty":"宋","author":"李弥逊","text":"诗肩不柰晓风酸，后土何时得暂乾。石鼎饭馀茶乳细，竹炉经罢柏烟残。龙游未歇千山暗，豹隐方深一坞寒。白发飘零江海上，朔云收恨赴长安。榕根败屋两三椽，客径无人老更便。地近东南多泽国，雨逢甲子少丰年。径须酣饮六十日，安用取禾三百廛。待得风头风力□，梅花如雪月初圆。"}
{"id":"694832","title":"过泾访王九江二首","dynasty":"明","author":"宗臣","text":"二十年前读子虚，茂陵今得谒相如。秋来萸菊频携酒，病起江山独著书。四海苍生忧战伐，中原高士困樵渔。武夷有约休相负，岁晚芙蓉日夜疏。一尊秋色起蒹葭，泾水东流走白沙。黑发孤臣悲去国，青云两世见通家。几人江上贻芳草，九月山中问桂花。安得淮南赋招隐，与君终日弄烟霞。"}
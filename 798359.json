{"id":"798359","title":"念奴娇·江总宅吊古","dynasty":"清","author":"曾廉","text":"金陵王气，只全归、六代东南词客。江令才华真绝世，剩有青溪遗宅。烟火人家，鳞鳞一片，问讯风流伯。黄奴高兴，佳人拚绿倾国。谁料天地榛芜，江南花草，人物空千百。璧月琼花春寂寞，燕子飞来柴栅。朱雀桥横，乌衣巷迥，流水长萧瑟。兰成愁杀，文章经历南北。"}
{"id":"469343","title":"廿五日晓泛山行历龙井诸处还孤山湖是日物色加浓游情衍不曼觉尽日","dynasty":"明","author":"冯梦祯","text":"清旦践夙期，泛舟益新侣。和风沁肌骨，初旭媚空水。水穷山色亲，径曲树容美。龙泓昼常阴，竹阁晴疑雨。返策循广堤，沿流越孤屿。落日缬通川，红芳烁罗绮。青帝无回镳，春物宁淹晷。浓淡准畴昔，羽停情靡止。"}
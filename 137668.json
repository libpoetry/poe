{"id":"137668","title":"鹎鵊词·龙楼凤阙郁峥嵘","dynasty":"宋代","author":"欧阳修","text":"龙楼凤阙郁峥嵘，荣宫不闻更漏声。红纱蜡烛愁夜短，绿窗鹎鵊催天明。一声两声人渐起，金井辘轳闻汲水。三声四声促严妆，红靴玉带奉君王。万年枝软风露湿，上下枝间声转急。南衙促仗三卫列，九门放钥千官入。重城禁◇锁池台，此鸟飞从何处来。君不见颍河东岸村陂阔，山禽野鸟常嘲◇。田家惟听夏鸡声，夜夜◇头耕晓月。可怜此乐独吾知，眷恋君恩今白发。"}
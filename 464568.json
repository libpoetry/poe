{"id":"464568","title":"苏武慢 八月六日清晨即事","dynasty":"当代","author":"章士钊","text":"微雨冥濛，晓云轻剪，香烬烛残人起。城中角静，郭外山围，驰道送人如矢。谁海上来，依约羁鸿，翩然将止。奈几回翘首，鬓余香雾，影虚澄水。凭料得、月露深宵，灯床密坐，细语脱空原委。鸾思香霭，燕偶参差，消息尚难空倚。今日未来，却惹吾归，为君题记。计别来无恙，染词流习气。"}
{"id":"465957","title":"丁亥秋事六章 秋雨","dynasty":"当代","author":"添雪斋","text":"谁将秋夜雨，淅沥遍倾之。悬影千灯窅，窥吾一芥悲。依稀人已远，愔翳梦而知。忆此幂天下，惊雷共那时。所见庭中草，秋寒觉太清。得黄形恻恻，固悴影轻轻。绮陌风痕起，吾心叶底倾。蓦然无所语，思海覆幽城。七月微明夜，何人罔若酲。星垂天兀兀，风杪叶萦萦。扬碧融于骨，锥心希此声。春兮亡已久，遥念亦无情。精金当大冶，万籁倏缃赪。霜起夜寒渐，气衰银露生。空巢惊老燕，黯者拥孤声。天地不仁矣，由来作别情。南湖秋未满，不得见秋霜。北国我居处，朔风心万方。云寒尘息溢，夜湿列星殇。折骨其髓现，依然朱赤光。秋心林薮里，秋笔挟风流。寒鉴旻天肃，灵生帝子幽。青云随我梦，黄叶覆崇丘。不得光仪睹，芦花似雪稠。"}
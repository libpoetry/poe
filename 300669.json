{"id":"300669","title":"沪上别曾断魂","dynasty":"现代","author":"温见","text":"君去不即去，向我归人诉。离情有万千，一一难得吐。吁嗟君何言，伤哉君何故。君意既未伸，还听余心愫。汪汪黄海波，是否归时路。同是去年人，君独再相渡。莫道行路难，岁月他乡度。雨夕复晨霜，屡把归期误。归者可谁怜，故乡在何处。当时秋已来，到亦秋将暮。感时良亦惊，每把良朋数。不策轻离别，难得与君晤。同学多少年，谁易为重聚。一东还一西，南北奚由遇。冷圃冷清清，亡友痛朝露。君去勿徘徊，我归泪如注。"}
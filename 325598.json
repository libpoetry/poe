{"id":"325598","title":"甘州·约客积水潭观荷","dynasty":"清代","author":"张祥河","text":"傍长堤、万盖绿生烟。清绝已凉天。记壶卢入市，招人共醉，我亦能仙。见说红情词里，旖旎又今年。一觉閒鸥梦，虾菜亭边。无恙钓丝何许，看城霞倒景，涧雪喷泉。只花香四壁，风外一楼偏。话江南、采莲双袖，唱斜阳、低映脸波妍。吹箫感、暮潮生处，那便登船。"}
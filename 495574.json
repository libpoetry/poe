{"id":"495574","title":"齐天乐 至六安写怀","dynasty":"明","author":"陈霆","text":"秋风千里骑黄鹄，翩然白云南去。芳草闲情，枢波醉眼，一枕苍寒留住。清时有味。尽棋局坐忘，茶瓯相对。百首新诗，江山风月助奇思。功名自来浪许，道炊烟未散，丛阴无处。磨蚁嫌贪，竿鱼讶冷，一笑晚山横翠。闲门静闭。任蝴蝶上阶，雀罗张砌。梦落朝班，日高慵未起。"}
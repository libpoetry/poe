{"id":"1235526","title":"寓言二首","dynasty":"元","author":"吕诚","text":"苦瓠若悬瘿，宜瓢亦宜笙。笙将用合雅，瓢以供酌烹。吾为苦瓢谋，任力不任声。荐劳铏鼎间，自足资养生。物贱终反贵，吹万岂其情。少学老无成，所守但糟粕。譬如福与市，涉海求灵药。岂不望三山，风至辄引却。岁阑坐穷陋，青灯映疏箔。虽微白足禅，自置丹霞缚。贱贫吾所安，饮水差足乐。邻家日椎牛，不似西邻礿。"}
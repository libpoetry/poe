{"id":"490413","title":"仲春望日予为社主诸公有不赴者是日无诗且散去雨中闷怀因取杜句继以唐宋人句集诗九律各志所感奉寄诗皆人所习闻者姓名故不列载萝石隐翁时在禹穴 其四 南野上舍","dynasty":"明","author":"朱朴","text":"客有可人期不来，蓬门今始为君开。不嫌野外无供给，且尽生前有限杯。草色全经细雨湿，榆烟将变旧炉灰。白沙翠竹江村路，到老相过得几回。"}
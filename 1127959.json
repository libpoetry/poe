{"id":"1127959","title":"游涪溪","dynasty":"宋","author":"程以谦","text":"忆昔经行三十秋，重来创见古东楼。涪溪天造浑无恙，铁锁云横欲断流。两客后来谁更重，一樽今日意慵浮。怀人万古高山仰，剩喜夤缘得再游。重忆□都扰扰时，自怜解事作痴儿。风声鹤唳从渠骇，斗折蛇行笑我危。地险向来誇峻国，天诛□许恃滇池。毡裘未省相知否，更欲凭君一问之。"}
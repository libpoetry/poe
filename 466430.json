{"id":"466430","title":"如梦令","dynasty":"当代","author":"卢青山","text":"闻说弃如敝履，我自百家求子。破到万缠纱，对我吱吱能喜。藤椅，藤椅，扶我倦时清寐。我为读书贫洗，一室馀君相倚。尘掩似吾颜，隔板曲如吾背。嗟你，嗟你，也受主人书累。工作锁馀如畜，长日世枷尘戮。汝尚作帮凶，滴答夜间连续。残酷，残酷，搅我梦中微福。聚则铁锥在袖，散则墨腾千亩。擅者或能之，在我一痕难走。唯有，唯有，篆我额中三皱。兄长让毛锥夺，汝是外洋来舶。兄可逸而柔，汝必硬而硗确。同错，同错，在我手中落拓。世界赖君以躲，一盏酹君惭我。汝主记心差，踢汝万回残破。无祸，无祸，贼至骂余穷大。窗有后前之别，前闭以逃尘聒；毋怪主人偏，后却累年开揭。崖凸，崖凸，孤树媚余摇拽。家室一间抽匮，游者寄身蛛鼯。点将合乌鸢，列阵去征烟虏。烦数，烦数，老闆眉斜目竖。汝亦瘦如饿虱，汝亦无新伴客。冬雪夏骄阳，缝绽六年洗白。相惜，相惜，逼汝亦难退役。微步可生尘物，我亦得其双八。唐突美人心，其四杂然鳏只。垢叠，垢叠，寿必似吾夭折。我已削然如树，那得馀粮供汝？我忍若饥乌，汝竟唇如饿虎。微步，微步，释担万人争驻。甚矣汝真衰矣，百战廉颇未已。用舍暂时间，斗饭尚存机会。功伟，功伟，破我胸中块垒。得汝只三蕉叶，麾汝神形相裂。对汝两眸青，恨汝腹空囊屹。钱竭，钱竭，摇汝万回千叠。我亦惧君奇毒，却喜君之蜕服。决不首攻人，尤可脱胎换骨。祈祝，祈祝，必赶俗人出屋。原有桶盆两个，孑孑遗君独卧。用亦不多时，脸面何与于我？无唾，无唾，功在酒阑受过。我屋奇蒿密密，纸积高人过尺。偶有可人来，知我隐于其腋。迎客，迎客，免却匆匆倒屐。心面长如冰窖，酒与苔眉并烤。似竹有人歌，坐我竹中长啸。鸡叫，鸡叫，我亦牛吽袅袅。无竹能令人俗，无此我肠漉漉。竹可在胸中，自有高怀如沐。空腹，空腹，便有瘦难扶竹。蠢蠢夜来吾动，大半白天相奉。一席维冬夏，自爱寒如冷冢。温梦，温梦，是我平生隐痛。四廓奶然如女，二目浊然如鼠。前梦积如山，此世浑如偶住。无据，无据，昧人而精鬼语。于物于人咏讫，剩有空空四壁。壁本匪吾私，幸我以之名室。沉默，沉默，伴我年年对立。"}
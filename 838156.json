{"id":"838156","title":"满江红·题叶鹤巢写相，时归自青岛。与于复辟之役，几为流弹所毙","dynasty":"清末民国初","author":"魏元戴","text":"鹤骨松心，丹青手、君应属我。二十载、胸中藏稿，写来泪堕。坎?官随时作寂，间关事与心相左。幸归来、不索画图看，枪林过。空激切，家山破。休点缀，林泉卧。算画中放下，肩头担荷。留取豹皮名不朽，总缘马革尸拚裹。愿余生、击壤续衢歌，君当和。"}
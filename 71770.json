{"id":"71770","title":"木兰花慢·伫登临旷望","dynasty":"元代","author":"丘处机","text":"伫登临旷望，涌云气，北山兴。旋恍惚阴阳，虚无变化，寥廓充盈。奇峰状如太华，霭＊层、峻极染空青。急雨翻盆泼墨，迅雷激电飞声。威灵。大骋神通，三伏暑，结凝冰。叹是处飘风，良田遇害，厦屋遭倾。唯斯道乡幸感，屡涔涔至也忽然轻。深信皇天辅德，善因恶果分明。"}
{"id":"440780","title":"甲午仲冬陈丈成昌招饮南塘分韵得上","dynasty":"当代","author":"李达","text":"南郭门外碧水漾，玉阑干前缆画舫。雨霁雄虹跨石桥，风生宝镜翻锦浪。笑登洲渚倚层阁，醉把杯觞对叠嶂。坛坫经年久寂寥，江湖结社又詶唱。一时功利须弃捐，万古胸襟宜放旷。杨雄奇字仍俗学，老卢伽陁乃禅匠。鯈鱼知乐到濠梁，鸥鸟寻盟来海上。已觉诸公佳句外，瓦砾击竹笑相向。"}
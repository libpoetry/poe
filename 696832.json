{"id":"696832","title":"忆长安十首","dynasty":"明","author":"俞彦","text":"长安忆，最忆是灰尘。地有寸肤皆着粪，天无三日不焚轮。并作十分春。长安忆，其次忆苍蝇。十万八千随处是，囋头嘬耳又呼朋。佛见也须憎。长安忆，其三忆臭虫。天地不仁乃生尔，何缘独聚此城中。夜夜苦相逢。长安忆，其四忆金鞍。头上进贤腰下组，可怜一跌万人看。读书人做官。长安忆，其五忆生涯。眼见桂珠赊不得，耳闻书帕到谁家。债里度年华。长安忆，其六忆居停。俗气官腔都一律，曲房便馆几曾经。更有鬼精灵。长安忆，其七忆卑田。冬到浑身无寸缕，春来随地倒街眠。堪恨不堪怜。艮安忆，其八忆长班。慨京省官为纳户，四衙门倚作冰山。口口唤南蛮。长安忆，其九忆权门。罗刹变成千手眼，金银别砌一乾坤。炙手更惊魂。长安忆，其十忆风波。恶口毒肠三面鬼，盈街塞路九头魔。行不得哥哥。"}
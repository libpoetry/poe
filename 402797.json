{"id":"402797","title":"南浦 赋得月晓风清欲坠时","dynasty":"近现代末当代初","author":"赵尊岳","text":"帘幕一重重，印碧空凉阴荡魄如洗。危立影湘妃，含情处，不尽迷离烟水。香嫞绣户，付谁幽梦寻鸳被。玉颜惜起。凭青镜涟漪。忍教憔悴。低徊欲托微波，恁暮暮朝朝，人天尺只。乞与借春幡，空濛外，容易粉云吹碎。琼楼玉宇，望中犹有高寒地。宿酲醒未。禁柳外疏钟，暗惊秋思。"}
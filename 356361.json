{"id":"356361","title":"闺怨无闷·姚夫人仲淑画双青图遗内子","dynasty":"清代","author":"邹祗谟","text":"文采风流，试问今日，谢雪卫书谁敌。想姊视道升，兄承公择。挥洒淇园千亩，把湘妃、远翠归珠墨。看瘦影、便觉苍风淡月，细香吹碧。清极。写鹅溪，挥百尺。洗尽绣帏脂粉，黄楼屏幛，翠筠高节。想有坡公能识。识钗股、丁香旧标格。须留供、绣佛幢前，维摩天女能惜。"}
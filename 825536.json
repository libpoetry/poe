{"id":"825536","title":"三月十七日丁衡甫于晦若余寿平许鲁山同游天平山范文正祠","dynasty":"清末近现代初","author":"郑孝胥","text":"五年在梦中，未得山入眼。今朝忽惊觉，对此高?嵼。数峰石戴土，翠色耀近远。长松约万株，重叠倚云阪。希文留祠宇，门外春水满。石桥缘曲折，小阁昔止辇。老树俨侍臣，离立根抱藓。盂泉声掩抑，踟蹰红将陨。徘徊各无语，望古空一泫。九原谁与归，高义仰天篆。"}
{"id":"1108567","title":"赋得牛驼各一首","dynasty":"宋","author":"刘克庄","text":"以羊相易惭羊小，与象同称笑象轻。碧草充肠随意饱，黄钟满脰有时鸣。力粗曾索寅人斗，骨朽难湔丑座名。空费景升刍与藁，不如羸㹀尚堪耕。形模狞怪骇儿童，技与黔驴大略同。葱岭驮经曾有力，岐阳载鼓竟无功。效牵尚记随班后，健倒安知卧棘中。莫信人言君背贵，肉鞍强似锦鞯蒙。"}
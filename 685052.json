{"id":"685052","title":"答佛山社老见寄和韵二首 答洗锦厓","dynasty":"明","author":"王渐逵","text":"右溪门下称多客，刚直如公迥不如。别后诗篇劳远寄，老来精力尚工书。遥从脱洒超凡乘，每见依容是陋儒。若向两关能勘破，始知真乐在樵渔。诗采寄我青萝岛，词藻清新愧不如。险句任教山鸟听，空岩应得石工书。惠连群从真才子，洛社诸公总旧儒。语默行藏吾道在，不妨时作海滨渔。"}
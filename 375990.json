{"id":"375990","title":"氐州第一·清渭通淮","dynasty":"清代","author":"蒋士铨","text":"清渭通淮，富春采石，无聊踪迹相似。曳玉腰金，赐绯衣锦，毕竟干卿甚事。戒衣花一，朵装点、渔郎风致。满袖丹砂，仙人狡狯，者般游戏。倒影绿波红欲坠。算落艳、浮英相饵。竿拂珊瑚，身骑赤鲤，镜展新荷芰。向莲舟、呼太乙，共点点、霜枫同醉。孤鹜惊飞，应错认、晚霞飘至。"}
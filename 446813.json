{"id":"446813","title":"八声甘州    读《军垦颂》寄唐世政先生","dynasty":"当代","author":"蔡淑萍","text":"对壮词一卷忆当年，凄惶出阳关。叹艰难蜀道，千村寥落，几处烽烟。漫道沙横风吼，漠漠塞云寒。戈壁茫茫处，孤雁初安。记得额河冰解，正种瓜种豆，野牧挥鞭。渐开张胸臆，也学舞胡旋。问缘何、乡愁难泯，待归时、塞上又情牵？深斟酒、向东风祝，春满天山。"}
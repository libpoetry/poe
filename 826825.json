{"id":"826825","title":"洞仙歌·归舟访东涧老人墓，河东君葬其侧。嘉庆庚午陈云伯大令所树小碣尚存","dynasty":"清末近现代初","author":"金兆蕃","text":"丛丛春草，对斜阳流水。毕竟蛾眉为君死。坠楼人、解道报答明珠，应早遣、天壤王郎知此。林閒双石柱，谁为留题，藓蚀章台好名字。月夜倘归来，环佩依然，似当日、诗中画里。恁岁岁、岩前豆长红，定染透、潇湘血和残泪。"}
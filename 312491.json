{"id":"312491","title":"水龙吟·题朱砂五松图","dynasty":"现代","author":"刘海粟","text":"擎天五岳峰高，九州生气风雷换。云冈千仞，涛声万里，紫烟生暖。夭矫拿空，峥嵘立节，乾坤新转。看千霄磅礴，葱葱郁郁，虬枝直，同舒腕。最喜膻腥尽洗，去荆榛、征途夷坦。百花齐放，层林竞爽，五松长健。琥珀脂凝，笙簧韵协，光晖光灿。正旌旗红遍，江山锦秀，遂苍生愿。"}
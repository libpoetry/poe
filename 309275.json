{"id":"309275","title":"八声甘州·陆丹林属题红树室图","dynasty":"现代","author":"赵尊岳","text":"更平生何处足流连，老子自婆娑。对危崖一角，斜阳片霎，古木千柯。画里残山剩水，也学醉颜酡。试著吟身住，尽意消磨。我亦林泉结契，怅诛茅空约，斫地徒歌。展瑶签宝轴，归梦绕烟萝。便遥峰为秋萧瑟，挹霜红曼睩敛修蛾。怎寄与，天涯芳信，目断横波。"}
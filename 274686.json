{"id":"274686","title":"龙洞背·怪石突兀山嵯峨","dynasty":"清代","author":"李化楠","text":"怪石突兀山嵯峨，溅溅流沫车轮过。但觉风声四山下，那知脚底龙腾梭。石窦坱开水鸣潏，土人云是龙所辟。龙能致水信有之，谓龙开山恐未必。连峰不碍水归东，乾坤特与一窃通。鬼斧神工都不用，龙来恰好作潭洞。君不见瞿唐峡口剑门关，倚天峭壁青巉巉，是龙非龙谁镌劖。"}
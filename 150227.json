{"id":"150227","title":"赵德麟书来言黄九闻移命後径游峨嵋慨然有作","dynasty":"宋代","author":"晁说之","text":"蹇产久无赖，相羊忽有期。野马脱羁日，逐客赐环时。乡国眼中见，申肘犹云迟。夫子独不尔，西复到峨嵋。初非身世谋，无泪竹枝辞。岂是轩冕人，要路莫相疑。归来旧台阁，风霜尝路岐。曰予有末契，斯焉定何之。兴怀白象士，复自话别离。万行端难渝，短轴赏新诗。"}
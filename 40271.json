{"id":"40271","title":"长歌行·连连舟壑改","dynasty":"南北朝","author":"沈约","text":"连连舟壑改。微微市朝变。来超嗣往迹。莫武徂升旁听。局涂顿远策。留欢恨奔箭。拊戚状惊澜。循休拟回电。岁去芳愿违。年来苦心荐。春貌既移红。秋林岂停蒨。一位茂陵道。宁思柏梁宴。长戢兔园情。永别金华殿。声徽无感简。丹青有余绚。幽钥且未调。无使长歌倦。"}
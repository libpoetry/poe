{"id":"405389","title":"浣溪沙·二阕，题石迅生仿宋院画《春随人意图》。庚辰","dynasty":"近现代末当代初","author":"喻蘅","text":"竹露晶晶耀旭阳。水仙文杏共凝妆。春风着意送莺簧。播弄风情怜造化，依前春恨误年芳。可堪世纪又沧桑。莫道随人意可怜。春来啼鴂损华年。穿花蛱蝶梦如烟。犹是子西留粉本，宛从天水得真传。签题合署瘦金签。"}
{"id":"1240819","title":"四月四日偕蜀郡袁景文大梁程冲霄益都张翔远云间吕德厚会稽胡时敏汝南殷大章同游钱氏别墅饮于菊亭僧舍赋此书于壁","dynasty":"元末明初","author":"杨维桢","text":"山公今日饮何处，为爱东池似习池。乔木尚传钱相宅，苍苔已上岳公碑。井羵或从双剑起，石人夜逐五丁移。中天艮岳为平地，可但平泉草木悲。"}
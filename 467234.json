{"id":"467234","title":"感事自遣六首","dynasty":"当代","author":"陈振家","text":"水浸青山岩翠摇，身家风雨一肩挑。林泉喜有情能咏，命运真无技可雕。释氏悟空甘寂寞，庄周体道乐逍遥。云萍飘逐且随遇，毕竟人生不可挑。南来终岁凿洪荒，谋饭甚艰心勿忘。且共白丁安陋室，休听瞎子说天堂。刀锄有用岂疲塌，本事无多莫激昂。名利不思愁不配，耸肩觅句但疏狂。潦倒贫穷未足惊，轩眉大笑面人生。天风海雨添诗意，蛙鼓蚊雷也俊声。山似青螺看不足，灯如红豆独钟情。乖张世态休多恨，说白无非阴与晴。狗洞龙门两不窥，悠悠泛泛任其宜。秦坑楚户成千古，仪舌屈歌空一时。托笠绕林闲摘果，折枝画地自斟诗。驽蹄纵有奔尘志，未识缰绳付与谁。山间万物尽朋侪，大美无言适我怀。活泼清纯怜涧水，轩昂洒脱惜岩崖。空肠能果凭双手，好句成吟畅百骸。识破世尘心境静，食贫守淡度生涯。谷折峰回路半迷，累年败叶化青泥。山高日冷幽萝静，林莽云悠怪鸟啼。强石争吞湍洑水，寒藤横荡狭长溪。莫愁好句无书处，径向苍苔壁上题。"}
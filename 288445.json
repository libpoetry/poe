{"id":"288445","title":"五綵结同心·寄凤珠海上","dynasty":"现代","author":"袁克文","text":"天涯春远，梦底花迟，归车催破征魂。欢醉都如昨，挥弦管、微语试记停尊。几回携手怜颦笑，翻愁绝、轻度黄昏。任风雨、江楼百尺，镜鸾且共温存。腰围料应柔损，正歌散珠落，舞并香屯。凤袖鸳钗，今宵何处，多少绪叠离痕。禁寒知否人憔悴，黯芳草、咽断王孙。便吹到、杏花开了，马嘶可许当门。"}
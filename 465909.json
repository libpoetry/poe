{"id":"465909","title":"乙未五日已赴洪都明日送春再观陈老莲屈子行吟图","dynasty":"当代","author":"幻庐","text":"高旻岂必怨灵脩，独握芳兰孰与谋。渔父几曾哀楚泽，龙舟依旧竞湘流。香遗九畹孤衷冷，剑佩三闾胜国休。莫恃亡秦终一户，晚来风雨失绸缪。佳节天中五月端，先除恶日送春残。满园乱映榴花眼，逆旅欣登角黍盘。太一已无天可问，艰多恒作画同看。江花江草枉求索，踽踽凭知道路难。"}
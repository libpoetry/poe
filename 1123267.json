{"id":"1123267","title":"踏莎行","dynasty":"宋","author":"赵师侠","text":"白雪开残，红云吹尽。园林新绿迷芳径。榆钱不解青春，随风乱点苍苔晕。紫燕飞忙，黄鹂声嫩。日长烟暖游蜂困。凭高念远思无穷，那堪宿酒厌厌病。万事随缘，一身须正。功名富贵皆前定。多图广计要争强，如何人力将天胜。枉费机谋，徒劳奔竞。到头毕竟由他命。安时处顺得心闲，饥餐困寝亏贤甚。"}
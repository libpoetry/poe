{"id":"432232","title":"和张相臣咏怀诗二首","dynasty":"近现代","author":"李品三","text":"精研医药已多年，奥旨搜求妙又玄。默诵内经遵祖训，闲看灵枢绝韦篇。道宗仲景渊源正，理本叔和法脉传。幸有家驹承衣钵，萱堂供奉亦陶然。秉烛观书学古狂，消磨岁月目精伤。千载世功绵古训，一生辛苦尽先尝。活人妙手传新术，济世关心肯退藏。诣极高深方耳顺，何须临症细评量。"}
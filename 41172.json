{"id":"41172","title":"登石门最高顶诗","dynasty":"南北朝","author":"谢灵运","text":"晨策寻绝壁。夕息在山栖。疏峰抗高馆。对岭临回溪。长林罗户穴。积石拥阶基。连岩觉路塞。密竹使径迷。来人忘新术。去子惑故蹊。活活夕流驶。噭噭夜猿啼。沉冥岂别理。守道自不携。心契九秋{韩韦=余}。目翫三春荑。居常以待终。处顺故安排。惜无同怀客。共登嘣铺荨"}
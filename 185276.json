{"id":"185276","title":"题张南山庆九十诗卷","dynasty":"宋代","author":"陆文圭","text":"翁今百岁少十年，我少公年二十五。天与翁龄百二十，我已化作原头土。延年胜得饮食乐，损寿多应作诗苦。梅开偿狼登公堂，一醉独能戴花舞。儿孙拍手向我语，公漆点须贝齐齿。降原陟献步如飞，饱饭何曾饮人乳。梦中独记前朝事，二老相逢必欢喜。"}
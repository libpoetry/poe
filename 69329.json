{"id":"69329","title":"杭州龙翔宫重建辞","dynasty":"元代","author":"杨维桢","text":"五马渡江一马龙，东邸观阙森开张。穆将祀余感生皇，渡以瞟怒威灵仰。十一景纬生寒芒，天人南下南斗傍。朝与龙飞暮龙翔，翠蓬三度黄尘扬。灵宫特立天中央，湖眉海眼东西望。地柱不顷天乳长，黄须仙伯古冠裳。龙脑宝藏声琅琅，上清净扫赤尾蜉。六龙在天天下昌，山君海孤纷来王。南极上寿日重光。"}
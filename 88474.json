{"id":"88474","title":"警斋侍郎和放翁与茶山五言寄余次韵","dynasty":"宋代","author":"刘克庄","text":"髫龀参诸老，辱置书册前。上起马本纪，下迄李续编。积勤迫榆景，扶病登木天。貌丑况古妆，臂短非善缘。时人讪晚谬，弟子嘲昼眠。堕甑懒回顾，弃扇羞乞怜。众皆惊曲径，余惟泥方穿。平生忧世病，华佗不能痊。仰即丹凤鶱，俯视磨蚁旋。居常哂触蛮，安肯分济川。舐鼎堪骨蜕，载质堪骨蜕，载质从心悁。何当坐一月，大胜读十年。惜哉已耄及，晨镜雪满颠。仙家能返童。"}
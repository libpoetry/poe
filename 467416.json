{"id":"467416","title":"题应仲华诗稿后四首","dynasty":"当代","author":"金鉴才","text":"永康人物旧纷纭，松石仲华张一军。却把遗翰论字迹，分明有好不同群。吟笺散出遍山家，野老无心赏落花。凭有五峰徐子力，缀成珠玉事堪誇。银钩铁画入精微，高格无妨大布衣。想见当时林下客，孤桐催酒不须归。派争碑帖亦何求，大雅无声俗嚣稠。米老有言且记取，赏佳人自在高楼。"}
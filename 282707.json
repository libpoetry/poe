{"id":"282707","title":"念奴娇·戊申三月登钟山","dynasty":"现代","author":"俞律","text":"螺青鸭绿，是永和三日，烟花如织。投影东风晴半壁，照见古今消息。孙墓朱陵，閒花野草，一种皆沉默。东君何处，高天厚地难陟。秣陵逐盗归来，转瞬千秋，自笑翻成贼。更几千秋重论价，无得也应无失。料得桑田，再经沧海，依旧鱼龙国。白云来去，匆匆相与相识。"}
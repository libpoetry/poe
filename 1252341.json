{"id":"1252341","title":"留别杨显民先生","dynasty":"元末明初","author":"危素","text":"我从仁里来，信宿复西去。驱车何间关，日色已曛莫。林幽阒无人，月暗屡疑虎。村虚转迢递，童仆且惊顾。柴门夜篝火，今夕共君住。况匪味道言，萧条复谁语。杨子好道者，其人千载心。而我抑何幸，获聆金玉音。愿为女萝草，托根青松阴。今晨忽为别，怊怅已难任。仰侃天宇高，俯见江海深。安得随长风，化作双飞禽。"}
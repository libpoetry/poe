{"id":"431842","title":"和熊鉴兄七十初度步原韵","dynasty":"近现代","author":"朱帆","text":"好书相伴度馀年，人道坑灰不再燃。已有新苗栽雨后，不忧残烛点风前。平生岂少糊涂账，浮世尤多混沌篇。留得良宵乡梦在，诗成酒醒自飘然。迷途迟觉总堪哀，拜佛何妨试短斋。酒有性灵非尚勇，命无神异岂因才。难求岁月追彭祖，不望儿孙学老莱。阅尽人间荒诞事，夜深常盼鬼狐来。"}
{"id":"404432","title":"金缕曲·与老友数人同观故宫、上博合办经典书画展","dynasty":"近现代末当代初","author":"田遨","text":"信是开山祖。历千年、浮沉桑海，播迁辛苦。晋帖唐笺真本在，上有精光流注。深感谢、前贤呵护。老眼频揩惊且喜，觉心潮、泪点同飞舞。吾何幸，能快睹。今朝细雨飘申浦。赖良朋、推车持伞，殷勤照顾。原创精神纷满眼，更看丹青梅谱。任我辈、谈今论古。大长中华自豪感，喜满前、猛气如龙虎。吾亦欲，整旗鼓。"}
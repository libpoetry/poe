{"id":"249347","title":" 金缕曲·赠陶景明画师","dynasty":"现代","author":"何永沂","text":"人海萍缘有。信神差，桥城初会，春风扬柳。我亦天涯当日客，丝竹违闻已久。天地转，江山劫后。乐莫乐兮归白发，乐相知，倾盖情如旧。秋月朗，谷兰秀。乍惊书势如龙斗。又谁知，才人技俩，实难深剖。词记牛栏风雪骤。铁板铜琶当奏。探本色，丹青高手。未画先诗诗有寄，岂寻常调墨研朱叟。风与义，兼师友。"}
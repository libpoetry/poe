{"id":"467835","title":"鹧鸪天 斗室","dynasty":"当代","author":"黄绮","text":"斗室彷徨总触肩。美人何处种情天。一山入座同杯酒，片雨来村伴睡眠。长作客，已忘年。兴来亦复过前川。东家打豆疑砧杵，回看西风野鸭船。秋半忽怜露气微。披衣双足健如飞。月平人首争山起，云下松根送鸟归。翻自苦，觅谁依。百年疏隔万黔黎。城中灯火皆忘死，远照丹心听晓鸡。"}
{"id":"465963","title":"壬午秋事六章 大梦","dynasty":"当代","author":"添雪斋","text":"夜将大梦许人心，深寐乱流中不禁。白日戾风多黪色，秋原歌祭向悲音。继而浑浊染伊水，怎以温良求上林？是处嚣尘连岁起，偶然思得雪花临。谁与诸天同性情？风中随我自由行。只因大夏昨宵过，于是寒秋此日盈。悲气疾来尤可任，民声不去必堪惊。冥冥一野无星火，罔像淩空继续生。暗色秋深由梦说，窥天之事我之拙。结风偃息或为哀，明日萍浮甚于决。四野从来阴曀盈，微光只向虚空缀。听然而笑处无言，憀栗千年韶乐彻。惯借丰碑识古秦，孰为幻灭孰为真？秋中老柳动寒起，眼底孤星为子沦。不过有时缄自口，但留一介寄生人。未来纷浊与遑遽，欲喜欲哀之律循。今岁北原多雪风，人心野仲两眩瞢。萧森气色未稍发，暗黑文章已大同。如此世时何禁忌，惯他翻覆即成功。漠然共我天之尽，一处斜阳冷落红。微秋惯说是心枯，木叶尽时荒色孤。一梦小星由此落，半生寒雨禁之无？暗从大泽隐雷动，想去中原循古途。我却彷徨同昔者，怎于风起听天呼？"}
{"id":"560466","title":"姚公远草屋诗","dynasty":"明","author":"徐庸","text":"姚公系出姚武功，关中衍派来吴中。读书积学不求仕，清门千载传儒风。阖闾城西营草屋，曲径幽蹊绕花竹。六尺疏帘捲纬萧，宝炉况水腾芬馥。绰楔旌褒节义家，白头老祖擅声华。乘龙婿得人如玉，祝寿仙□枣似瓜。居安只此心恒乐，诗酒赓歌恣盘薄。三寿频跻定有期，从容莫道今非昨。"}
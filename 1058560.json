{"id":"1058560","title":"送湖南运判张朝散","dynasty":"宋","author":"华镇","text":"幽野葽含秀，周朝麦荐新。祇园才浴像，嵩岳复凝神。鹊印天休裔，书林世贵人。江山分秀气，圭璧粉天真。三箧传遗绪，前筹起逸尘。人间欣得瑞，席上蔼为珍。平步游英彀，长驱历要津。星轺聊按指，元鼎伫经纶。熊梦祥占日，斑衣色养辰。云鹏方万里，海鹤本千春。"}
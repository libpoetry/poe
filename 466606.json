{"id":"466606","title":"除夕夜深、知命年来、梅酒争春，醺然赋此","dynasty":"当代","author":"何永沂","text":"灯下横斜影，梅花送岁寒。星辰非昨夜，锦瑟笑无端。脱俗谋生淡，执迷知命难。何时重结集？携卷上名山。闹市春何在，烟花爆竹声。神惶销霸气，室白叠书城。觅句堪防老，行医浪得名。市桥仍悄立，一月冷如星。残冬一樽酒，有味是无能。愧乏摸鱼术，循如走马灯。平生得自在，沧海啸吾曾。明日花溪碧，融消百丈冰。"}
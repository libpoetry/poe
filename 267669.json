{"id":"267669","title":"陌上花·杨花落尽","dynasty":"现代","author":"朱祖谋","text":"杨花落尽，娟珉菭蚀，粉尘凝处。比翼魂归，冰枕泪绡成缕。落鬟故黛春何在，十九华年空度。最无端万里，椒涂新践，竟沈仙驭。瘗花铭漫草，凉天断雁，只称听风听雨。倩影高唐，香烬返魂无据。别鸾枉谱千琴曲，梦冷一弦一柱。草离离付与，扬州一样，玉钓斜路。"}
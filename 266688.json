{"id":"266688","title":"惜红衣·用白石体题吴湖帆所藏七姬权厝志旧拓","dynasty":"现代","author":"叶恭绰","text":"雾锁寒琼，烟消紫玉，恨萦幽穸。姊妹花残，余姿洒倾国。同归白首，应愧煞、齐云楼客。狼藉。盈纸梦痕，抵沙场埋碧。山河再易。萧史青门，哀歌感重拍。南宫往矣碎墨。重千璧。恨缺舞鸾收影，写照沁园春色。好墨华长伴，千里夜台岑寂。"}
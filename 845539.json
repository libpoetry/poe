{"id":"845539","title":"题石鱼","dynasty":"宋","author":"无名氏","text":"诸公讨未决。朝忌其事夕失功，讵可因循守常法。人心感处是天心，至诚解使金石裂。形势不宜久冷落，鼓作须及人情热。每忧奸雄东风尘，它日未易倾巢穴。人才政事所急者，此间伊吕何常乏。况如耿贾郭李辈，马后牛前谁识别。黄芽摇寒鴥不飞，鬼洞蛮虚新过雪。行矣强饭莫饮酒，偷闲读书备施设。一官皆可行其义，勿学庸人苟岁月。蹄涔之水无鲲鲸，鸳凤宁肯争鸡楬。吾皇驻跸浙江西，努力朝宗致忠烈。星驰电走见相。"}
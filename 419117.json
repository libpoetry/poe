{"id":"419117","title":"木兰花慢 鲁迅先生逝世廿周年纪念作","dynasty":"近现代","author":"顾随","text":"去来三十载，所爱读、大文章。有鲁迅先生，先之呐喊，继以彷徨。悠扬。傍河社戏，驾乌篷遥望旧家乡。日记始于何日，狂人信是真狂。荒唐。礼教真豺狼，祝福也悲凉。怎导致离婚，木姑奋斗，枉自奔忙。茫茫，一条路，算阿Ｑ孤独最堪伤。天上人间何恨，皇皇日出东方。"}
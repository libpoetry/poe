{"id":"461582","title":"时之冬六章","dynasty":"当代","author":"添雪斋","text":"时之冬矣，有风而戾。民之卑矣，偈车横噬。改岁之交，驭车王姬。其驾有鸧，昂昂载驰。卒岁之日，夙兴妇子。葛屦褴褛，劳竭于市。周道荡荡，适行上王。下民匪民，维得微行。下民挠彼周道，胡不天责其恶？下民犯彼王驾，胡不天降大虐？时之冬矣，有风而戾。民之卑矣，偈车横噬。姬之嬉矣，嘌车而逝。上之罔矣，置之眄睨。"}
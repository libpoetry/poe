{"id":"1078315","title":"长沙有长江重湖之险而无战舰水军余得唐嗣曹王皋遗制创造战舰数十艘上下三层挟以车轮鼓蹈而前駚于阵马募水军三千人日夕教习以二月十八日临清湘门按阅旌旗戈甲一新观者如堵成五绝句以志之 其五","dynasty":"宋","author":"李纲","text":"刘裕当年西入关，楼船浮渭取长安。不施舻棹争先进，坐使秦人破胆看。"}
{"id":"453388","title":"满江红 阳羡亳村湖海楼怀古用陈其年秋日经信陵君祠韵","dynasty":"当代","author":"熊盛元","text":"水去云回，冥鸿远、欲飞还下。葭露冷、浅深苔径，两三茅舍。坠叶惊残湖海梦，颓垣认取鸳鸯瓦。旧时津、画舸邈难寻，潮犹打。家国恨，公休诧。儿女怨，吾长惹。对沧波自语，狷乎狂也。芦竹千竿依岸立，霜花一瓣临枝亚。望低空、泪共雨霏霏，汍澜泻。"}
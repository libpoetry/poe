{"id":"279454","title":"惜黄花慢·冶城山朝天宫，用田不伐韵","dynasty":"现代","author":"周岸登","text":"废池涵碧。趁短策，吊古清明天气。路入芜寝，步迎厉魄酸风，眼眩剑芒腥水。大明官礼习朝天，问谁省、高皇真意。是干将、铁血壮魂，埋此深际。弘规付与文孙，奈衅启、棣鄂宗藩相递。郊彼光僚，霸吴竞假鱼肠，靖难自燔朱蕊。孝陵翁仲说凄凉，怕难解、游春情味。向倦里。也学柳眠花悴。"}
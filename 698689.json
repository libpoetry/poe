{"id":"698689","title":"踏莎行 七夕","dynasty":"明","author":"夏言","text":"隔岁佳期，相逢今夕。银河暗渡流云湿。底须乌鹊为填挢，天孙自有支机石。乞巧楼高，长生殿寂。人间私语天应识。等是区区儿女情，古今毕竟难明白。太素原头，广寒山后。平沙堤畔雕鞍骤。宫监传宣下御墀，奚桥控引来天厩。玉带螭盘，绯袍蟒绣。封章日对天颜奏。君臣相遇古来难，唐虞千载今方又。"}
{"id":"565707","title":"送王与龄郡推部擢北上一首","dynasty":"明","author":"黄省曾","text":"梁噫托高庑，台凿栖巍巘。方秉任卿节，遂枉庞参辇。严能有强击，仁猷觌芳阐。中正绝鞶褫，耿砺谢金湎。神标抗威明，善济协思远。四佐良守泽，一理赤藩典。苍兆慰喜荫，天衡擢奇选。南别春羽交，北遵夏云展。求兰狭辰秀，从凤密英隽。丝绳效忠荅，哲门履清践。征翼不可攀，穆如赠江饯。"}
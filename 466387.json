{"id":"466387","title":"风入松　夜卧见月起","dynasty":"当代","author":"卢青山","text":"先生近作睡中豪，龟壳拄床腰。者番微酒先难任，更无奈、秋气萧条。未脱清凉绒罩，唯凭远梦飘遥。悄然玉白不曾邀，漫过碧窗绡。平生好月能逢几？莫辜负、人世今宵。庭树起来风满，无言弄遍寒箫。未来消息便中秋，依旧月流沟。流萤百遍凋难尽，馀一朵、独自悠游。山影微披霜浅，天深不奈云浮。一番梦起倚低楼，唯觉暗凉疏。邻房爱在无心事，帘门掩、帐静流苏。可许长随秋月，浮生夜夜清幽？开门聊放月魂归，寂寞坐寒阶。一身秋露扶清影，到今夜、抚袖徘徊。梦里人生弹指，流光落落苍苔。酣香不过赚人痴，切莫近深卮。孤星有影天无底，纵廖落、谁得知之？何处飞来一叶？茫然坠入空池。"}
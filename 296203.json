{"id":"296203","title":"百字令·和梅伯仙岩纪游","dynasty":"现代","author":"梅冷生","text":"永嘉奇胜，更使君得似，六朝人物。一霎栏杆千里月，灵境便非虚设。排壑松涛，飞泉梅雨，鹤去辽天阔。九狮醒未，炼云珍重山骨。因念南渡诸公，登临高咏，未信宗风歇。无恙清都山水窟，屐齿只今谁折。文节台荒，晦翁场圮，容易音尘接。一袈裟地，老僧前事能说。"}
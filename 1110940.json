{"id":"1110940","title":"丘子服来访道间得古梅折以为赠刘叔通江文卿俱来各有佳句因各次韵为答三首 其二","dynasty":"宋","author":"朱熹","text":"独树临孤岸，横枝放浅花。不须烦驿使，正耐雪斜斜。老枝横出数花新，谁寄寒斋雪夜春。江路犹应有幽伴，祇愁难得赏心人。西湖居士寻诗处，今堕软红车马尘。半树横枝空好在，祇应无地觅高人。"}
{"id":"280293","title":"呵月甲寅·月兮月兮尔何有","dynasty":"现代","author":"宗远崖","text":"月兮月兮尔何有。但舒清影无真光。随地循环绕日飞。半面隐隐生白芒。尔性诚怯弱。未尝离地旁。奈何徒炫耀。自言羽穷天荒。天海列星不知数。远近辉映无相妨。尔何一意欲遮天。辄转孤轮淩躐众星行。赤日经天无遗照。羿誇善射终难伤。尔何乘隙相蔽亏。使我大地昼晦惊苍黄。尔无生成功。仪态空煌煌。窃取不死药。背人奔帝乡。人类造飞船。远作星际航。誓先斫尔桂。裂尔白霓裳。露尔虾蟆形。尔欲逃窜将安藏。"}
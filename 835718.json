{"id":"835718","title":"雨霖铃 题张次珊通参词饯图，用屯田韵","dynasty":"清末民国初","author":"陈锐","text":"西风清切。又疏帘底，菊蕊都歇。关河万里如雾，堪回首处，东门临发。夹道衣冠，送酒但、携手悽咽。念故陌、铜狄青芜，热泪经天洒空阔。江南带水留人别。自掩关、酌客销佳节。三千奏牍何用，金马梦、汉宫残月。此意冥冥，为语云中，矰缴休设。算最有、烟柳无情，莫与寒蝉说。"}
{"id":"1188603","title":"句","dynasty":"唐","author":"章孝标","text":"钱塘去国三千里，一道风光任意看。珠呈夜浦萤无影，鹘坐秋林鸟失行。昨日见君亲下笔，五花笺上黑龙飞。何人枉折教狼籍，孤负春风长养情。梅花带雪飞琴上，柳色和烟入酒中。阮籍啸场人步月，子猷看处鸟栖烟。白练鸟迷山芍药，红妆妓妒水林檎。今日华山秋顶上，闻天长叫在长空。天风更送新声出，不放行云过凤楼。昨日天宫吹乐府，六官弦管一时新。通传胜事因风月，打破愁肠是酒杯。姑苏台上烟花月，宁负春风箫管声。玉轮低月中天晓，金铎纵风上界秋。萧洒竹房尘境外，满天云月共清虚。言若浚川流巨海，戒如秋月挂长空。金殿月中看捣药，玉楼风里听吹笙。"}
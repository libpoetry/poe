{"id":"51093","title":"紫芥·满目斓斑布地来","dynasty":"明代","author":"吴宽","text":"满目斓斑布地来，春风惊见锦灰堆。菜根作苦终嫌咬，茗叶浮香为拨开。何处兔葵嗟竞掇，昨朝马蔺悔多栽。传闻此种番邦致，用向中华亦楚材。酴醾玉簪春色秋光递往来，凭阑数尺土高堆。翠摇钗股风吹堕，玉削簪头露濯开。山谷诗中那忍摘，唐昌观里合求栽。花容清丽人争爱，谁向周书问梓材。"}
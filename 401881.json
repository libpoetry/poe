{"id":"401881","title":"赠雪峰二首","dynasty":"民国末当代初","author":"聂绀弩","text":"书买五百零四峰，情关画虎与雕虫。娟娟月影来相照，恰恰君颜别又逢。万里关山诗思涩，十年风雨故人同。平生正坐无高着，看到绝棋更动容。三年万里雪霜中，每有人谈冯雪峰。天下寓言能几手，酒边危语亦孤忠。谁知忧患为何物，不信文章背古风。燕市沙尘低小帽，乱山无数夕阳红。"}
{"id":"568946","title":"吊徐郎新墓是仙师留发处","dynasty":"明","author":"王世贞","text":"郁郁徐垄柏，盘盘若车轮。新冢埋旧棺，旧鬼作新人。伊昔盛年子，薄命多苦辛。结愤向黄泉，千载永不晨。何意灵仙顾，嘘枯起沈沦。虽靡萧史谐，不共韩凭伦。留魄侑纯心，逍遥于八垠。匪直夫妇纲，再回父子仁。过者无愚哲，畴不羞芷蘋。嗟嗟一发微，其系乃千钧。"}
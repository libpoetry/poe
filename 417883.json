{"id":"417883","title":"金缕曲","dynasty":"近现代","author":"宋词","text":"岁月匆匆过。近端阳，黄梅时节，满城风雨。四十五年如一梦，受尽人间万苦。须看破功名尘土。当年尚有挥锄力，怕这番流放难经住。人渐老，怯风露。囚室闲居还若素。有三餐，残羹冷饭，眼前且度。含泪问天天不语，满腹冤情难诉。忧患里故人非故。生死安危等闲视，惟痴儿幼女无人顾。真到了，伤心处。"}
{"id":"644623","title":"过溁阳","dynasty":"明","author":"方孝孺","text":"露湿尘不起，晓行秋气清。遥天星未没，野草虫乱鸣。途中何所见，多见古军营。断沟无新水，荒陇存古城。为问战者谁，其人总豪英。当时誇气势，毕命恣纷争。但恨智力殚，讵思时世更。寂寞千载后，艰劳竟何成。身亡事即巳，得失存空名。善者或称叹，恶者受讥评。因之念首阳，西顾清风生。感此默自叹，白日车前明。"}
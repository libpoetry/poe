{"id":"462026","title":"金缕曲四首 其四","dynasty":"当代","author":"添雪斋","text":"泪也曾流过。泪珠儿、一颗随你，一颗随我。纵使相离相归弃，寂寂今生已可。此中约、音书两叵。忧戚翻成金缕曲，却向来、寄托无从个。停此调、莫须和。心思匪欲求终果。独徘徊、三分散落，两分飘簸。尚有半分惊风起，吹在深宵里么？但怎把、梦都吹破。失梦一生还求否？有谁知、早被千千锁。求不得、恸然堕。"}
{"id":"251037","title":"楠溪石·董威辇饥作粮煮","dynasty":"现代","author":"李达","text":"董威辇饥作粮煮，皇初平富作羊唤。溪石变化不随心，惭非仙才自永叹。想见此石曾挐云，风日撄之楠溪岸。如今砺角小峥嵘，可以袖取供把玩。客藏佳石落梅妆，朝夕晤对玉妃粲。我来不遇宁非命，琭琭珞珞徒相乱。回看接翅鸡将雏，俯啄虫蚁尤烂漫。人生如此即适然，长歌应笑南山矸。"}
{"id":"466432","title":"蝶恋花　蝉二首","dynasty":"当代","author":"卢青山","text":"自分今生禅共处，旧恨新词，读得人无据。一阵黄昏心上雨，秋风渐欲催长暑。细叶鳞鳞枝举举，栖定蝉身，崖下轻阴树。有甚凄凉含不住，夜深长向灯窗语。看变秋声阶下树，一向寒塘，暮雨连晨雨。恁是人颜虫蠹缕，荷花那得长明妩。自与残蝉惆怅住，历历前欢，历历前欢误。拼尽今宵千万语，明朝枯蜕随风去。"}
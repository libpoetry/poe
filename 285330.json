{"id":"285330","title":"海国春·岁月如驶，冬尽春还，蒹葭飞动，新绿齐茁","dynasty":"现代","author":"胡先骕","text":"海国春还，帘外青山如笑。东风吹细雨，听鹊声凄紧，莺声赓调。细草如茵，明花似锦，早蜂蝶、纷纷恣闹。绿展希奎，碧添槠槭，春光一刹煊耀。堪念异国蹉跎，故乡万里，归梦何时能到。张俭无家，梁鸿入海，骨肉东西燕劳。破浪乘风浮槎梦，几时醒了。翩然去也，故园松菊堪傲。"}
{"id":"967783","title":"念奴娇 上张南丰生日","dynasty":"宋","author":"赵长卿","text":"桂华蟾魄，到中秋、祗有人闻一六。浩渺清风因唤起，千里吹飞鸿鹄。碧落翻花，瑶空隐瑞，声节琅玕筑。板怀玉燕，此时嘉梦重育。始信名在丹台，曈方八百，子已三千熟。麟脯灵瓜那更有，琼斝神仙醽醁。秋水春山，柳腰花面，一醉霓裳曲。长生清净，自然何用辟谷。"}
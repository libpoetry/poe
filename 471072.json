{"id":"471072","title":"辛巳三月廿四日未至桐庐廿里老钱在官舫扬帆顺流东下余唤小渔艇绝流从之同宿新店示黄山新诗且闻曾至余家有题璧诗次韵一首","dynasty":"明","author":"程嘉燧","text":"千里论文惭裹粮，二僮一马出相望。未缘竟日留佳客，犹带春星问草堂。鸟雀荒庭无洒扫，龙蛇素壁有篇章。吾庐不厌秋风破，屋漏新痕已满行。"}
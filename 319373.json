{"id":"319373","title":"兰陵王·哉生魄","dynasty":"现代","author":"顾学颉","text":"哉生魄。犹照天南塞北。长河道、万壑千岩，黉舍崔嵬映雄阔。登临情愤切。佳节烽烟明灭。幽燕地、马厩辟雍，应有铜驼卧阶泣。新欢乍陈迹。记凤阁流丹，鸳瓦凝碧。春风化里穷坟籍。恨芦沟月破，长安风紧，秦山陇水常作客。望京华凄恻。泪热。心如铁。有笔扫千人，聋开寸舌，百年教育回天力。看河清似练，瓯圆如月。四秩筵开，厂甸里，说今日。"}
{"id":"466425","title":"菩萨蛮　二月二十四夜不成眠聊赋回文遣之","dynasty":"当代","author":"卢青山","text":"旧情唯恨长年有，有年长恨唯情旧。池柳落花飞，飞花落柳池。摘时休泪滴，滴泪休时摘。人远逐飘云，云飘逐远人。满塘春恨春风晚，晚风春恨春塘满。花落荡残霞，霞残荡落花。去年长送苦，苦送长年去。衣上故禽啼，啼禽故上衣。别离偏恨无明月，月明无恨偏离别。千万嘱当还，还当嘱万千。病成都转恨，恨转都成病。无信更来不？不来信更无。对眸双泪千千悔，悔千千泪双眸对。书发不回鱼，鱼回不发书。藕心开水溜，溜水开心藕。芳蒂并双双，双双并蒂芳。雪如心转环空侧，侧空环转心如雪。山似白头颠，颠头白似山。夜深灯影灺，灺影灯深夜。思苦更谁为？为谁更苦思？淡妆眉压浓愁眼，眼愁浓压眉妆淡。离别是头回，回头是别离。问梅孤瘦影，影瘦孤梅问。长夜觉心伤，伤心觉夜长。"}
{"id":"696962","title":"读余侍御游泰山记咏其间二三处 明堂","dynasty":"明","author":"祝允明","text":"于铄姬后，缔兹合宫。爰宅神明，穆穆王风。降及后王，以奉土木。彼营于朝，形侈实黩。今我涖瞻，犹拜文武。念兹草木，且附圣土。有赫我后，三登五咸。臣愿师周，唯后用鉴。乾居冠峻，岳承级通。明宫星辰，缀琨栋云。雾弥璇墉，摄齐入金。门拜肃窥，天容俯躬。览八表辨，方识疆封。西北拱王，室舟车方。"}
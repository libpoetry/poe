{"id":"233274","title":"插秧歌·农夫楫楫清波阔","dynasty":"宋代","author":"刘学箕","text":"农夫楫楫清波阔，秧稻茸茸森石发。父儿呼唤手拔齐，千把万把根连泥。四更乘月躇陇陌，晓烟渐散东方白。归来吃得饭一盂，担到田头汗似珠。蹲身擘业种入士，不间朝昏与亭午。肌肤剥裂肉起皮，烈日才阴又风雨。秋收幸值岁稍丰，谷贱无钱私债重。连忙变转了官赋，霜雪冰鋨愁穷冬。吁嗟四民天地间，服田力穑良独艰。寄言安坐西方辈，汝饱不惭吾厚颜。"}
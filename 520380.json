{"id":"520380","title":"予既宿华阴之行台明日有事于西岳灯下勉成三律以叙洁祭之诚谅金天主者有知其必鉴予至意也诗似相祀群僚尚希一和 其一 致斋","dynasty":"明","author":"朱诚泳","text":"衣自温泉浴罢更，拟将禋祀报神明。盘供野簌无兼味，天湛灵台一至诚。跋涉敢辞长路杳，澄渟应喜此心清。虚堂待旦浑无寐，饱听松风隔坐声。"}
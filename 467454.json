{"id":"467454","title":"仰观堂兄莼鲈兄军持兄会饮","dynasty":"当代","author":"姚佳","text":"骆越堂中客，龙华会上人。炷香今有待，酌茗老相亲。时雨濯千里，惠风分一襟。兴高天宇静，不觉夜深沈。斯世隐仙官，时年足仰观。东皇初解印，炎帝又弹冠。白首交犹在，青尊醉未阑。浮生休著意，大道直行难。三十馀年梦，一枕卧钱塘。志业孤舟月，功名两鬓霜。与君多放逸，似我最沧浪。饮罢劳劳别，当空雁字长。"}
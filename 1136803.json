{"id":"1136803","title":"金馀元遗山来拜祖庭有纪行十首遂倚歌之先后殊时感慨一也 和元遗山七首","dynasty":"宋末元初","author":"王奕","text":"鸡豚邻栅翁，盼盼延允谱。仲尼土万世，岂必志百亩。谁知弗父何，让德报以鲁。蚁穴几王侯，林庙此其所。东周礼乐心，岂不在文武。大器信有神，予夺孰敢侮。郏鄏鼎铉雄，弱臂竟莫举。大厦庇生民，云仍合分庑。诗礼世其传，嘉种无莽卤。庭趋揖须眉，返此末代古。"}
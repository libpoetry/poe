{"id":"460109","title":"贺新郎　继薛信来言大水，至漂却砧刀","dynasty":"当代","author":"卢青山","text":"见说长江溢。怪冯夷、鸟巢虾府，鱼游屋脊。夜半仓皇惊梦起，却是龙为鸡哑。怎放眼、浪争稻席？忽涌衢街为浦渚，问閒情谁钓严滩鲫？君亦是，此中一。厨刀已失安朝食？便神仙、也唯空渡，不能水溺。一纸哀言终何用？不解燃眉之急。幸解得、故人心迹。今夜秋凉安卧处，料吾兄怅对铁衾湿。君不语，我长立。"}
{"id":"108276","title":"题十六罗汉画像","dynasty":"元代","author":"方回","text":"一释迦佛起天竺，罗汉五百又十六。中华止绘十六僧，贯休十八老笔续。千无万无无更无，芥子须弥一扫俱。阿字义门总深入，画图岂止伐颛臾。咄，伏虎降龙两尊者，此卷写一犬如狮一仙鹤，精妙丝毫无苟且。笔墨游戏真，古今劫火燃。卷起短轴且饮酒，西窗万里开青天。"}
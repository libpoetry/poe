{"id":"117870","title":"次韵答张耒·客舟逝将西","dynasty":"宋代","author":"苏辙","text":"客舟逝将西，日夜西北风。维舟罢行役，坐令鬓如蓬。偶従二三子，步上百尺台。云烟遍原隰，敞怳令人哀。山中难久居，噶在城郭。欲学扬子云，避世天禄阁。浮木寄流水，行止非所期。何须自为计，水当为我移。外物不可必，惟此方寸心。心中有乐事，手付瑟与琴。夜吟感秋诗，惜此芳物零。幽人亦多思，起坐再三听。白驹在空林，瓶罄有耻罍。尽我一杯酒，愁思如云颓。"}
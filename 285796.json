{"id":"285796","title":"贺新郎·春满长安矣","dynasty":"清代","author":"李慈铭","text":"春满长安矣。又年前、莺啼草绿，薄游天气。莫问江南今何在，犹有闲身堪寄。须病起、从头料理。白发春山相妩媚，更花前。容我疏狂地。鸲鹆舞，倩花记。骑驴三载春明邸，数平生、穷途知己，如公能几。谁付金瓯纤儿手，五岳胸中平未。愿日饮、亡何而已。天下即今多健者，便著书。种菜都非计。长作达，从公耳。"}
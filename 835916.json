{"id":"835916","title":"金缕曲","dynasty":"清末民国初","author":"陈祖绶","text":"万绿浑无暑。贺新■、貂裘换酒，拚相醉舞。一曲高歌花影乱，如挹谪仙风度。忍不住、蝉蜩学语。欲和铜琶铁绰板，却输他、天上霓裳句。长笛倚，李谟语。琼楼念在高寒处。渡长河、三年飙忽，白须无数。历尽霜邮交月驿，羞睹素娥青女。总叹息、飘零菊部。此日桃花骢马过，复谁何、识是前崔护。君且捉，壁间麈。"}
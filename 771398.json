{"id":"771398","title":"倦寻芳•题孙正刚岁寒词隐图","dynasty":"清","author":"陈匪石","text":"梦程雁后，诗思花前，阑岁新饯。惨绿年华，春盎镜中真面。立雪苍茫邀鹤守，盘松夭矫款龙儿。费销凝、是临风岸帻，晚笳催遍。问窈渺、骚心谁会，无数峰青，江上人远。技比雕虫，识字子云同叹。非色非空风味在，闲云闲雨文章贱。振天声，好探骊懦弦千变。"}
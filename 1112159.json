{"id":"1112159","title":"有诏解郡作","dynasty":"宋","author":"宋祁","text":"二年憔悴拥州旂，尺诏初容觐帝晖。何幸复燃灰不死，未应为失马重归。蛟螭对舞瞻层阁，翁仲双扶识故扉。病骨多忧黧黑甚，豫惭台史与薰衣。尘晦荷囊裂旧缝，惊闻台召计匆匆。忽从楚水枫林下，还入甘泉豹尾中。即日遂收西望涕，方春便趁北归鸿。休誇四入高凉地，已是人间素领翁。"}
{"id":"860754","title":"大雷雨中舟过苍溪怀杜子美","dynasty":"宋","author":"王灼","text":"疾雷欲破岳，疾风欲翻海。昏昏云气中，稍辨□?嵬。飘雨杂飞雹，蓬屋响珠琲。舟子纷相呼，□篙入旁汇。罅漏何所避，庶几无大悔。万钧寄弱缆，掣断危可待。过午天气佳，起视江浼浼。书生强游衍，有神司其罪。不见少陵翁，苍溪遗句在。我老更可憎，比翁穷十倍。"}
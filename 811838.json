{"id":"811838","title":"君山望江七绝四首","dynasty":"清","author":"刘钰","text":"天光连水水连天，潮落潮生不计年。试取仙筹一为数，几经沧海几桑田。湘淮喉舌海门腰，千里艨艟击斗刁。争说江防形势好，前通狼福后金焦。十年磨剑气如虹，酒满金樽月满空。手拨铜琶调铁板，临风高唱大江东。谁与春申纪旧游，三千珠履怆风流。浮天白浪排空处，淘尽英雄令古愁。"}
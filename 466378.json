{"id":"466378","title":"卜算子　初至羊城四首","dynasty":"当代","author":"卢青山","text":"案上小杯横，缺月生遥岫。偶然翻著昔年书，字字成斑锈。醉里似能归，醒处还依旧。时光不共惜时人，宁共波流走。历历数车声，客里无眠夜。徙倚高楼万丈深，满处霓灯射。淡绿暮萤来，溜沥微泉泻。记得前宵抱一壶，醉在山崖下。结队轿车驰，连铺香瓜列。怪响妖光捲地天，昼夜将谁别。遇事辄参禅，出语如听鴂。谁是先生旧熟人，唯有天中月。朝暮转如轮，梦醒烹为一。镇日昏昏察察间，不到华胥国。此酒怒吾躯，抑地为吾疫。四顾茫茫不可知，兀立流车隙。"}
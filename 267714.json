{"id":"267714","title":"三姝媚·江城寒食后","dynasty":"现代","author":"朱祖谋","text":"江城寒食后。倚深尊难浇，酽愁如酒。梦迹楼台，半柳憔花悴，暗尘春绣。坐暝层帘，重步影、红香三嗅。金缕休催，摘索空枝，玉纤冰透。天上瑶华别久。料抱得秦筝，艳阳弹瘦。泪雨罗窗，有镜鸾亲见，病云眉岫。讳说春寒，斟酌到、凭高双袖。断送梨花空苑，东风认否。"}
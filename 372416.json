{"id":"372416","title":"齐天乐·透帘秋气凉于水","dynasty":"清代","author":"端木埰","text":"透帘秋气凉于水，虚堂悄然人定。露白三更，灯青一穗。匝字商声渐劲。空阶夜静。正青润桐阴，深翠苔径。听彻萧，豆华开处最清境。幽人篱落半掩，爱金猋荐爽，银汉高耿。梦醒香襟，声搀落叶，明月中天悬镜。关山侯冷。早砧杵千家，一时催应。伴我秋吟，更消莲漏永。"}
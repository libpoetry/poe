{"id":"135742","title":"同刘子实游芸村","dynasty":"宋代","author":"熊瑞","text":"前溪后溪水泓泓，南山北山鸟嘤嘤。东家{左扌右画}{左扌右画}缫丝鸣。西家扑扑打麦声。霏霏紫萼飘红英，翘翘野菜飞晴蜓。酒旗斜矗芳风轻。人在落花花裹行。神仙古来多杳冥，刀圭入品羽翰生。人生快活寿百齿，何必白日求飞升。我今拈出芸村名，世间底无蓬书瀛。桃源桃源晋武陵，为我把酒酹渊明。"}
{"id":"106391","title":"马惜蹄·家居岂不好","dynasty":"元代","author":"方回","text":"家居岂不好，事此鞍与羁。春前三日雨，仆夫畏深泥。江南万山中，冈岭互高低。踏土不踏石，马亦惜其蹄。野逈暮有虎，村荒晨无鸡。升斗安所籴，囊杰千里赍。身汝不自爱，茹荼甘旅栖。曰予匪得已，伐木诗有稽。交谊重金石，星霜怅分携。一觌庚夙愿，投老歌归兮。"}
{"id":"459473","title":"云溪","dynasty":"当代","author":"卢青山","text":"云溪出冲是，清溪隔山五。地名有古意，遂欲长年住。务力饱粗粝，饮酒消劳苦。一卷读千回，字脱不须补。田中轻盈荷，窥我前溪浦。细蟹与初莲，向夕交相语：主人明旭至，安以慰心腑？微笑呼清风，大戟横行舞。五柳在前坳，清藤攀窗户。不必有先约，乘兴遂可步。嗟哉山外人，日踏红尘土。安知咫尺间，即是天外宇。"}
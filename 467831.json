{"id":"467831","title":"蝶恋花 缘","dynasty":"当代","author":"黄绮","text":"惟有相思无贵贱。未解愁红，自喜春来晏。戏折藕根情一线。巧逢水上流青眼。愿与河山终不变。若问前因，只道天招遣。待看月圆何足羡。人间此意多方便。我本多情情似酒。不入杯中，哀乐何曾有。毕竟非关相识久。东风肯拂春前柳。不叹朱颜难驻守。满眼芳菲，为祝江山寿。自料风流能裕后。此生应得多回首。"}
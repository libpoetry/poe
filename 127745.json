{"id":"127745","title":"木兰花慢·断虹收霁雨","dynasty":"宋代","author":"曹勋","text":"断虹收霁雨，卷帘幕、与风期。正燕子将雏，莺儿弄巧，日影迟迟。荼。牡丹过也，但游丝、上下网晴晖。三月韶华，转头易失，密阴匀齐。常思。入夏景偏奇。是梅雨霏微。更乍著轻纱，凉摇素羽，翠点清池。还思。故山旧隐，想葱茏、翠竹锁窗扉。独倚西楼谩久，此怀冷淡谁知。"}
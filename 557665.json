{"id":"557665","title":"暗香疏影","dynasty":"明","author":"张肯","text":"冰肌瑩洁。更暗香零乱，淡笼晴雪。清瘦轻盈，悄悄嫩寒犹自怯。一枕罗浮梦醒，閒纵步、风摇琼玦。向记得、此际相逢，临水半痕月。妖艳不同桃李，淩寒又不与、众芳同歇。古驿人遥，东阁吟残，忍与何郎轻别。粉痕轻点宫妆巧，怕叶底、青圆时节。问谁人、黄鹤楼头，玉笛莫教吹彻。"}
{"id":"545915","title":"忆燕中仁甫汝元余三人晨夕纵饮垂十载馀顷挈家南旋话别仁甫斋头缕缕申旦归后闻问杳绝今汝元告逝仁甫竟客何方载赋此什志感","dynasty":"明","author":"胡应麟","text":"击筑层台夜放歌，十年灯火寄婆娑。天空颍水荀陈隔，日落咸阳赵李过。阁上旧藏玄草富，斋头新种白杨多。悲凉廿载谈天客，不见三星聚钓蓑。"}
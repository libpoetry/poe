{"id":"204675","title":"元符己卯冬至先君罢兴国令宿皇恐滩有诗云倦","dynasty":"宋代","author":"黄彦平","text":"去年度长淮，霜月照孤驿。今年适异县，香雾依禅寂。人生几冬至，南北均行役。风枝无停号，遗句诵悽恻。生男当门户，堕地要膂力。抚我谓我臧，诲我以文秫。宁知事大谬，木拱玄尚白。百巧换千穷，只有不如昔。晚灯离室暗，又踏它山碧。行行重行行，风尘儿亦得。"}
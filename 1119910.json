{"id":"1119910","title":"长孺因吾二诗有负米分邻之语因又次韵饯其归二首","dynasty":"宋","author":"陈著","text":"声气相投玉应金，花閒话到翠成阴。一清门户无同脉，万古诗书可立心。母子要知乌哺反，夫妻应感白头吟。若言相谂早须觉，难得青春长似今。纷纷薄俗事轻唇，自喜衰年德有邻。危世孤儿华发母，归舟百里碧波春。不因噬指感怀切，肯学呕心搜句新。娱舞慈庭应细说，丹山笋蕨正宜人。"}
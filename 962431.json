{"id":"962431","title":"南平教授勾子甲见访于益昌自言正在华阳时渠方待试石室屡过县斋勾重庆人将至苍溪又访舟中且以佳篇为赠次韵谢之二首 其二","dynasty":"宋","author":"度正","text":"汉威西被浃燉煌，已觉边尘不复扬。一别可堪论世事，异乡聊共举空觞。只愁山月嫌清淡，不怕江梅笑醉狂。惯涉风波神不动，流行坎止未须荒。"}
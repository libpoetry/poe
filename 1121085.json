{"id":"1121085","title":"己亥十二月十七日堂帖被召感恩二首","dynasty":"宋","author":"岳珂","text":"九天驿骑下弓招，葵日丹心识就尧。鸾凤正应在阿阁，鶢鶋何事享箫韶。丘园有分容逋客，海岳无裨愧圣朝。老病不堪心力倦，甫田勿叹莠荞荞。归来三径脱尘鞿，两拜除书下玉墀。圣泽云天何以报，臣心铁石未全衰。马蹄已负驱车愿，鸿羽难胜渐陆仪。愿把一犁祝膏泽，康衢击壤乐清时。"}
{"id":"720612","title":"梧州有端皇帝舆陵 桂枝香  贺梁太史给假南还","dynasty":"明末清初","author":"屈大均","text":"才人得志，喜锦绣昼还，秋气晴爽。凤阁鸾台第一，紫微初掌。炎方休沐承恩返。驻吴帆，玉人同上。锦中花吐，帘间月坠，助君娱赏。笑未老、珠生满蚌。更方朔金门，细君三两。富贵神仙，总得有何遐想。文章百卷虽尘垢，喜高名、日月皆仰。铸尧陶舜，只须糠秕，藐姑谁让。"}
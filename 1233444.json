{"id":"1233444","title":"仙华方先生析简斋杏花消息雨声中之句为韵赋山中社雨七章和者四人先生于第四章见及顾未能属和今五十馀年诸老皆已下地先生门人在者惟朱仙仲山年八十矣偶逢春社兴怀存殁追次前韵以抒鄙情 其二","dynasty":"元","author":"黄溍","text":"昔年恸哭地，古剑生铜花。凄其怀故交，中情乱如麻。仝彼盛壮时，缓辔扬轻挝。吁嗟长星坠，无复出汉巴。"}
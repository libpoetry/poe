{"id":"460181","title":"六丑　一月十六夜病作","dynasty":"当代","author":"卢青山","text":"怅孤灯泛冷，正和著、冬宵病臆。病谁种之？且驱流八极？一半风隙。小院无愁者，剩梧疏叶，挂几声吁息。庭乌自是长年泣，却闭深枝，千般哑寂。江山苦无蓑笠，便仓皇雪浪，如笼盖入。卢医踪迹。料围炉酒笛。一任膏肓下、天地怵。更谁管到蜗室，正窗萧古孔，梦危蒿壁？仍一枕、暑间凉席。欹龟壳、小唱新词未就，泪休先滴。看三径、谁扣苔栅？但强吟、莽莽滔滔句，试冲寒力。"}
{"id":"285071","title":"摸鱼儿·春阴","dynasty":"现代","author":"胡薇元","text":"两三番烘云托雨，消磨春抽如许。留来香篆青帘{厂互}，不负探春俊侣。遮莫误。惯领略海棠天气朝还暮。深宵容与。问蝶粉捎余，燕脂销后，花信在何处。绿章奏，只为灵芸乞取。移人悄影凝注。虚廊步屧伊偏重，独立月华庭宇。劳眷顾。看过了、春分暗里清明度。河边远树。有澹澹楼台，疏疏篱落，隐隐水杨路。"}
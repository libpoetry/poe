{"id":"386762","title":"湘春夜月·午日次子珍韵","dynasty":"清代","author":"樊增祥","text":"镇无聊，琐窗闲炷檀沈。已是黍梦温时，浑未散轻阴。一样斗茶萧寺，算去年花下，不似而今。甚小楼前后，迷藏一晌，没处追寻。微吟秀句，宫罗昨赐，花醑新斟。夺锦年华，偏忆得、楚乡烟水，长耗归心。红榴镜阁，怎禁他、十度春深。数旧梦、剩白团扇底，江花一剪，曾照罗襟。"}
{"id":"697730","title":"题秋江独钓图二首 其一","dynasty":"明","author":"胡俨","text":"放舟不向芦花宿，醉后独持一竿竹。青山两岸暮猿深，风叶萧萧湘水绿。白鸥惯听古沧浪，凫鹥却散随波逐。渔家几世住林塘，朝朝暮暮见鸳鸯。芦花雪暗门前路，枫叶红垂屋角霜。萧萧林籁吹清樾，隐隐青山树如发。烟开一棹度中流，持竿独钓秋江月。"}
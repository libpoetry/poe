{"id":"778054","title":"桂枝香·又题花潭中丞诒经书屋冬日课孙图1926","dynasty":"清","author":"况周颐","text":"菟裘小筑。理旧业讲筵，人是名宿。■得清芬阅世，老怀差足。年时点颔浑如昨，几星霜、崭然头角。尔曹知否。休耽渴睡，漫夸便腹。任省识、冬烘面目。念经授瑶宫，晖映天禄。台省回翔卅载，隙驹何速。工诗早已■贻厥，况■笛、清绝尘俗。古芸凝处。家风无改，故山高躅。"}
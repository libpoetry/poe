{"id":"431511","title":"金缕曲 漪园话旧","dynasty":"近现代","author":"冯明权","text":"谁在花间语。是枝头黄鸟多情，婉留人去。最恼兹依依杨柳，迎送画桥归路。无可奈何离诗侣。骊唱一声歌去也，但纷纷走马随飞絮。对斜阳，白云暮。漪园毕竟桃源处。尚依然桥护红阑，峰回绿树。难得重来游钓地，今日相逢旧雨。到止舫行行且住。夺席联吟诗意足，呼奚童收拾锦囊句。兴将尽，敛茶具。何处惊人语。莫非是溪上渔翁，放歌前去。唱一声天涯芳草，不尽桃源仙路。太苍茫伊谁伴侣。唤起黄莺枝上啼，叫夕阳挂住堤边絮。且勾留，行将暮。止舫端的饮酒处。胡为乎骚客词人，茶烟云树。走遍名园无是好，好与联吟话雨。此间乐正堪小住。饱啖馒头行复止，恨那时却少留春句。呼明月，添诗具。"}
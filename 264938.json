{"id":"264938","title":"金缕曲·听倦江声别","dynasty":"现代","author":"王陆一","text":"听倦江声别。送行人、荻花初上，凉波如雪。深夜小船珍重倚，灯火乱山重叠。是隐隐、丰神关切。试向篷窗推一扇，但江风、吹面寒芒立。才进酒，余香烈。大船恰照通明月。又今宵、凄凉水调，蓉衣环席。莫望时流知此意，比是罗衣能惜。忘不了、晚花寒藉。玉雪聪明千语递，到凌晨、定共茫茫笛。还浅怨，花能说。"}
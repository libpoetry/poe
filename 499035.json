{"id":"499035","title":"维舟偶傍济城隈，登眺悠然宿雾开。取醉何缘逢地主，留题俱是掞天才。坐看古渡双垂钓，移向南池一洗杯。惟有酒楼高不极，仙踪杳霭去还来。","dynasty":"明","author":"黄廷用","text":"雉堞周围曲水隈，观澜桥畔尽亭开。同心喜有□花伴，即景惭非作赋才。淮上忽闻停戍角，济中相与乐仙杯。不知胡骑秋风起，犹敢南河牧马来。"}
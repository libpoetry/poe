{"id":"675470","title":"郊居","dynasty":"明","author":"田登","text":"晴宇肃秋容，林坰敛绮缬。横砥激迅湍，回鹭沓轻雪。密茙凝坐痕，远岑当垣缺。蔂蔂悬朱实，飘飘醉丹蘖。骇瞩化理驶，寄傲尘纷绝。广庭敞中央，款我素心杰。盘餐剪园蔬，倒饮壶觞竭。烂石歌漫霄，采薇抱孤节。钦法君子行，贞固丈人烈。遐飙越块壤，挹清避污蔑。愿结岁寒盟，邂逅成真说。"}
{"id":"300346","title":"念奴娇·除夕咏梅次常国武韵","dynasty":"现代","author":"单人耘","text":"一声爆竹，破阴霾、漠漠长空雁度。江畔黄昏灯不定，波动金蛇狂舞。众舸沉沉，群山寂寂，春意归何许。彤云疑梦，乡心欲绽谁补。且喜东岸梅花，寒苞独放，不畏北风侮。地老天荒百卉尽，剩此一枝如柱。铁骨镂冰，幽香沁月，夜永无人睹。鸦啼天晓，日光万里红驻。"}
{"id":"205999","title":"送莫子齐知温州十韵","dynasty":"宋代","author":"李洪","text":"左省涂归地，崭然德望优。夕辞清禁月，高挂白苹洲，丹扆深求旧，东嘉庆选侯。玉堂曾视草，沧海岂乘桴。奕叶甘棠在，中州雪浪浮。讙谣五马贵，题赏大龙湫。颜谢宜方驾，龚黄以上求。侧聆宣室召，宁效贾胡留。贱子尝羁宦，名山悔梦游。黄柑仁寿酒，犹足助觥筹。"}
{"id":"843912","title":"临江仙 赠临江庵李纯金道士","dynasty":"清末民国初","author":"李炳灵","text":"十二琴斋余雅韵，道人书画风流。白头来访赤松游。林泉真隐逸，茗阁小勾留。万里桥边雪水活，一庵自足千秋。雨中凉意上吟篝。眼前皆俗子，物外得仙铸。锦水生憎丝管俗，幽斋来听鼓琴。渔舟唱出晚风清。沧浪含画意，尘世涤凡襟。绿树秋蝉鸣断续，如闻唱和余音。焚香煮茗画愔愔。神交方外定，妙趣静中寻。"}
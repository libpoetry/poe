{"id":"387098","title":"百字令·花之君子","dynasty":"清代","author":"樊增祥","text":"花之君子，较苔笺蕉纸，更饶香泽。人道吴宫西子命，薄似轻纱蝉翼。我谓不然，粉真长在，万古如冰雪。息肌何术，百年依旧莲靥。须信惠子书中，玉颜常有，多自翻㠾得。怡府霜藤虚白楮，同此银光粉色。练袋萤枯，青编蠹稿，独擅长生诀。蓬池前辈，论科何止三十。"}
{"id":"766348","title":"大酺 舆行蕲黄山中，纡回深秀，大似蜀道风景，江楚少陆行者，特为拈此","dynasty":"清","author":"周之琦","text":"又玉沙清，瑶林映佳景，欣逢山驿。行行青不断，讶修眉天际，黛痕如拭。栈阁曾经，巫峰恍遇，应有幽禽相识。萍踪依然在，但愁拈客鬓，岁华非昔。况吟屐重寻，宋贤芳躅倍添凄恻。鸡鸣还暗惜。最惆怅、烟缕词人笔。尽殿上、新歌传唱，谏疏长留，总销沉、茂陵宣室。异代襟情，"}
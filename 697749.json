{"id":"697749","title":"祷雨有感","dynasty":"明","author":"胡奎","text":"天坛昨夜秋如水，袖里青蛇作电飞。海水立时风乍起，毕星临处月初离。仙人谁挟飞霞佩，太守还题喜雨诗。不用胡麻炊作饭，大田有粟可充饥。海上炎氛十丈红，仙人曾此有神功。云随鸾鹤飞丹篆，雨挟蛟龙出贝宫。星汉水流天上下，稻畦香动?南东。白头野老歌仁惠，击壤清时祝岁丰。"}
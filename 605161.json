{"id":"605161","title":"读南钦录奉怀安石先生陆太翁非敢窃附于金兰妄欲自同于臭味第知闻声而应安得抚尘而游遥献二诗自怜一吷不辞秽陋以见归依结想终生披襟何日 其二","dynasty":"明","author":"张萱","text":"掉鞅词坛四十年，凌云赋就正翩翩。高悬赤帜黄初后，独探玄珠大历前。绮岁青钱曾入选，白头綵笔更飞骞。休明鼓吹君为政，何日承牺一执鞭。"}
{"id":"739348","title":"赠李雄李库兄弟","dynasty":"清","author":"李锴","text":"束发承恩领边务，长剑划破阴山雾。从行李氏四十人，兄弟今存雄与库。曳杖相逢村树边，把手殷勤问新故。君年十八今五十，人生信如草头露。边霜如刀割人面，犹记当时逞雄健。异身同命走殊域，手指堕落心无閒。即今垂死骨髓枯，一中秋风肌肉颤。语罢淫淫涕如霰，不死他时再相见。感之赠以钱一串，亦知贱子长贫贱。"}
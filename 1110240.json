{"id":"1110240","title":"句","dynasty":"宋","author":"孙升","text":"漏残馀一榻，曾不为黄金。北扉西掖青云士，千载飘零只两人。玉笋千官散，珠帘一夜空。来书占喜鹊，落日听鸣蛩。若与蛟龙争角黍，应同渔父啜糟醨。睡须山鸟唤，酒听竹枝斟。穷搜诗句熟，老练世情通。白云每逐晨光出，红鹤长随暮霭还。梁台歌吹馀衰草，湓浦琵琶怅晚风。慈竹笋抽疑夏箨，木犀花发认春香。更约与君三十载，北陵原上望残霞。"}
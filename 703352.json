{"id":"703352","title":"铁源赵典闱见访奉赠一律同入花田携二章见赠用予原韵即于花田叠詶其意","dynasty":"明","author":"释今无","text":"虚江亭午日犹存，桂楫看花拨水痕。太乙使星分地轴，风霓到影入天门。平原易起芳时恨，丽句堪招北月魂。欲觅草青无处觅，明妃那得有孤村。新诗浮海尽先传，万里皇华已极天。入寺冷心窥石井，采风蛮语杂秋田。衣轻宝地嚣尘远，手绾明珰上国还。更询同游方学士，可探还有正中偏。"}
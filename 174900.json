{"id":"174900","title":"鲁公堂·鲁公之节非一死","dynasty":"宋代","author":"韩元吉","text":"鲁公之节非一死，其谁碑之子曾子。鲁公之德人未知，其谁堂这张紫微。继公作郡五百载，登堂思公宛如在。江南遗墨处处传，鲁公去作麻姑仙。一杯相与借风月，但见云碧开池莲。紫微声名今第一，归上鸾台应不日。笑谈千里无兵戎，临川草木生春风。他年道傍儿女说，不思鲁公思张公。"}
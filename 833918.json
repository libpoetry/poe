{"id":"833918","title":"惜红衣 其三 昔与吴社诸子及二窗泛石湖，连句和白石疏影词，有甚时重看金波，来熨小红裙幅之句。今来莫愁湖看荷花，诸子已远，独偕二窗，对莫愁复忆小红，对二窗复忆诸子也","dynasty":"清末民国初","author":"易顺鼎","text":"莲叶香中，柳丝影里，六朝金屋。花艳如人，人还艳如玉。一双燕子，惯七二鸳央同宿。枨触。江上远山，学当年眉绿。鸥边睡熟。飞梦吴天，秋心正凄独。今宵料得，客在石湖曲。载个闹红单舸，熨遍小红裙幅。把此时幽怨，分付两枝横竹。"}
{"id":"263638","title":"念奴娇·赠吴梅村先辈用东坡赤壁韵","dynasty":"清代","author":"尤侗","text":"江山如梦，叹眼前、谁是旧京人物。走马兰台行乐处，尚记纱笼题壁。椽烛衣香，少年情事，头白今成雪。杜陵野老，风流独数诗杰。更听法曲凄凉，四弦弹断，清泪如铅发。莫问开元天宝事，一半晓星明灭。我亦飘零，十年湖海，看雨丝风发。何时把酒，浩歌同送明月。"}
{"id":"466700","title":"浣溪沙  前尘杂感","dynasty":"当代","author":"何永沂","text":"记得群山碧在溪，豪雄婉约自沉迷，陈年馀事不堪提。屡幻彩虹迎素月，休将白发唱黄鸡，岭南三月草萋萋。血色葡萄酒未寒，莺歌燕舞唱诗班，秦时明月罩秦关。只道寻常抛浪顶，何妨游戏在人间，天风不放白云闲。一卷真诗理乱麻，窦霜秦火听寒鸦，荧屏省识雪莲花。梦也春回楼听雨，凄然事去浪淘沙，红棉红处是吾家。阅尽人间历尽秋，登山临海数风流，尚多名胜待时游。尽瘁生涯情未减，诚惶医务懒难偷，十年期我五湖舟。"}
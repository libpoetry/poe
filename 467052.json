{"id":"467052","title":"放言二首和逸老","dynasty":"当代","author":"陈永正","text":"放言被酒未全狂，圮国颓家岂易匡。寸草依依仍涕泪，馀晖暧暧下牛羊。一从堕地居穷巷，便拟输头作巨觞。唯是故人恩义在，虚堂素月每难忘。甘了虫鱼计已狂，神仙可致世能匡。三年渐觉书无字，一叱还惊石化羊。市货沙丘成大药，覆盆眢井酹馀觞。休论吾道非耶是，唯独浮槎意暂忘。"}
{"id":"75537","title":"水龙吟·几年南北声名","dynasty":"元代","author":"朱思本","text":"几年南北声名，有纯孝子骞苗裔。逃儒自爱，＊间天赋，神仙标致。归隐东湖，醉游南浦，满襟清气。想当时、宦海风波浩荡，从前错，如今是。追念父师恩重，恨年华、暗随流水。锦帷夜醮，黄坛春静，绿章封事。香雾空蒙，步虚嘹亮，孝通天地。玉皇优诏答功勤，寿甲子，三千岁。"}
{"id":"466074","title":"秋日作四首","dynasty":"当代","author":"卢青山","text":"尘缘能斫绝？寡寡住山间。心境参秋雨，文章透古寒。花和人作敌，月与病相缠。校管今生了，囊中赚一闲。我怀宜涧谷，一屋若蝉贫。路窄人难到，山深日易昏。风声尤冷石，颜色半丹林。所幸秋犹浅，还堪百日行。处此观时逝，阴阴万石邻。雨怀宜古井，苔色并寒门。曲水能通外，深山不到人。瞢腾岂知季，梧下看鸿音。摇落当谁运，四围渐渐空。水凉来静鸟，秋古失潜蛩。半树犹堪看，闲云不可踪。吾庐罕嚣杂，日暮理幽筇。"}
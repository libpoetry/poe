{"id":"458638","title":"荷池撑伞作","dynasty":"当代","author":"卢青山","text":"雨中来双燕，适与我相邻。斜掠或蘸水，高飞乃入云。清荷疏未满，临风泻玉银。宛若群姬舞，裾袂翻翩纷。忽尔凝神立，其思若幽人。新者犹未起，水面点圆清。旧者忽已颓，折弃下青萍。青萍漠不识，流去何轻盈。有鸟所罕见，来向此中停。上立亭盖软，下踞小叶沉。俄顷自南北，点水惊蜻蜓。路畔多行客，曾不一回身。落落伫立久，不觉心沉凝。嗟彼雨荷兮，何自发于斯，移向山涧里，独秀或相宁。"}
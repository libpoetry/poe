{"id":"879489","title":"光化储丈晨兴摘郡圃桃见惠每颗有重十三两者他州未尝见顷读邺中记勾鼻桃有重二觔者每窃笑之观此信不诬矣光化去京止六七百里且地脉肥沃疑承平时得种来植","dynasty":"宋","author":"刘学箕","text":"金盘磊磈大如瓜，照乘骊珠未足誇。大矣芳苞含美实，烂然红脸灿朝霞。胭脂细擘浆流液，珠琲轻挥露带华。一洗宿酲牙颊爽，瑶池如宴母仙家。"}
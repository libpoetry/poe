{"id":"682807","title":"寿阮学愚翁六十一","dynasty":"明","author":"区越","text":"偃蹇林庐七尺身，转头花甲又逢辰。信知风表尘中物，自谓羲皇以上人。笋岭诸峰归秀特，澄潭孤月写青真。犹馀一钵胡麻饭，不是天台迹已陈。不同人处是同人，六十年来自在身。总为竹林争见慕，独缘青眼得相亲。海山入颂聊从俗，福寿为人却也真。看舞班衣须尽醉，目前催换锦袍新。"}
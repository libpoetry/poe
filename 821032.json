{"id":"821032","title":"倾杯乐 秦淮夜集，呈半樱及同社诸子","dynasty":"清末近现代初","author":"汪东","text":"屑玉霏谈，注金倾酿，羁怀顿觉清释。岸柳乍沐，水阁过楫，恰步邻邀笛。蛮笺蜡苣分题处，倒百樽休惜。南朝旧恨，都付与、历历冥飞鸿翼。鬓白从难却少，酒襟诗本，依旧狂心迹。想再缉荷衣，啼猿争怪我，如何消得。楚泽行吟，西州沈醉，莫学当时客。故山北。还则要、草堂相识。"}
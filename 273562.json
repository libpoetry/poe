{"id":"273562","title":"龙山会·丙辰九日大集成酒家会饮，赋呈同坐诸公","dynasty":"现代","author":"汪东","text":"笛步招游侣，醉看茱萸，复此登高宴。景光都似旧，还更喜、千里同归巢燕。何用接桃根，听吴语、尊前轻软。快持螯、盘堆脍玉，未嫌秋晚。奇绝望里清淮，鹭起鸥沈，共予情深款。冷风吹帽堕，应未减、当日龙山高眄。休恨菊开迟，替芳讯、梅花照盏。倩注满、料必定，每年身更健。"}
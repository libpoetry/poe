{"id":"458821","title":"肖生有髭歌","dynasty":"当代","author":"卢青山","text":"肖生有髭黑且狂，乱柴猛戟四呀张。以手抚之强不服，芒角兀兀撑环肠。自云颇讶奇，转作潦草黄，时杂绕指刚。知君内美扃不出，急取此道为脂妆。虎目渊渊深不露，上压横眉如大帚，循序历历皆可数。固也肖生平淡者，生此面目胡为也。况加身材如短李，承此大颡岂不垮。我曰男儿兀兀有独出，岂其圆矩可牵挂。临镜岂欲柔顾盼，自有精光四壁射。反制我颊弄我颔，讥我奶油之面如古潘。一径轻痕浮突唇，茸茸落落淡春山。忽谓浓或可遮丑，强操剃刀逼我首。削我皮肤森柏壳，血印翻肉如丧狗。镜中两视各有情，彼髭笑颤抖，我嘴白痛扭。"}
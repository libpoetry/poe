{"id":"296335","title":"寿楼春·和伯宛韵","dynasty":"现代","author":"章钰","text":"招词流秦黄。趁遨头酒后，婪尾花旁。别启芝田閒馆，絮愁他乡。银烛短，罗裙长。数平生、一般悲凉。是偷笛生涯，谥箫身世，重遇褪红娘。歌哀郢，怀沈湘。尽拗莲捣麝，臣本非狂。除却画梁双燕，与谁商量。身稊米，心空桑。漫推寻、谷臧羊亡。已辜负浓春，来吟玉溪荀令香。"}
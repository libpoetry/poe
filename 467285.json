{"id":"467285","title":"泰山三首","dynasty":"当代","author":"陈振家","text":"危径嵯峨古柏森，盘空突兀起千寻。山风湿润含泉爽，树影交摩接地阴。满眼新奇收郁秀，平生快意此登临。清标独耸镌题富，能不深生敬仰心。千年镌刻迹斑斑，荟萃人文独此山。造化一心营妙境，雄章百代活风颜。奥区自得神仙眷，名份何须皇帝颁。玉牒金泥只胡闹，兴衰隆替岂曾关。岱宗磅礡接参辰，雄托天街势夺伦。绣馆连云凌绝壁，危阶如索系高垠。屈根蟠干松姿古，骋骥腾龙碑刻陈。气格无双真似画，画中添得一骚人。"}
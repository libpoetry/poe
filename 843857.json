{"id":"843857","title":"采桑子 城南忆事二首，为先堂弟蔼亭作","dynasty":"清末民国初","author":"何振岱","text":"凄清空馆身孤寄，药鼎烟香。罗帕脂香。病里鳏鱼奈夜长。幽吟苦语当年事，谁替思量。待替思量。今日悲风响白杨。东风又送谁家去，蝴蝶身轻、几换花名。莫怪应迟上耳生。匆匆去也无端甚，忒怪无情。那更秋清。酒渴风寒懒不成。"}
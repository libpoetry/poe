{"id":"777595","title":"剖蚝篇有引","dynasty":"清","author":"曾逢辰","text":"生不识珠玑艳绮罗香，红妆窈窕誇姬姜。又不愿郁金裙缠头锦，送客留髡长夜饮。但爱蚝肥孕珠胎，随月圆腻著手开。琼浆玉屑软于苔，盈筐盈筥肩归来。吁嗟乎，蚝石触侬鞋，蚝房刺侬手。海水湿衣裳，海飞吹罶。磨蝎入身宫，于心亦何咎。君不见挂帆拾海月，才士风流今未绝。又不见田川采文蠃，丈夫封爵名巍峨。剖蚝剖蚝且自喜，食贫之家固如此，浣纱亦有西施子。"}
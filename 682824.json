{"id":"682824","title":"亲旧赠履儿应贡赴京和答","dynasty":"明","author":"区越","text":"西屏白鹿长千春，只许东来白鹤群。游遍山南与山北，不知谁凤又谁麟。朝廷作士还师古，天下罗才亦进新。世路不殊行自异，丈夫须有气淩云。泮池春满杏坛春，紫水宾贤总出群。可有凤毛誇盛世，亦知龙种出翔麟。朝廷有道青春好，岁月无情白发新。万里前程须早计，莫矜双鬓绿于云。"}
{"id":"689275","title":"苦热行二首","dynasty":"明","author":"何景明","text":"火云峥嵘连赤阪，白日苦长不得冕。庭前井乾生赭烟，炎埃昼起高塞天。侯家阴洞带流水，纱帏白昼凄风起。美人冰盘荐朱李，道上行人多渴死。昼眠苦多蝇，夜眠苦多蚊。炎霞热雾蒸絪缊，四体拘促何由伸。仙人桂官接兰苑，下望青松踏幽巘。我欲从之谅非远，尘世何堪遂仰偃。"}
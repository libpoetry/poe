{"id":"817326","title":"九月四日钱少司寇舟抵维扬同年卢都转雅雨放艇真州邀余往会至即同饮官斋更期九日平山堂登高二首","dynasty":"清","author":"戴亨","text":"旌节来长水，扁舟发夜分。官斋同宴饮，天象动星文。深涧流甘乳，高松养白云。久邀贤地主，相待共清氛。忆弭嘉禾棹，曾登乐顺堂。别来霜再白，相见菊初黄。诗思增奇崄，交情笃老苍。欲窥千顷度，终愧隔微茫。"}
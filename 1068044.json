{"id":"1068044","title":"雪夜书怀","dynasty":"宋","author":"李彭","text":"夜烹伏雌歌偪侧，泰山其颓吾道阨。天边奎壁殒苏公，诸君往往濒蛮貊。帝遣仙儒玉局翁，涕下悲吟夜萧索。冰姿玉立似平生，化作人间截肪白。黄屋久悟金縢书，豫行温诏归迁客。峤南华发老先生，解羁来卜愚溪宅。枉遭越犬吠苍皇，莫吟冰柱要呵责。重瞳虽复达四聪，尚恐乘轩多令色。短檠花重寒不眼，南望犹嗟万山隔。"}
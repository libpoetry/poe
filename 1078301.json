{"id":"1078301","title":"马友馀党步谅等以万众自江西寇湖南破醴陵攸县屯于衡山县界得报即自衡阳率师次衡山遣兵将夜渡江晨叩其垒贼出不意悉解以降放散驱虏老弱外得精兵七千人分隶诸将漫成口号四首 其三","dynasty":"宋","author":"李纲","text":"赤眉铜马与黄巾，汉魏收功岂异人。驾驭抚绥要有术，从来盗贼本王臣。"}
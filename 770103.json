{"id":"770103","title":"望梅•七","dynasty":"清","author":"董以宁","text":"奴年两七。比陶家八八，李家七七。风情仙韵知难并，自思量可及，十分之七。却似天孙、几望断、新秋初七。正閒看北斗，遥挂阑干，云边横七。空有琴弦五七。更词名八六，歌名一七。奈唱回、残月晓风，难说与韦曲，才人柳七。简点春风，已花信、今番六七。怕年华、都似顷刻，开花殷七。"}
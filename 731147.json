{"id":"731147","title":"玉瓮歌","dynasty":"清","author":"弘历","text":"昔夏有德声教讫，九牧贡金来魏阙。铸鼎象物备神奸，山泽遍逮遗海物。化工为鉴敷土心，蓝田日暖露山骨。工倕缩手不敢斫，乃借刚斧来月窟。含形内虚象海德，葆苞元气洞芒芴。骇波涾?回迤涎，惊澜灙漭涌瀄汩。习坎有孚坤厚载，魄渊朝夕输出没。浮黍几粒见三山，泰华安能诩昂屹。何奇不有怪不储，汤汤漻㵧郁呵㗵。驾山之鳌横海鲸，天吴罔象纷恍欻。元螭紫贝朱鳖鼍，肥遗蟕蠵蟛蜞蚺。赤龙焚蕴修鼋浮，苍虬揵鳍海马突。鳙鮨?魜鲲鲕鳀，魱䲛魼鳎鲿鲨鳜。珊瑚玳瑁鲛人珠，孕珍产瑰宏泱郁。用协上下承天庥，重逾九鼎光朝黼。千秋法物昭灵奇，歊云吐景镇溟渤。匪同器宝乃待人，方周大训楚《梼杌》。琼斝绣筤吁奇淫，商彝晋铎蓬蔚。琼岛春阴万景全，广寒高殿青云拂。倒茄下垂红狎猎，沈香横泥气蓬勃。从臣敬南山颂，樽拟白兽颁章韨。存亡蜃市阅荆凡，谷陵秦项纷遗仡。金露秋风忆桂香，凄傍山人煨榾柮。五陵年少重金刀，谁从兰若寻荒碣。惜乎古器就湮灭，有如献璧连遭刖。刮苔涤垢露光晶，天然岂用施劘劂。波臣水族群躨跜，夏奡秦丁难挠抇。承光相望接堆云，安得如汝寿，汉京铜仙应愧艴。"}
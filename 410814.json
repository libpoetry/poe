{"id":"410814","title":"程素云重九招饮未赴履川为拈得俗字","dynasty":"近现代","author":"江庸","text":"九日我住南山曲，不用登高恣遐瞩。别墅秋深客少来，辜负花光与山渌。渝州今日聚群贤，老将诗坛树大纛。官高未可乏閒情，历废讵能忘旧俗。越日书来索赋诗，敢策疲驽追俊足。时艰正赖出群材，棋胜须看最后局。可能小队出郊坰，未赏梅花酌春录。"}
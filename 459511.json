{"id":"459511","title":"十月二十二肖呼往为彼斫树","dynasty":"当代","author":"卢青山","text":"十月佳秋午始过，我下零点巢棉衾。肖子冲门雷破壁，拽我如虎啖稚羚。塞我手中刀与斧，颇云“大难须子临。山中古木搀天立，子不欲试运风斤”？大笑书生手如笔，将以弱女充将军。结束蜂腰并蚊足，开张虎步犹螳行。蚊欲负山螳挡辙，虽不足力聊雄心。天空柔碧汪春水，緺云摇曳生空灵。一雁依回去复顾，和风如酒吹微醺。此时不出天将耻，黑甜何物值迷沉。伐木难于斫山骨，长刀十砍入一分。细视才如洞衣服，残皮略见白肌身。手茧骨折恼且笑，欲抛钝铁坐抚膺。砉然众呼惊山动，骇然树倒如山崩。百年生命忍相诀，一朝绝叫万山应。批桠断首出挺拔，怒干虽死气犹腾。架子之肩托我臂，败履绽裤冲棘荆。颇如巨蟒行丛草，两侧浩荡树披分。出山如出不明夜，上路轻如御风泠。返而复往竟几许，心不能记力已倾。道旁卧草燃烟吸，快若夸父赴海奔。泥芬细细香透腑，风来沁沁凉生津。我已欲瘫子何如，九十为半愈艰辛。相将起立拔山重，再驱老骥竟飞轮。忽忆儿时邻妇语：“在家如死出亦能”。"}
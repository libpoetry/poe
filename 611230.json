{"id":"611230","title":"余濒行金陵诸词客分赋都下名胜兼傅之丹青壮我行色舟中无事披册展读忽然技痒赋寄酬之共得二十八景诗如其数 其五 莫愁湖","dynasty":"明","author":"邓云霄","text":"水映双眸一片明，莫愁湖畔正含情。春风几度虚兰桨，夜月千秋对石城。绿鬓尚馀芳草色，清歌散入野禽声。到今谁是消愁者，休笑卢家浪得名。"}
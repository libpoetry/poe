{"id":"143317","title":"沁园春·速速修行","dynasty":"宋代","author":"宋先生","text":"速速修行，惜取身中，无价□珍。把金乌玉兔，垆中炼用，阴阳造化，养就阳神。虎啸龙吟丹田里，顶内时时仙乐声。泥丸里，烹煎水火，铅汞成真。夜来端坐澄心神。见真人颜貌新。用河车搬载，充开牛斗，星辰洁皎，光射分明。服了刀圭功成后，自知道、仙班有姓名。诸仙请，待玉皇宣至，朝拜三清。"}
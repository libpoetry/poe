{"id":"1106205","title":"句","dynasty":"宋","author":"王安石","text":"衰俗易高名已振，险途难尽学须强。浓绿万枝红一点，动人春色不须多。昔时江令宅，今日段侯家。隐几先生未忘物，葛陂犹问化龙身。内史文章只废台。凌晓常行云气中。霜筠雪竹钟山寺，投老归欤寄此生。夕阳到处花偏暖。青山扪虱坐，黄鸟挟书眠。萧萧抟黍声中日，漠漠舂锄影外天。人生万事反覆多，道路后先能几何。浥霜火齐累累熟，噀露金苞冉冉香。乞米助㾕镏。雪底黄精兴不疏。周回莫有千株叶。苑阆仙人何处觅，灵槎使者几时回。"}
{"id":"1105012","title":"句","dynasty":"宋","author":"尤袤","text":"胸中襞积千般事，到得相逢一语无。送客渐稀城渐远，归途应减两三程。金马玉堂惭我辈，青衫白发念君迟。强学瞿昙金作面，只应恁怪老禅亲。千尺龙鳞蟠桧顶，一番蜩甲长蔬苗。剩对风花吟柳絮，更将冰水瀹芎苗。万室欢呼忘冻馁，一犁酥润到根苗。寄语高人来问法，莫辞门外立齐腰。前村酒美无钱换，怪底金龟不系腰。寒窗莫怪吟声苦，举室长悬似细腰。归装见说浑无物，添得新诗数百篇。"}
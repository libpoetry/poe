{"id":"830229","title":"游陕西登太行山感赋","dynasty":"清末民国初","author":"康有为","text":"陕城形势天下雄，河流滚滚与天通。巍楼翼翼崤函关，时有舟楫泛其中。北望太行势崇隆，千里叠巘望不穷，九秋万里起长风。城头苍翠极太空，县衙池沼倚高墉。河声岳色自雄濛，朝晖夕霭应接同。老夫七十意与浓，东望崤函汉关封。西顾桃林秦塞空，喟叹河山心有忡。"}
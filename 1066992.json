{"id":"1066992","title":"凤凰山泉石胜绝去城无几里而前此未有知者偶因休吏与文中良器二士访寻得瑰奇卓绝之观于荆棘草莽间相顾大笑因崇基趾筑亭榭疏泉甃池为登临啸咏之地九月二十五日游陟归夜作小诗十首 其六","dynasty":"宋","author":"葛胜仲","text":"浓淡峰峦低复高，林深依约见汀桥。风流公子图纨扇，咫尺须论万里遥。"}
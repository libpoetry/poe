{"id":"309241","title":"水龙吟·苏联以人造卫星载犬升太空","dynasty":"现代","author":"赵尊岳","text":"素娥青女年年，叫开阊阖惊初见。云居帝所，碧天沧海，一痕涌现。不是欃枪，却携斗柄，流光如练。数唐尧十日，文殊七曜，居诸外，真非幻。休道罡风吹尽，底天工待人驱遣。雌霓划破，玉虬安驾，涵虚奔电。何况今朝，飞仙信有，淮南鸡犬。称平生意气，干霄拔宅，运璇玑转。"}
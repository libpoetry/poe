{"id":"213234","title":"绛都春·螺屏暖翠","dynasty":"宋代","author":"吴文英","text":"螺屏暖翠。正雾卷暮色，星河浮霁。路幕递香，街马冲尘东风细。梅槎凌海横鳌背。倩稳载、蓬莱云气。宝阶斜转，冰峨素影，夜清如水。应记。千秋化鹤，旧华表、认得山川犹是。暗解绣囊，争掷金钱游人醉。笙歌晓度晴霞外。又上苑、春生一苇。便教接宴莺花，万红镜裹。"}
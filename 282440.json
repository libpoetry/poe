{"id":"282440","title":"解连环·东风无力","dynasty":"现代","author":"金天羽","text":"东风无力。恁瑶华吹放，碎成琼雪。经玉人、纤指拈来，便帘模香生，对花清绝。柳絮泉旁，几度鹂晨鹃夕。喜春酲斗茗，夜倦校碑，唱随灵匹。明湖水波温洌。折花枝并载，游舫青篾。数晚节、风击芙蓉，叹比目文鱼，过江同鲫。画里春风，还是那、绮罗芳节。却行访、刺桐院宇，故人伤别。"}
{"id":"407344","title":"少城六先生祠梅树，殆百年物，花时尝与诸人相羊其下，山公有诗，丧乱以来，颇有逝者，而梅亦被斫，顷承出示思旧之作，依韵率和    乙酉人日","dynasty":"近现代","author":"庞俊","text":"等閒游目在邻祠，恻恻春寒被酒时。叹逝先逃蹈东海，避兵翻苦卜西枝。十年几换看花伴，万事犹存刻烛诗。人物渺然坊巷改，梦寻残萼泪同吹。"}
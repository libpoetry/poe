{"id":"440985","title":"忧思","dynasty":"当代","author":"秦鸿","text":"昔仰青天指虹霓，发直酒酣心血热。讵料风厉扫春残，五月夜明忽冰雪。车轮生四角，狐兔匿无穴。江水断流，黄河呜咽。使神农束手，孟轲结舌。滔滔皆输币，九州共铸铁。禹迹悠悠在，化作揉弦之切切。狼虎之心欲噬人，方与烛龙之睫相颃颉。乌乎无触不周折，无乱六龙辙。不周虽折或可支，六龙乱出人无孑。"}
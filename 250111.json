{"id":"250111","title":"水龙吟·杨花步苏章唱和韵","dynasty":"现代","author":"吴金水","text":"为谁万点弥空，悠悠不共残红坠。西苑春老，灞桥杯尽，那时愁思。怕入帘栊，牵萦旧梦，琐窗深闭。叹芳心元拟，谢家才调，者番又、因风起。记得柔情万缕，眼眉间、似零犹缀。飘然踪迹，偶然离合，欲抟还碎。忍见韶华，而今轻付，一江流水。愿来年此际，任君轻洒，共重逢泪。"}
{"id":"806002","title":"子夜歌慢","dynasty":"清","author":"奕绘","text":"记年睁、词歌子夜，春晚落花香闼。剩今日、诗吟锦瑟，秋雨鬓丝禅榻。藕孔抽残，兰心滴尽，情种连根拔。唤真真、绕遍回廊，拍遍栏干，昏黑悄无人答。对杯酒、消愁不去，酒醒乱愁交杂。墨玉灰飞，金环冰冷，孤另伤心偕。想神游此际，白杨松柏周匝。瘦怯花魂，模糊蝶梦，一夜西风刮。问三生、可要完全，唐宫钿盒。"}
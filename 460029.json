{"id":"460029","title":"雨霖铃　得薛信","dynasty":"当代","author":"卢青山","text":"君书如铁，读完横泪，比铁犹涩。茫茫渺海云雾，翻然游去，水色风音凄恻。应有长鲸触浪，怕回路翻隔。抚索槛、塘白孤灯，漠漠寒山惨如织。巴陵久作秋风客。错青丝、似蛟螭须色。云溪又到兼岁，怀一盏、卧穷苔石。试舞森锋，谁见？沉淹尽被斑渍。射倦目，光只萧然，不竞纤纤月。"}
{"id":"254173","title":"天台行·山有八重","dynasty":"现代","author":"姚佳","text":"山有八重，四面一式。当牛斗之分，应台宿而出。自此年复年，于斯拱辰极。离地四万八千丈，摩宵淩汉望不得。去州一百四十里，一头亚入沧海侧。中有金庭不死乡，上有庆云光五色。玉堂贝阙生莲花，凤翔神鸾飞联翼。间或龙吟虎啸兮嗷呜，隐约鸟语蛩鸣兮啾唧。瑶琳醴泉适逢，草药丹材不识。葛仙翁，分以植，已来茗圃烟如织。王子乔，乘鹤匿，难可等期空伫忆。凭谁燕食胡麻饭，任我犁别菱花拭。者回勘破西来意，学道耽之东越国。"}
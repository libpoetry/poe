{"id":"167549","title":"合欢带·令巍巍","dynasty":"元代","author":"仇远","text":"令巍巍、一段风流。看情性、忒温柔。记得河桥曾识面，雨凝晴、欲问还羞。沈吟半晌，蝉敧舞鬓、莺涩歌喉。到黄昏饮散，□虽未语，心已相留。纱窗低转，红袖同携，随花归去秦楼。酒力难禁花易软，聚眉峰、点点清愁。瞋人笑语，朦胧娇眼，鬌扶头。醒来时、月转西厢，隔窗犹听箜篌。"}
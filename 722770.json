{"id":"722770","title":"一剪梅 闺词","dynasty":"明末清初","author":"梁清标","text":"宛宛冰轮上画楼。听罢更筹。薰罢衾裯。画眉人是旧风流。对面温柔。背面娇羞。双结灯花两意投。一晌低头。半晌回眸。玉猊烟冷睡还休。倚了香篝。褪了莲勾。翠巘遥连起白云。岚色当门。树影当门。平坡如掌静无尘。何处闲人。来访闲人。茅屋匡床几度春。花鸟相亲。风月相亲。寒香一抹暗消魂。雪意三分。梅信三分。"}
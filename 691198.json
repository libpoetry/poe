{"id":"691198","title":"送臧方伯升宁夏巡抚","dynasty":"明","author":"李孙宸","text":"几年方岳领诸侯，简命新承帝宠优。三辅云山瞻喜色，九边烽火待持筹。岩廊肯恤千思咏，锁钥还劳嵩目忧。独有腐儒丘壑癖，赠君空自揽吴钩。归来习懒谢逢迎，一送君侯画轼行。掌上莲花开泰华，匣中龙剑出丰城。笳声夜散榆林燧，柏府秋高细柳营。拊髀久知劳圣主，即看韩范播威名。"}
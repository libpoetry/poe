{"id":"149787","title":"寄题王宗卿答春堂","dynasty":"宋代","author":"赵汝譡","text":"天德不可名，煦濡在三春。母恩不可报，爱慕极终身。粲粲白华士，築堂奉其亲。堂前种业兰，堂后植修筠。列卿禁武近，出牧藩条新。起居佩慈训，平讞宣皇仁。属怀音书遥，曷慰色笑频。驰神越海峤，竦睇彻昏晨。鼎钟曾足多，涤瀡良未珍。请将蓼莪义，一为君子陈。"}
{"id":"467775","title":"如梦令 词社韵限艳字韵","dynasty":"当代","author":"梅际郇","text":"唇绛半遮犀瓣。胸雪微愤珠袢。婀亸九花钗，扶上水沉雕辇。丰艳。丰艳。芳国牡丹独占。随意髻鬟低挽。随意胭脂轻点。微笑梦中情，斜倚碧阑干畔。娇艳。娇艳。春雨海棠红泣。行动芳兰飘散。谈笑和风皆满。眉翠自絪缊，馨逸着人成倦。香艳。香艳。晨雾藕花塘畔。澄水碧瞳双剪。垂领翠鬟双片。无语对东风，憨绝镜中人面。明艳。明艳。林外小桃初绽。"}
{"id":"251674","title":"三姝媚·和晦窗先生","dynasty":"现代","author":"谷海鹰","text":"虚棂晨雾掩。望茫茫华都，梦沈神黯。万木萧疏，任日烘星琢，雪皴霜点。绿萼重来，香暗度、空庭尘槛。解事风轻，閒曳琼枝，恍闻鱼梵。多劫情丝难忏。甚散落天花，逗襟成魇。慧业兰因，竟托根萍絮，影消痕淡。谱涩朱弦，惭未有、禅心如剑。记取笙歌酣处，波深浪险。"}
{"id":"621264","title":"蘸碧亭乃谢见齐先生骑鲸处先生配余姑有子孔贤亦继而死两未亡人抱一遗孤今差成立耳丙寅夏首舍过姑家诸谢邀饮亭上因洒酒一杯赋四十字志感咸言当宦游时遇东方生者推先生以其时终至期遂闭门不出为文自祭既而得意甚索邻侣读之且与痛饮夜尽醉呼侍儿之在际亟褰裳就之竟溺不起如其言","dynasty":"明","author":"黎遂球","text":"草木馀小谢，花落怨当时。鵩鸟才成赋，鲸鱼辄取骑。中郎那有女，末婢赖为儿。何意俱消歇，霜兰弱一枝。"}
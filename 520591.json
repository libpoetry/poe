{"id":"520591","title":"吕梁行","dynasty":"明","author":"祝允明","text":"吕梁县水三十仞，于今汹涌乃安流。禹平水土通九州，当此徐兖间，罔水破山始行舟。仲尼逢至人，其言载庄周。尔来二千年，高者乃夷衡者揫。鱼虾龟鳖不可过，飞鸟临之回翔不能留。嗟尔东西南北之人，胡为此中游。到京忘家，归家忘京，不知此险死生隔，其中为心喉。痡人皆化为至夫，吁嗟乎孔庄之叹空悠悠。"}
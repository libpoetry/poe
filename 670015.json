{"id":"670015","title":"古诗后十九首 其十六","dynasty":"明","author":"李攀龙","text":"迢迢月既望，白露被庭中。越女理前音，燕服罗清宫。交游自远方，文彩复无双。驾言出广陵，将以适曲江。聊慄此何气，揽观不可穷。帷车蔽日下，万马悲回风。水力率已至，神物难为容。秉意属南山，浩荡惟所从。上客变其度，陈唱谁与同。极命以成章，娱乐良未终。"}
{"id":"1106587","title":"栗里华阳窝辞 栗里舟及棹楫","dynasty":"宋","author":"王质","text":"山崎水岖，无轨可濡。草黭木黮，无辔可揽。在我窝兮不可睽，孤篷秋风秋叶飞，露冷波寒宜早归。横江斜风，零雨其濛。无蓑无笠，谁适为容。在我窝兮不可殃，濈濈湿湿麾牛羊，负糇转入鱼龙乡。??其搟，■■其荡。吾非榜人，惟意所向。在我窝兮不可掷，菌桂木兰皆不必，何材不动能浮碧。"}
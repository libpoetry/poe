{"id":"405367","title":"集定庵四绝句赠拓之","dynasty":"近现代末当代初","author":"黄松鹤","text":"不怨仙官识面迟，东南文献嗣者谁。只今绝学真成绝，伐鼓撞钟海内知。三生花草梦苏州，忍说挑灯为应酬。避席畏闻文字狱，人间无地署无愁。不是逢人苦誉君，胸中灵气欲成云。沈吟章草听钟漏，鹤背天风堕片言。强续狂游拭泪痕，此山不语看中原。气寒西北何人剑，江左晨星一炬存。"}
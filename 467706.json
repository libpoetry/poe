{"id":"467706","title":"荷叶杯八首 回忆","dynasty":"当代","author":"崔荣江","text":"腕底数年回绾。长短，不经思。念来多费眼前烛。眉蹙，忆人时。一枕荻花滋味。无寐，数星寒。荻花如我失颜色。头白，不知年。烛豆尚明些个。如我，未成灰。剩年无解相思扣。身瘦，几徘徊。烂漫不争颜色，花白。也春心。有缘人许摘花去，香妩。缀衣襟。妩媚更羞花朵，婀娜。正青春。笑来犹似抹脂粉，红晕。好清芬。把酒对邀残月，寒结，结愁沈。饮来滋味恁青涩，孤客，不能吟。研墨淡如心事。涂纸。记曾经。可怜人似可怜月。都缺。对伶仃。总想伫花深里。和你，看春归。著花时节却人杳，因恼。蝶双飞。"}
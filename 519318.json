{"id":"519318","title":"感寓 其六十五","dynasty":"明","author":"朱诚泳","text":"忆初周穆王，天下恣观游。八骏逐风雨，万里无停留。瑶池觞阿母，玉帛朝诸侯。琼浆侑天乐，白云起仙讴。山川务穷览，邦家宁复忧。徐方忽以兴，周鼎几不收。亦有隋炀氏，黄金饰龙舟。琼花作奇祟，妖氛满扬州。至乐不可极，淫荒竟成休。吁嗟后来者，能无览隋周。茫茫天地间，无不有鬼神。在下乃河岳，在天为星辰。"}
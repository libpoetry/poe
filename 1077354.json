{"id":"1077354","title":"邓成彦病以诗来问所以治病者作诗答之","dynasty":"宋","author":"李纲","text":"四大假合初不真，筋脉缠络相依因。□□□□类芭蕉，须叟变灭如浮云。风寒暑湿起众疾，痛楚展转劳吟呻。医工对治巧用药，分别佐使甘酸辛。须知病者谁受病，其中必有不病人。于斯荐取自调伏，沈痾消散如埃尘。本来面目只一体，安用更分精与神。欲识其中不病者，即是毗卢清净身。"}
{"id":"771378","title":"应天长•仲坚寄示苦雨词，依原和清真韵奉怀，并以寿之","dynasty":"清","author":"陈匪石","text":"池蓉媚晚，岩桂孕秋，丹砂炼汝颜色。暗许蠹鱼同乐，神仙字三食。沧波路，谁主客。似闭雨院梨春寂。送归棹、七二丁沽，海上尘籍。无恙旧吟身，剑气珠光，悬象应东壁。坐对溜霜柯，叶森森，锦官宅。千丝柳，怀御陌。数载酒、听莺踪迹。罨溪影、短鬓婆娑，临镜重识。"}
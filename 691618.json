{"id":"691618","title":"哭怀林","dynasty":"明","author":"李贽","text":"南来消息不堪闻，肠断龙堆日暮云。当日虽然扶病去，来书已是细成文。年少才情亦可跨，暂时不见即天涯。何当弃我先归去，化作楚云散作霞。梦中相见语依依，忘却从前抱病归。四大已随风火散，去书犹嘱寄秋衣。年在桑榆身大同，吾今?子非龙钟。交情生死天来大，丝竹安能写此中。"}
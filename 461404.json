{"id":"461404","title":"Ghost Love Score","dynasty":"当代","author":"添雪斋","text":"蓝月湛如海，光结水之萼。远世遗吾梦，飘风犹落落。浓血与蓝梦，灵魂之轮廓。浮沉吾与子，其情何堪托。恸起血色间，千年不得涸。颤慄谁之名，宛转幻中乐。深宵音未止，歌者影绰绰。或携吾之魂，或弃吾之魄。俟此暗夜下，迷途固相缚。相缚吾与子，其情漠然薄。恸起血色间，千年不得涸。五月复轮回，沉睡于天幕。一野冷淡星，邈邈奇花错。原罪皆赤裸，生死互炙灼。心躯如壁石，持之利刃凿。凿击吾与子，其情破碎各。恸起血色间，千年不得涸。"}
{"id":"166319","title":"木兰花慢·平生花恨少","dynasty":"宋代","author":"吕胜己","text":"平生花恨少，又那得、酒中愁。自禅板停参，薄团悟罢，身世忘忧。南柯旧时太守，尽当年、富贵即时休。莫羡痴儿小子，心心念念封候。优游。取次凝眸。春浩浩、思悠悠。爱万木欣荣，幽泉流注，好鸟勾舟、感生生、自然造化，玩吾心、此外复何求。应有知音共赏，定当一语相投。"}
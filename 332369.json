{"id":"332369","title":"念奴娇·暮秋即事","dynasty":"清代","author":"曹慎仪","text":"飘残疏雨，又秋光九十，匆匆过半。庭竹萧萧枫染绛，小院帘栊低捲。几点蛩声，数行鸿字，九畹芳兰绽。西风吹老，眼前秋色清浅。一派暮景苍然，当时宋玉，偏自多愁感。谁解秋深幽意好，别有赏心无限。况届题糕，一城风雨，蚂绿螫黄满。寒英频摘，短篱又泛金盏。"}
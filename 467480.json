{"id":"467480","title":"中秋感怀","dynasty":"当代","author":"姚佳","text":"江湖几度水云侯，风露今宵更倚楼。八月月圆圆的的，中秋秋思思悠悠。鹤归辽海千山远，枫落吴江万籁幽。如此飞光如此夜，寂无人处照人愁。埋愁无地醉为乡，寄梦空山梦更长。一枕啼猿来巫峡，几多归雁去衡阳。梯云可取广寒殿，仗剑相寻骆越堂。明月明年当此际，何人何处又伥伥。"}
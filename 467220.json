{"id":"467220","title":"偶感二首","dynasty":"当代","author":"陈振家","text":"未敢邦家系此心，颇惊悲壮远相寻。轮回成毁刀弓血，聚散鬼神来去今。淡静恂能观大运，忧时无补老光阴。生成蛙鲋潦潴足，莫羡冥茫江海深。不窃公侯不窃钩，生来恰合弄锄头。蜜蜂儿去衔花粉，屎克螂当推粪球。官族劳心忧得失，田家击壤偶歌讴。吃藜吃肉各随习，物化同归一土丘。"}
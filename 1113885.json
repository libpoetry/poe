{"id":"1113885","title":"又代贺皇太子生日诗二首","dynasty":"宋","author":"李刘","text":"银盘浴兔方二日，宝册蟠龙甫半旬。甲观诞弥佳气郁，春宫衍庆缛仪新。前星色正光芒远，少海波清润泽均。鹤驾归来传密语，更将仁义域斯民。粲粲祥烟绕虎闱，欢声催捧未央卮。干戈东序承平日，衮冕南郊负见时。行中鸾和真合礼，宴陪鱼藻旧闻诗。宫僚惭愧非周召，三善惟当效祝规。"}
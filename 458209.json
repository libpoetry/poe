{"id":"458209","title":"思春曲","dynasty":"当代","author":"卢青山","text":"我思春风吹我山，使我花木回春妍。如十六女情初动，触处无不心砰然。我思春风吹我水，微波漾漾声娓娓。如十八女倚情人，呢喃一路何旖旎。我思春风吹我心，东南西北如游云。游之既倦归故国，守我山水长相亲。我思春风吹我体，吹出城市五千里。吹落山中我屋旁，屋旁花色红如喜。我思春风吹我愁，遥遥吹入洞庭舟。故人执桨久相待，相携直向蓬瀛丘。我思春风长吹我，随心而起随心堕。可惜春风唯能吹我笔，搁笔依然如钥锁。所思万事无不非，嗟汝春风徒吹吹。"}
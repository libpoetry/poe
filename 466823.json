{"id":"466823","title":"浪淘沙 秋柳两阕","dynasty":"当代","author":"张恨水","text":"不雨也潇潇。愁绪千条。秋光让与海棠娇。一笛离亭沦落恨，水远山遥。莫忆竹西桥。旧梦迢迢。凄凉一片白门潮。月落霜天孤角起，谁把魂招。衰草黯前汀。处处飘零。江南无恨短长亭。槛外白云云外树，别恨程程。憔悴也多情。者样盈盈。绝无人处淡烟横。扬子江头风浪恶，更为谁青。"}
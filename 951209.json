{"id":"951209","title":"朱文公储议帖赞","dynasty":"宋","author":"岳珂","text":"道统之传，洙泗濂伊。公于淳熙，万古一时。言名之舆，世泯其辙。皎皎纲常，首载先烈。粤古大臣，以国为身。浚源培根，兹为爱君。总干徂征，拜疏辄发。外宁内忧，间不容发。复雠大义，不振不随。易安于危，本则先之。先王之忠，与莱公对。谗夫孔多，百钦若辈。彼姑息者，大义一毛。谓我徒劳，群吠以嘈。事是迹讹。"}
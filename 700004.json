{"id":"700004","title":"送江子宜赴京二首","dynasty":"明","author":"陶安","text":"芹波香接水晶宫，老笔生花气燄雄。安定教条行浙右，古心家学振江东。书闲清昼茶铛沸，官满多年俸箧空。台阁知名新有荐，轻舟北上趁南风。金水河环万岁山，客中随友看朝班。风雷变化鱼龙海，日月东西虎豹关。石炭晨炊仓米老，土床寒酌瓮醪悭。慈亲应有门闾望，捧得天书及早还。"}
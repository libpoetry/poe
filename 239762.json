{"id":"239762","title":"玉津园弃景钟歌","dynasty":"宋代","author":"宋无名","text":"炎精不灵火不德，赤熛怒帝东英魄。羿弓射日日无光，黄金大镛破釜天。天崩七庙移神虚，鬼器长陵一抔土。十二盘倾夜月寒，汉铜仙人咏如雨。六龙屈曲眠秋草，草根蟪蛄语昏晓。紫苔满地愁古春，东风吹得乾坤老。蜗涎鸟么银泥剥，鸟啄蒲牢戏左角。更殊漏断声莫闻，凡鸡司晨尊人驿。"}
{"id":"467273","title":"读史二章","dynasty":"当代","author":"陈振家","text":"地球不死续生延，便有人寰战火连。旗号各能申大义，名堂自极合乾天。野心曾引圣言释，流血岂无真理铨。诺诺小民供派用，豆萁豆角任相煎。亘古神州土戏台，大王打杀小人陪。黎膏吸尽旧君去，尸血吹干新主来。机变权谋陈菜谱，贪污腐败老缸醅。黄龙枉有五千岁，只算摇篮一小孩。"}
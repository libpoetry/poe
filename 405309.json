{"id":"405309","title":"武陵春","dynasty":"近现代末当代初","author":"赵尊岳","text":"卷起珍珠钩起恨，新月素光流。不尽遥天不尽秋。更不尽离愁。金钗钿合虚前约，魂梦误欢游。重系斑骓翠陌头。不似旧扬州。浅醉人扶花绰约，蜂蝶恋芳丛。花信频番春更浓。瑶斝汎东风。?它醉懒如云态，云不驻春空。花下何时一醉同。春在小庭中。别后愁长心字短，宝鸭蕙烟销。画阁愔愔人去遥。魂梦逐轻桡。瑶珰不付新来雁，目断碧云遥。莫更寻春弟几桥。双袖泪红绡。"}
{"id":"428747","title":"六月十日许丈静山珏、钱史才麟书、凌伯升学攽，华紫垂衮、许颂纬同蔺、家星若炳为漆湖之游，登万顷堂、鼋头渚，即事成句，索诸同人和二首 其一","dynasty":"近现代","author":"侯学愈","text":"相约具区作胜游，无边景物足销愁。远山近水都宜画，细雨斜风又酿秋。空羡高踪浮一舸，尚余壮志击中流。不须惆怅兴亡事，且尽清欢互唱酬。"}
{"id":"814499","title":"荷叶洲杂诗","dynasty":"清","author":"林旭","text":"云绕青山山绕江，一洲中著四淙淙。登楼忽忆青龙阁，清景原来亦有双。新建勒中丞方锜，雕镌荷叶我犹嫌。只从和悦渠侬语，春尽潺潺不卷帘。九华见说春茶盛，新摘毛尖一日程。慰我窗中吟望意，风生两胁即飞行。依然天际识归舟，落日荒山柱础稠。足底江流似裙带，何人朱字写空侯。"}
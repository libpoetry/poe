{"id":"821985","title":"水龙吟 巨浸为灾，风雨助虐，余呼天而愬之","dynasty":"清末近现代初","author":"汪东","text":"泪兮汹涌狂流些。来兮挟风辀些。怀山浩浩，势吞平陆，垫神州些。眷顾生人，欲排阊阖，陈情繇些。桂旗兮纷乱，惊波无极，灵之下，夷犹些。问我兮焉求些。信独抱此忠周些。雨师屏翳，恣其饕虐，驾龙虬些。愿得天工，赫然冯怒，惩愆尤些。四时兮既序，春耕夏耨，绿千畴些。"}
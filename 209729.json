{"id":"209729","title":"招李汉臣饮与汉臣别九年相视癯然各已翁矣","dynasty":"宋代","author":"吴则礼","text":"平生三毛尔，鬓发眉与须。标何忽霜雪，星星欲无余。手中木上座，枯槁正类渠。而吾方两忘，隐几者谁欤。是身那有坚，寝饭姑如如。旧时祖师令，似守商君书。老夫亦耄矣，戒律今全除。惟兹笑及嗔，二法元不殊。独当招故人，浊酒满眼沽。非徒洗耳恭听离君，且复浇索居。白鱼良已佳，黄菊端未疏。肯来共情话，宁辞办篮舆。"}
{"id":"41743","title":"尉迟杯·紫云暖","dynasty":"金朝","author":"蔡松年","text":"紫云暖。恨翠雏珠树双栖晚。小花静院相逢，的的风流心眼。红潮照玉碗。午香重、草绿宫罗淡。喜银屏、小语私分，麝月春心一点。华年共有好愿。何时定，妆鬟暮雨零乱。梦似花飞，人归月冷，一夜小山新怨。刘郎兴、寻常不浅。况不似、桃花春溪远。觉情随、晓马东风，病酒馀香。"}
{"id":"463992","title":"郊行即事","dynasty":"当代","author":"杨雪窗","text":"秋晴原野旷，远村树历历。客子散尘襟，悠游步阡陌。微禽三两粒，百啭翻云翮。骋望情欲翱，偶觉风生腋。垄亩若弈枰，南北罕人迹。苞米俱归仓，平畴转萧索。断戟鏖商风，霜秸任轻掷。东隈盛甘薯，绿蔓引千尺。西隈辟园圃，野蔬护篱栅。玲珑挂椒红，紫茄一何硕。田父得得来，息驾信采择。亭午售城郭，庶免饥寒迫。"}
{"id":"729629","title":"送吴荣楷之官浙江三首","dynasty":"清","author":"曾国藩","text":"西湖吾未到，梦想若遇之。荷花夏如海，当春万柳垂。秋月随潮涌，暮雾天无涯。三百六十寺，岚翠渺迷离。君去事幽讨，抉剔发天倪。馀悭收昔遁，奇赏获新知。朝餐吸山绿，暮雨张水馆。寻碑嗅梅蕊，独往无人随。政成无一事，风流方在兹。怀抱一如彼，江山复如斯。此乐可持赠，寄我于首诗。"}
{"id":"457266","title":"驯犬行二章 其二","dynasty":"当代","author":"胡云飞","text":"藏弓不用金筑屋，烹犬不用亲屠戮。主人射狼艰且辛，主人杀犬手翻覆。驯犬既以主人之祸为祸，福为福，胡不命之自相逐？此言彼言乱其神，彼义此义离其群。白日灼灼如巫筮，狼性忽复见即嗔。爪牙各自逞锋利，彼此血肉和毛吞。劣犬昏懦还自保，猛犬冲刺任其身。劣者什一猛百一，卒乎驯犬无多存。死者不知死于驯，生者犹感主人恩。犬兮犬兮智也短，主人大笑电光闪。君不见，国朝文字三千卷，历历皆书犬咬犬。"}
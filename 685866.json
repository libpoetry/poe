{"id":"685866","title":"次韵赠何柘湖内翰春首得请之作二首","dynasty":"明","author":"卢宁","text":"文采翩翩艳旧京，瀛洲鸾凤骨犹清。不耽石室绐书粟，元是金门避世情。上苑众芳来鹈鴂，建章百转绕流莺。从今无复中朝梦，北客休相蘼火城。词林蓄积富如京，翰墨官休似个清。冠盖世途殊少味，靡芜春雨更多情。蓬山东路终留舄，淮水西窗暂对莺。吏问金龟还玉署，谪仙持当酒家城。"}
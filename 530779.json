{"id":"530779","title":"题唐人闺秀慰帛图","dynasty":"明","author":"杨慎","text":"碧梧叶落红闺晚，玫砧敲月催金剪。重重海帘银蒜垂，曲曲山屏皂罗展。广储悬月月初临，缇幕染霜霜已深。禁㾕铢衣围夜玉，嵯峨宝髻辟寒金。云毋箱开同心锁，钴鉧香浮九微火。秦篝齐缕斗纷华，蜀锦吴绫分婀娜。熨帛由缯忆远行，遥遥夜夜不胜情。百层妾住垂花坞，万里君居碎叶城。垂花碎叶音尘隔，春去秋耒感行迹。深闺心断结蚕书，绝塞眼穿无雁帛。明烛兰膏照独眠，蛾眉曼㫽为谁妍。试看裴羽相思夕，何似徐吾共绩年。"}
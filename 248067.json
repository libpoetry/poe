{"id":"248067","title":"水调歌头·题湘君女史新居","dynasty":"现代","author":"江南雨","text":"置屋玉泉畔，得卧帝王城。通衢来往多便，山水管相迎。淡饮春芽一盏，漫读诗文数卷，胜与白鸥盟。闻响识虫语，过影认黄莺。坠梅萼，飘木叶，不须惊。浮沉兴替何碍，诸事总无凭。帘外笙箫歌吹，天上清风皓月，心海一灯明。雪后千山寂，倚槛看新晴。"}
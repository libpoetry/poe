{"id":"466168","title":"读胡僧栀子花诗作","dynasty":"当代","author":"卢青山","text":"随放随凋万物姿，岂唯春暮始难持。当君委蜕栖尘日，正是莲花出浴时。火作衣裳并作心，焚馀流托水为坟。不知此水心冰冷，始得千秋流到今。举世闻君尽转头，伶仃谁敌满天秋。唯存七尺温馨土，开向陶家旧墓头。吹来枝上连山上，吹向天涯并海涯。当汝初开第一日，百花遭际已全知。"}
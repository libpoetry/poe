{"id":"948700","title":"绍兴庚辰九月二十三日与浙东权帅同年程龙图并试玉堂庚寅岁由少蓬寓直摛文发策试馆职亦九月也有怀泰之辄寄四韵","dynasty":"宋","author":"周必大","text":"当年给札踏金銮，重到依然九月寒。学士策询学士策，秘书官试秘书官。自怜绿鬓非前度，尚喜青衫总一般。寄与浙东程阁老，莫矜红旆笑儒酸。"}
{"id":"421598","title":"金缕曲 步韵和从碧词兄八十寿","dynasty":"近现代","author":"刘海粟","text":"浪迹天河外。数风流、非同小可，人称一怪。青埂峰前奇石古，历劫巍然不坏。人入世、曾经沧海。京洛缁衣尘尽染，显才华、赖有通灵在。凭一字，千金卖。江山无恙园林改。喜相看、朱颜绿鬓，八旬同届。小别于今过念稔，犹记米颠拜。忆往事、何须增慨。笔墨淋漓吾岂老，关难偿、不尽丹青债。身幸健，志高垲。"}
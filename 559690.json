{"id":"559690","title":"大司徒白翁毕老先生蒙恩予告敬赋","dynasty":"明","author":"杨栋朝","text":"乞得闲身自艾年，星辰曳倦揽云烟。秣□早折千条泖，滦水晚栽十丈莲。阁画麒麟人豹隐，班辞鸑鷟事鸥眠。山中宰相鬓眉绿，河上仙翁食息玄。醉把琼芝招绮里，笑看玉笋出蓝田。弦□□动玻瓈幛，诗句敲残玳瑁筵。恋阙葵心常耿耿，筹边花萼正娟娟。蒲轮只恐从天下，未许轻浮范蠡船。"}
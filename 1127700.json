{"id":"1127700","title":"句","dynasty":"宋","author":"曾几","text":"地灵得南徐，天险称此固。僧居负高青，佛阁俯深翠。斫雪流膏乃如许，也容石蟹趁时新。使君领客未经旬，更以蝤蛑作小春。新如月出初三夜，清似茶烹第一泉。一天倒影澄秋色，万顷波浮浸月华。手自栽培千个竹，身常枕籍一床书。不堪相背处，何况独归时。摸金千骑去，埋玉几人归。断崖韦偃树，小雨郭熙山。借我以一鉴，饷公无两瓻。可惜不当梅蕊破，幽香合在弟兄间。红皱解罗襦处，清香开玉肌时。猩血染罗欣入手，冰肌饮露欲濡唇。"}
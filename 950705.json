{"id":"950705","title":"予以谬作数种并总所奏藁遗参赞高紫微闻以阅读未及赐报平日正病无人为过目者兹不特饷所有别白半生漫浪笔研间为不虚矣因赠二首 其二","dynasty":"宋","author":"岳珂","text":"涉笔牛腰倦不支，馀工那复到新诗。殷雷秧绿又期月，指日枣红能几时。自古兵财无上策，于今社稷寄西陲。入郛及国均危道，勿谓君侯不敢知。"}
{"id":"829830","title":"蝶恋花 道上逢绵蛮","dynasty":"清末近现代初","author":"袁克文","text":"离绪东风吹欲断。道上杨花，蓦地迎人面。惆怅相逢如未见，眼中却被春撩乱。经岁经时愁已惯。旧梦城南，今日天涯遍。行到黄昏应更倦，轻尘高树都成怨。宛转流莺窥碧树。不是当年，花底相逢处。轻絮无端飘陌路，游丝可系游人住。飞燕归时天欲暮。数遍楼台，知向谁家去？愁说寻春春又误，旧时明月空如故。"}
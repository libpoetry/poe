{"id":"816721","title":"南乡子 春闺","dynasty":"清","author":"董元恺","text":"鹦鹉伴人愁。情绪牵人不自由。正是落花寒食夜，南楼。半镜随郎葬杜邮。敛笑慢回头。韩寿香焦亦任偷。此际别人应未觉，风流。眼意心期卒未休。闲画两鸳鸯。院宇秋明日日长。蜀纸麝煤沾笔兴，茶香。懒对菱花晕晓妆。怯见上空床。半夜潜身入洞房。光景旋销惆怅在，凄凉。风月应知暗断肠。"}
{"id":"555960","title":"丙午年首夏患足疾六月淫雨大作狱屋中水深二尺许囚板漂没六七日始退重此湿感不能步履今一载矣殊觉衰惫恐倏殒灭为十招魂以自慰卧起慷慨援笔立就词固不能尽工也丁未年四月二十五日作 其三","dynasty":"明","author":"杨爵","text":"我生不辰，长夜转戚。悠悠苍天，烨烨白日。沆?弥漫，乾坤穆沕。哭者既死，叹者为失。旅魂杳杳，十丧六七。呜呼魂兮魂兮，衮职尔补。少延须臾，孰无肺腑。"}
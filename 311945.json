{"id":"311945","title":"水调歌头·闻黄鹤楼新建落成喜赋","dynasty":"现代","author":"刘家传","text":"黄鹤在何处？为我招之来。于今楼阁，凌云杰构更崔巍。玉笛声翻新曲，四海清平入颂，鸥鹭释惊猜。跨岸彩虹现，江汉画图开。草萋萋，川历历，喜春回。笑他崔颢题句，无计解愁怀。太白也曾伤别，目送孤帆远去。和泪尽馀杯。异代不同调，好景属吾侪。"}
{"id":"79387","title":"杂兴·君子尚大节","dynasty":"宋代","author":"陆游","text":"君子尚大节，又甚恶不情，鲁连故可人，用意终近名。千载高夷齐，采薇忘其生，周公述易象，所以贵幽贞。去圣虽已远，江左见渊明；我读饮酒诗，朱弦有遗声。杂兴又此身漂荡等流槎，陋巷无心长草莱，柴门偶自不曾开。余龄渐迫诸孙长，徂岁将穷积雪来。旦欲燎衣无宿烬，暮思赬颊但空罍。孰知自有忘忧处，遶坐新书正作堆。"}
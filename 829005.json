{"id":"829005","title":"柏庐赏予闲吟绝句谓可作画更杂占数章索之","dynasty":"清末近现代初","author":"王易","text":"王舍二千五百众，仙居三十几重天。荒冈矮屋秋如梦，好乞闲工卧听泉。小溪没髁宜牛饮，濯足时闻孺子歌。写得黄庭遗道士，晓来矶畔放双鹅。鸦巢著树枯条密，蚁垒依墙夜雪封。暂起推窗纳朝日，槎枒犹讶对苍龙。溟濛篁润欲盈襟，隐约茶烟半隔林。多事板桥流水细，蘋风萝月一鸣琴。"}
{"id":"451365","title":"念奴娇 燕都平原吊古","dynasty":"当代","author":"黄万里","text":"茫茫黄土。埋没尽，千古英雄豪杰。荒道西边，仿佛是，艰苦当年住穴。半起人间，半居泉下，漂渺茅芦结。西风残照、空余棂断墙缺。遥想历代英豪，风云初感会，才华洋溢。苒苒盈虚曾几度，抔土北邙湮没。我岂衰乎栖栖当奋起，壮怀黄越。苍生应济，仰天长啸倩切。"}
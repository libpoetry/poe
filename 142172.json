{"id":"142172","title":"信阳和同官喜雨韵","dynasty":"宋代","author":"王之道","text":"欲识农夫田作苦，久雨祷晴晴祷雨。祷晴得雨雨得晴，此患到今传自古。苾芬非是萧兰馨，诚心一发通三灵。文昌俗吏亦何者，乃能致雨兴雷霆。尔来旱气烛烛热，夜户天涯电光制。原田嘉谷半焦黄，何独枯鱼濡涸辙。忽然一雨洗瘴昏，珠玉无边难价论。"}
{"id":"460023","title":"瑞鹤仙　故居荒落无人，予不能归，聊为赋此","dynasty":"当代","author":"卢青山","text":"草边横冷舍。有黑脊伸茅，蜷鸦栖瓦。残阳与寒下。想蛛窗结网，鼠眸窥罅。乱尘掩案，是今春、蝶携蜂惹。断无人、指点调嬉，寂寞转朝华厦。游冶。往来故客，各各相询，谁家败榭？回鞭策马，归来偶作宵话。只椽南、几棵疏槐未死，长想当年笑骂。怎敌他、入夜秋潮，急风雨乍。"}
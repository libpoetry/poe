{"id":"467274","title":"六二遣怀二首","dynasty":"当代","author":"陈振家","text":"花甲重新又二年，劫余人惜太平天。九州喜遇晴光照，终日欣无俗务牵。唱和难辞权獭祭，溪山有约且鸿翩。而今除却弄葩卉，笔为锄犁诗是田。修到无争百事宽，斯生空系几悲欢。文饶半斗已知足，囊有千文不算寒。厮守一条狸子狗，勤培满架素心兰。若人欲访青山去，结伴欣然共探看。"}
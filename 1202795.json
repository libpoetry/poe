{"id":"1202795","title":"水龙吟 送崔中丞赴上都","dynasty":"元","author":"王恽","text":"绿杨一道飞花，绣花乱点如晴雪。都门几日，翠鸾回畛，情驰魏阙。顷不忘君，时虽多暇，远犹辰说。道六条尽备，诸人多样，卒难应，和鸾节。物胜自余芽蘖，恐多输、豸霜摧折。人无定志，事随云变，莫扪渠舌。百步穿杨，空拳搏虎，岂容重发。望君侯早晚，去登黄阁，作调元客。"}
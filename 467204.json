{"id":"467204","title":"自解二首","dynasty":"当代","author":"陈振家","text":"潦倒南来未足哀，无争无欲任穿裁。独怜偏远离嚣世，且纵清狂伴砚台。薯谷颇敷供口食，腰肢胜任莫心灰。且将天地为裘枕，卧看浮云去复来。近忧远虑岂宜哉，何不舒心走一回。公毕晴堤风戏柳，饭余沃垄雨肥梅。劫灾当至任其至，好运若来还待来。清茗一壶同客共，荣枯宠辱尽尘埃。"}
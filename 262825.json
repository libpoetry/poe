{"id":"262825","title":"木兰花慢·陈师母挽词","dynasty":"现代","author":"丁宁","text":"华严弹指證，花十丈，藕如船。想缥缈金幡。雾鬟两两，香雨千千。云边尘寰下视，信多生，了结此生缘。百岁留铭窣堵，卌年随唱文仙。灵筵乍谒转茫然。小别竟人天。算第一难忘，自忘沈痼，念我颠连。荒园纵教归去，叹从今肠断更难言。忍泪危楼北望，隔江又听啼鹃。"}
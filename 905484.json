{"id":"905484","title":"奉和对海红花见寄之什","dynasty":"宋","author":"李至","text":"春风仙杏枝，条忽吹成果。墓雨牡丹苞，凄凉飘去我。独有海红花，一丛千万朵。深似猩血染，香于麝脐破。繁压玉栏霞，红烧翠鬟火。俗呼锦被堆，又有何不可。仆射多才情，新停济川舸。闲绕复相思，醉袖花边亸。吟成数十字，安安明珠颗。鱼目辄还公，莫笑轻酬么。"}
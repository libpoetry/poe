{"id":"245064","title":"踏莎行·晓云开","dynasty":"宋代","author":"张先","text":"晓云开。睨仙馆陵虚，步入蓬莱。玉宇琼甃，对青林近，归鸟徘徊。风月顿消清暑，野色对、江山助诗才。潇鼓宴，璇题宝字，浮动持杯。人多送目天际，识渡舟帆小，时见潮回。故国千里，共十万室，日日春台。睢社朝京非远，正和羹、民口渴盐梅。佳景在，吴侬还望，分阃重来。"}
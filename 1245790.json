{"id":"1245790","title":"大明铙歌鼓吹曲十三篇 其七 东海鲸","dynasty":"元末明初","author":"杨维桢","text":"东海鲸，鬐插铁牙如雪山，眼如月。前驱虎头鲨，后挈三足鳖。尾一掉，天纲崩，地维缺。吞三闽，啖百粤。飞涎喷沫，弟兄作穴。岩潭生子孙，天吴弯弓弓靶折，四海波涛尽流血。东皇太乙，乘鱼从霞。长纶臣饵，羁縻钩加。渔彭蠡，猎黄池，鲸亦穿腮京口来。京口来，游不动，化为鳅，空嗫喁。"}
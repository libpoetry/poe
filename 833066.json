{"id":"833066","title":"寿楼春 寿词","dynasty":"清末民国初","author":"朱祖谋","text":"称眉筵金瓯。是刘樊美眷，蓬阆仙俦。得似木公金母，紫芝丹丘。知福慧，曾双修。鼓瑟琴、同心赓酬。又桂子传芳，桐枝茁秀，花甲庆初周。蟠桃熟，瑶池头。趁堂开昼锦，笺写银钩。为祝灵椿齐寿，八千春秋。招海鹤，来衔筹。恰近来、移家瀛洲。待花烛重辉，双扶杖鸠歌好逑。"}
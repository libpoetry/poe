{"id":"753033","title":"题赵集贤桃源图","dynasty":"清","author":"万方煦","text":"桃花开落一千年，落英墨泪红斑斑。白雁飞来天地改，人间那复有桃源。云树苍苍烟水暮，花开远近渺何处。地坼天分了不知，一片赵家乾净土。哀哉王孙泣迷途，渊明记载亦模糊，武陵仙境今则无。莫谓仙境今世无，青溪红树在此图。陇湟兵气秦人吁，傥可往者吾其徂。"}
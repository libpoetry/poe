{"id":"496391","title":"无俗念 游仙二首 其二","dynasty":"明","author":"杨慎","text":"匏瓜河上，问津时、半夜朝先归晚。鹤倦鸾慵行且住，谁遣昌容迎幰。朝采帘掀，夜光杯举，留醉青霞苑。玉颜掩樗，笑看泓水清浅。谪来尘世何年，青精紫倩。全县侣怀同搴。灵境壶天飙霭隔，座上玉书尘满。赤鲤琴高，青鸾阿母，问讯行当反。五潢似镜，白榆历历秋剪。"}
{"id":"466504","title":"蝶恋花","dynasty":"当代","author":"刘斯奋","text":"记得当时楼畔见，不道重来，蓦地琴心乱。一束瓶花横对面，抬眸人并花深浅。那敢轻狂邀笑盼，已觉情多，默默蛾眉懒。捡点閒愁天不管，片云凝梦春山远。陌上游丝吹不断，花近高楼，楼外巢新燕。名字每从心里唤，呼来忽觉红双脸。叵耐个郎情腼腆，欲语无言，滴滴时针转。隔院课铃催二遍，倚门一瞥惊鸿远。"}
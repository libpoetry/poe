{"id":"461926","title":"沁园春","dynasty":"当代","author":"添雪斋","text":"风也依依，柳也依依，别也依依。正淡黄林下，何人微喟，凝眸影里，螺髻轻垂。指隙余温，微香怀袖，皆是人间刻骨时。春之日，散春魂当世，化做痴儿。相思若已成诗。在腕底红梅开一枝。把朱砂敛艳，植于君侧，石青收淡，描上蛾眉。花钿长衫，清茶书卷，卷首双双蝴蝶飞。百年后，约他生与子，执手牵衣。"}
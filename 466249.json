{"id":"466249","title":"是日至五田中学寻老薛，数年不见，苍然老矣。赋赠三首","dynasty":"当代","author":"卢青山","text":"春风逐逐报芹芽，旧地重游七载赊。千万里来唯一顾，故人执手遂回车。相逢各已老如斯，风上青杨面上髭。却对故人淡相笑，眸中心底两秋池。七载相思在短笺，一生惆怅到今年。春风早作云溪约，莫待青锋挂墓前。"}
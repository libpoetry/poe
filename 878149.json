{"id":"878149","title":"竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷馀十八首别命题或追录少作并存于卷以训童蒙之意 无弦琴","dynasty":"宋","author":"刘克庄","text":"□□□琴癖，渊明独不然。所藏聊备物，欲拊更无弦。焦尾珍无价，朱丝绝有年。曾参徽外趣，肯向谱中传。抱在王门下，弹于日影边。两生为巧累，益见此翁贤。"}
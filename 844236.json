{"id":"844236","title":"留题铨侄福州白水井书楼二首","dynasty":"清末民国初","author":"林朝崧","text":"薜萝苍翠小桃红，十笏幽齐点缀工。看竹客来云影外，咏花人住鸟声中。越王山远当窗见，般若台高有路通。到此便思搜胜迹，携囊忙煞一诗僮。风光一片画难成，醉后凭栏眼倍明。排闼青山如有约，入帘芳草不知名。春霞散绮群芳丽，古井无波一镜平。小住匆匆留爪迹，临歧回首若为情。"}
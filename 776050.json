{"id":"776050","title":"月眉池行","dynasty":"清","author":"卓肇昌","text":"当年游玩地，荒凉剩故园。几湾深浅水，半亩月池存。故老传遗事，盛衰安足论。台榭今已墟，破闼为茅轩。牛羊下日夕，老树擢貆猿。明月映眉生，寒蚓诉秋繁。破莲无完衣，露白咽孤鸳。閒花恋旧蝶，寂寞落黄昏。游鱼唼淰淰，故宅在藻蕴。未若兹鱼乐，姁妪儿与孙。荒塘稍延伫，流水声潺湲。拟欲留题去，临题无可言。"}
{"id":"1123144","title":"有僧自峡中来持黄黔州手制茶兼能道其动静与潘豳老赋二首","dynasty":"宋","author":"贺铸","text":"未闻东观奏书成，俄见西南万里行。从坐何关李都尉，补亡犹待褚先生。心悬黄犬沈来耗，耳惯青驹祗旧鸣。时节私庭差自慰，凤将雏去雁随兄。平生得禄仅荣亲，持底天涯料理贫。夜户不关无长物，晨炊待火乞诸邻。山?颇侠能来虎，水弩何知枉中人。少减家园旧年调，携笼先采雨前春。"}
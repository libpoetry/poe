{"id":"797426","title":"台城路 和雁邱词","dynasty":"清","author":"唐蕴贞","text":"扣空秋影函江碧，双双死生相许。矰羽飞来，柔肠遽折，望断潇湘烟雨。斜阳远渡。只垄上西风，尚留咽语。汾水惊泷，至今犹□带凄楚。谁歌河满古调，为君双泪落，凭吊千古。蓼影分红，残碑晕绿，别有伤心无数。返魂香炷。愿化作鸳鸯，依然飞去。谱入哀弦，一声声更苦。"}
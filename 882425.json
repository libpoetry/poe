{"id":"882425","title":"郡守吕叔恭以甲戌季春七日游中隐岩山水膏肓之兴未已后两日再拉机宜刘子思监州朱国辅经属陈朝彦同至新洞所见愈奇真所谓倒餐甘蔗聊书五十六字","dynasty":"宋","author":"吕愿中","text":"爽垲虚明小洞天，巉岩垂乳类锋铦。薰风习习来三面，夏雨萧萧欠一檐。指顾群山劳应接，徘徊归骑纵观瞻。门前绿水泓澄净，底处应须是谷帘。"}
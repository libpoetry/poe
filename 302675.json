{"id":"302675","title":"浣溪沙慢·甲戌春日招同众异吷厂榆生冀野真茹张氏园看花","dynasty":"现代","author":"黄公渚","text":"槛角旧树石，屏际閒烟嶂。翠阴院落，初柳宫眉样。芳信暗促，一架酴醾放。暄日閒吟赏。真个养花天，却无端、游蜂酝酿。算无恙。只沙步蒲帆，几凫乡换劫，燕社送春，感旧成孤往。问讯水滨，年事笋争长。一醉欢无量。怎奈万般愁，酒醒时、依然怅惘。"}
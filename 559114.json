{"id":"559114","title":"丁未五月六日拉黄思元丈放舟韩江登三元塔绝顶已陪太守金公别驾刘公观竞渡仍登塔传杯观者如堵薄暮就江东陆回时连日盛雨此日则独晴云漫赋四章用纪乐事 其三","dynasty":"明","author":"林熙春","text":"使君方问俗，旌拂海云开。两鹢飞帆至，群龙逐棹来。弥天夺彩锦，胜地酌金罍。千里欢呼动，争看击楫才。"}
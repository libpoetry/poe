{"id":"1196279","title":"自过节辰又逢连假既闭关而不出但攲枕以闲眠交朋顿少见过杯酒又难独饮若无吟咏何适性情一唱一酬亦足以解端忧而散滞思也吾弟则调高思逸诚为百胜之师劣兄则年老气羸甘取数奔之诮恭依来韵更次五章以自喜身无事为首 其三","dynasty":"唐末宋初","author":"李昉","text":"自喜身无事，论才拙复疏。五年陪稷禼，二纪接严徐。本是渔樵客，终惭邹鲁儒。温衣饱食外，何必待盈馀。"}
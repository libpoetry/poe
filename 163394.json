{"id":"163394","title":"朝阳阁·东方兮煌煌","dynasty":"宋代","author":"程公许","text":"东方兮煌煌，烜于兮晨光。耳翰音兮三唱，屏羣兮远藏。揽衣兮起起，危槛兮徙倚。宁餐华兮学仟，何炙背兮夸美。众鼾睡兮错莫知，我心恻兮独徘徊。胡义驭兮不少尼，恐君行兮迫崦嵫。晞余发兮扶桑，骋余兮阳谷。习感池兮洗光，伫阊兮开且。建采旄兮飞黄腾达虹，驾蜿蜒兮八龙。鸾凤兮前导，灵鸟兮后从。於微闾兮发轫，景未仄兮帝宫。及曜灵兮未晏，尚察余兮从容。"}
{"id":"15631","title":"尧歌·尔室何不安","dynasty":"唐代","author":"孟郊","text":"尔室何不安，尔孝无与齐。一言应对姑，一度为出妻。往辙才晚钟，还辙及晨鸡。往还迹徒新，很戾竟独迷。娥女无礼数，污家如粪泥。父母吞声哭，禽鸟亦为啼。如何天与恶，不得和鸣栖。山色挽心肝，将归尽日看。村肩篮舆子，野坐白发官。莺弄方短短，花明碎攒攒。琉璃堆可掬，琴瑟饶多欢。翠韵仙窈窕，岚漪出无端。养馆洞庭秋，响答虚吹弹。"}
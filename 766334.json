{"id":"766334","title":"绛都春 拟吴梦窗","dynasty":"清","author":"周之琦","text":"鸳针绣倦。又珊枕梦回，青禽低唤。唤起絮云，咫尺天涯愁无限。回廊步屧成新怨。况别母、啼妆犹恋。断肠空指，灵芸帕上，泪痕红泣。凝眄。盈盈带水，片帆趁、燕影风柔波软。佩解汉皋，那信花开归来缓。圆冰写翠秋容换。认娥月、西窗人面。紫箫吹入吴歈，桂香夜暖。"}
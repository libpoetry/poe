{"id":"556266","title":"有相士谓余四十六岁且死者诗以自笑古人云死生亦大矣此谓趁日力以进道者言之也苟不进道总是虚生修短何辨焉苟干道有见处夕死可矣然则死生讵足为大哉 其四","dynasty":"明","author":"唐顺之","text":"学道曾窥天壤意，寒儒又是膝挛人。只言蔡泽有限寿，谁见壶丘不定身。贵客懒迎长谢病，薄田可饱敢称贫。后来不用问修短，已占溪山四十春。"}
{"id":"199059","title":"喜雪·杂雨零初急","dynasty":"宋代","author":"曾巩","text":"杂雨零初急，因风洒更狂。英华倾月窟，光气泻天满。宛转花飞密，纡余舞熊长。化材随大小，成器任圆方。秀已滋山国，清尤助水乡。色严齐上下，明盛析毫芒。润屋情夸诞，埋轮兴激昂。收功归泽物，全德在包荒。预喜仓箱富，潜知海岳康。萧晨迎贺客，歌吹趣传觞。"}
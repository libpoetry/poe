{"id":"445596","title":"粤中纪游 其五 粤游将归熊东遨周燕婷伉俪置酒予携高秋晓辉往诣殆忘归程风雨之忧长句谢之兼寄座中清角无涯彭兄诸侣","dynasty":"当代","author":"陈忠平","text":"粤中诗侣一时招，为我湔消千里劳。肯惜枯肠分美酒，拼将芥末佐生蚝。隔屏每羡吟刀锐，把臂重逢谈兴高。风雨归程愁不得，荷窗写梦正醄醄。"}
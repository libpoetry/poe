{"id":"431985","title":"考察嘉区水利至嘉善","dynasty":"近现代","author":"吴寿彭","text":"曲港长桥呼一航，轻烟拂水白如缃。已无密树护青闸，留与重萝覆断隍。蒲叶菱枝新圩岸，鱼罾蟹舍旧池光。十年村市音容改，莫怪泥淤漠魏塘。围得太湖渟淡水，故应乎陆渐生成。浚通百渎从稼穑，聚落千家足缶罂。东海波光寒浸斗，南园花气喜销兵。任佗工业烂缦甚，愿托泖云事力耕。"}
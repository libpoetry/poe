{"id":"467567","title":"玉堂春","dynasty":"当代","author":"赵文漪","text":"小园春暖。处处落花池苑。金凤低垂，镇日帘栊。傅粉匀脂、顾影增娇媚，轻启朱唇檀口红。怕听江南旧调，蜂蝶绕香丛。昔日才华、随个人人远，祇觉青衫怯晚风。江南春早。细雨迷濛芳草。莫道伤春，瘦损云英。故蹙双蛾、星眼凝珠泪，欲诉东君未敢倾。惆怅河桥云树，缺月似多情。懊恼如今、鞭影征衫远，银烛空余待晓明。曲池芳馆。一炷蕙炉春暖。水似情深，丝似愁长。手把玉笙，吹彻梅花弄，消得征帆系绿杨。写到珍重小字，空惹舞衣香。寂寞而今、惆怅年时事，坐对平波送夕阳。"}
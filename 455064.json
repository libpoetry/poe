{"id":"455064","title":"东风齐著力 贺浸会大学成立饶宗颐国学院","dynasty":"当代","author":"张海鸥","text":"文化兴邦，千秋宏业，道艺巍峨。名黉浸会，树影最婆娑。荟萃中西学术，人才盛、远水清波。观塘路，饶公意态，庠序维摩。孰与论渊皤。温且厉、圣贤气象平和。但忧近世，国学久蹉跎。此地书香墨趣，风怀古、好颂弦歌。宗颐院，芬芳舄履，允大其柯。"}
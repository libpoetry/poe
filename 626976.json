{"id":"626976","title":"三吴山愚翁先生晚喜禅学辛酉秋繇闽入粤访金抚军携其小照坐立二图及海内诸公题赞出以相示予曰立坐者人得见而题之矣其不立不坐者将何居先生笑而不答因作四言三章而括以七绝书之卷末求质正焉","dynasty":"明","author":"梁宪","text":"巍巍独立，为世之则。用舍行藏，神龙莫测。凝然内照，静观其妙。其妙为何，不言而笑。立观其体，坐观其用。坐立俱忘，天真自动。"}
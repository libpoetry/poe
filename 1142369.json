{"id":"1142369","title":"吾五十年间未尝一杯自寿汝曹所知者今乃力营甘旨为七帙庆事出创见欲深避去复不可使汝曹他日懊恨亦如吾者小诗答渠勤意丙申正月十五示诸儿","dynasty":"宋末元初","author":"牟巘","text":"七十新年未尽穷，香醪满泛馔尤丰。便同五鼎为吾养，汝有双亲胜乃翁。一念自能通造物，诸孙更与振家风。华灯璧月今何夕，春在亲情笑语中。"}
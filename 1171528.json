{"id":"1171528","title":"句","dynasty":"唐","author":"李煜","text":"迢迢牵牛星，杳在河之阳。粲粲黄姑女，耿耿遥相望。莺狂应有恨，蝶舞已无多。揖让月在手，动摇风满怀。病态如衰弱，厌厌向五年。衰颜一病难牵复，晓殿君临颇自羞。冷笑秦皇经远略，静怜姬满苦时巡。鬓从今日添新白，菊是去年依旧黄。万古到头归一死，醉乡葬地有高原。人生不满百，刚作千年画。日映仙云薄，秋高天碧深。乌照始潜辉，龙烛便争秉。凝珠满露枝，游飏日已西。肃穆寒初至，九重开扇鹄。四牖炳灯鱼，羽觞无算酌。倾盌更为寿，深卮递酬宾。"}
{"id":"540659","title":"弃妇辞","dynasty":"明","author":"赵完璧","text":"弃妇出兰房，长辞薄倖郎。忆昔授绥曰，合卺双鸳鸯。相为琴瑟欢，宜室期馀光。自君荡春心，嬖爱章台倡。冶容盲尔明，荆布成恶裳。娇歌褫尔魄，沈默非巢簧。销神复索家，顾谓邂逅良。劬劳敬克室，反目卒为殃。子为邪孽迷，妾为君子伤。贱妾不足惜，古道孤肝肠。泪出身亦出，请试倡短长。"}
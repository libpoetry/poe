{"id":"826119","title":"水调歌头 为省安题顾鹤逸画北固云山图","dynasty":"清末近现代初","author":"陈方恪","text":"京口古雄镇，是我钓游乡。大江日夜东去，山色郁葱葱。著屐来登北固，回望金焦两点，宛在水中央。頫仰发长啸，意气自飞扬。一弹指，今古事，几沧桑。论兵作赋，谁更相约醉千场。何意轮君游历，更遣虎头兴发，四壁素绡张。绝似米家画，云海接苍茫。"}
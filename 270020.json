{"id":"270020","title":"金缕曲·吊朱遂颖夫子，辛卯十月","dynasty":"现代","author":"吴湖帆","text":"五十年前事。想当初、我才六岁，师年廿四。正值残清将亡日，革命萌芽伊始。对种族、分歧愈厉。小别三年东渡去，破长风、先进瀛洲地。弘文院，登高第。归来创学吴门起。主草桥、峨峨黉舍，策源堪记。诗酒感怀先父伴，更视我、似亲子弟。一度淞滨曾作客，讵前朝、短叙成长讳。传极耗，痛涔泪。"}
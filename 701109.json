{"id":"701109","title":"后四日雨晴再游倒用前韵","dynasty":"明","author":"符锡","text":"纵步溪南春向阑，软风聊试褋袍宽。新铨花谱饶争长，夙订鸥盟暂许寒。垣竹别来无使到，江梅折后有枝残。高情远愧同心侣，佳句新传墨未乾。江城春色渺无阑，来往凭将万虑宽。岚气半含山雨润，日光轻拂水花寒。钓竿欲释佳人手，奕石休惊午梦残。何日玉骢还载客，颖江曾惜障泥乾。"}
{"id":"149045","title":"题会昌萧帝岩","dynasty":"宋代","author":"曾丰","text":"出门疑浪游，转眼逢杰观。山斗路将穷，脚欹行大缓。信筇扪石根，恍若得一间。鵒谺欲上吞，浑沌疑始判。岂其蛟擘开，或者雷劈断。洞转一曲关，磴道鬼为栈。悬岩百仞余，僧圬屋其半。其旁磊苍崖，其下踏碧涧。峰回若相朝，水虢若相唤。萝虯百年枝，松靷千尺干。溜皮鳞逆生，蛰若相倒贵。三十六洞天，往往此其冠。或传帝所栖，其说涉漫漶。意古隐者徒，侨家避秦乱。围棋或著书，不觉岁月换。断编何处藏，但有竹可汗，残局何年终，但有柯欲烂。疑似姑置之，杯酒酬赏叹。移这家山旁，破甑视浮宦。归老似未迟，欠此清一段。上疏乞鉴湖，故事吾可按。悠悠天听高，此计卒未办。意外今获兹，巾帻可小岸。况在大化中，丑好俱是幻。有暇得娱嬉，孰疑非汗漫。"}
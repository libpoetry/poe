{"id":"843624","title":"清平乐 八月十九日内子暨儿辈北来，仍寓东铁匠胡同旧庐","dynasty":"清末民国初","author":"叶昌炽","text":"城西地迥。门掩蓬蒿静。燕子归来巢乍定。犹忆旧时门径。古碑金薤盈箱。乱书束笋堆床。试问几朵家具，两三薄笨车装。桐城姚氏。竹叶亭边地。阅世生人人阅世。传舍古今如寄。闭关聊学瞿昙。著书敢比桓谭。檐畔依然垂柳，俨然身在江南。"}
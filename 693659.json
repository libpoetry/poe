{"id":"693659","title":"和刑部诸公赏菊韵二首","dynasty":"明","author":"邹智","text":"浊思如何岂易胶，微官聊复得閒劳。晚香敢谓安阳淡，真意还输栗里高。万叶乱飞孤此杰，三秋中赏定谁曹。一声长啸非难事，莫向花前浪郁陶。写尽寒烟与败胶，爱花宁厌赏花劳。酒兵入阵霜初破，诗将登坛月正高。绝俗自宜莲并价，策勋当与杞同曹。故知逸兴真难尽，更约明年共和陶。"}
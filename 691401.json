{"id":"691401","title":"书馆即景二首","dynasty":"明","author":"李昌祺","text":"十里金河绕内城，城边阑槛逼人清。池萍过雨驯鸥下，苑树呈阴好鸟鸣。入座水风翻帙乱，隔窗檐日漾波明。万年枝拂宫墙翠，时见双飞粉蝶轻。沟水斜通宫苑近，回廊遥接禁垣长。千层雉堞围黄屋，百啭莺声在绿扬。晓雾暖浮空翠色，春流晴泛落红香。无端景物皆佳兴，更爱钟山树郁苍。"}
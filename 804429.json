{"id":"804429","title":"望天山","dynasty":"清","author":"史善长","text":"天空地阔容横恣，巨灵醉倒腰身肆。划断白云不得行，羲和到此应回辔。但看天尽已连山，却疑山外原无地。屏藩西北限华夷，天险原非人力置。三箭空传壮士歌，一夫能使将军避。于今六合混车书，伊里和阗尽版图。从教插地撑天绵画千万里，只得距云布雨随从岱华稀嵩拱一隅。"}
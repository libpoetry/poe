{"id":"1215218","title":"送黄学录归番阳","dynasty":"元","author":"丁复","text":"有番之山，嵯峨而嵚崎，连峰结络如幡旗。或为□□夫容枝，或如长人善须眉，高冠大服佩委蛇。或如苍虬奋角鬐，下赴巨浪长云披。彭蠡绕其侧，波涛□□相荡击，溔淼而绵弥。断屿如落星，鞋脱处女儿。□□碧落影倒垂，深为宫府居冯夷，壮帆硬橹横绝之。行人裹粮备爨炊，片时竟月不可期。旁有城郭通湾埼，曾甍复栋相蔽亏。晨钟一声步骑追，何者不为利所移。山中美茹多紫芝，山中之人歌自怡。子弟秀发□前墀，朝供耕耘夜书诗。松檐四绕坐灵吹，青蛮□□笙声随。藤床坐听笑揽髭，先生之乐乐莫支。何□□马骄且驰，皇皇求贤心渴饥。斯人不起将何为，先生之德众所推。钱谷几何吾欲縻，强之使居不得□。为鲁委吏法圣尼，会计之当明铢锱。有司报政褒□□，薇垣下札泾县师。先生弗就奉母慈，萧萧风树惊苦悲。援琴恻恻制如斯，秦凿宛入江涟漪。番山北下□海湄，金陵学子袂成帷，先生来纠无颇欹。芹老秋□香满地，翔鸟古柏啼朝曦。二郎且复分，皋比先生□。□穟已垂地，实粒充前庭。西成本自力，庶受一已馨。□奉君子养，妻孥得馀零。奈何吏诟呼，晨夜扣门扃。□鸡饱秋啄，濯濯五色翎。讵辞烹鬻勤，尚惧笞箠刑。所幸县官贤，牛刀新发硎。承宣推惠化，不敢负明廷。昨日新酒熟，唤妇开大瓶。邻父相与要，欢言坐疏□。一酌誇好年，再酌颂高龄。齿壮渐亦老，情真那可□。大儿了婚娶，小儿任使令。卿士本惟月，庶人本惟星。不见游宦涂，万里劳辎軿。宁聚若居蚁，无散如流萤。嚣嚣莘野中，商聘不足荣。"}
{"id":"466123","title":"七月十九下午电后作","dynasty":"当代","author":"卢青山","text":"娘胎驰出忙何事，回首唯馀悔满衷。故国千里万里外，人生不明不白中。杯边岁月驴推磨，梦里情怀海拍空。莫乞王乔两凫屐，依然飘泊一孤鸿。跋涉年年事可嗟，背囊千石世无涯。路行暗夜输鸱目，身入幽山怯虎牙。虽有追求虚似梦，不如收拾早还家。扪心更问家何在？生命本来即传车。"}
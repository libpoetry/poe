{"id":"1065131","title":"八月十六入南昌右狱作对治偈","dynasty":"宋","author":"释德洪","text":"那落迦中，论劫受苦。焚铁其地，汁铜其柱。鱼鲙而脔，爪分而锯。于一日夕，有万痛楚。我避世纷，重闭其户。而此知识，勃然而怒。吏收付官，于此土住。自寻其罪，焦芽石女。然非天人，所能见与。自业成熟，现行会遇。受尽还无，无可措虑。我作是观，上契佛祖。"}
{"id":"774638","title":"东征逾载整棹言归巡使黄玉圃先生索台湾近咏知其留心海国志在经纶非徒广览土风娱词翰已也赋此奉教 其四","dynasty":"清","author":"蓝鼎元","text":"凤山东南境，有地曰琅峤。厥澳通舟楫，山后接崇爻。宽旷兼沃衍，气势亦雄骁。兹土百年后，作邑不须?。近以险阻弃，绝人长蓬蒿。利在曷可绝，番黎若相招。不为民所宅，将为贼所巢。遐荒莫过问，啸聚藏鸱枭。何如分汛弁，戒备一方遥。行古屯田策，令彼伏莽消。"}
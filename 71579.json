{"id":"71579","title":"木兰花慢·笑平生幻惑","dynasty":"元代","author":"姬翼","text":"笑平生幻惑，遇牢落，物华秋。对世路羊肠，人心＊尾，刚变为柔。纷纭战酣白蚁，向槐檀、影里觅封侯。一觉黄粱未熟，百年光景都休。推求。往古来今，成底事，尽何楼。勘富贵浮云，功名画饼，身世浮沤。分明眼底见假，便一刀、两段不随流。跃出迷津欲浪，月明沧海归舟。"}
{"id":"467488","title":"鬼节","dynasty":"当代","author":"姚佳","text":"禁烟时节亦堪嗟，中酒情怀未可涯。聊复自携青竹杖，不妨来对紫藤花。江山独坐千家雨，鼓吹闲听两部蛙。绿暗红稀收拾去，春愁无赖旧繁华。残红掩冉已交关，空翠溟濛漫等閒。瘗玉埋香三月雨，断金零粉半城山。杜鹃啼血春何处，蝴蝶销魂梦几般。鬼自欢欣人自哭，萧然兴味苦天悭。"}
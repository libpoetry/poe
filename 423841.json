{"id":"423841","title":"兰陵王·春雨","dynasty":"近现代","author":"王用宾","text":"绿芳阁。水竹平分四角。春犹嫩、芳草不芳，桃李无言但含萼。条风力量薄，少却廉纤祓濯。黄昏后、遮树乱云，断续檐声晓来觉。郊原判今昨。看麦陇青青，苔芥如槊。新黄湿绿封林壑。趁一犁膏雨，半篙烟水，穰罢豚蹄先自酌。及时早东作。萧索。暮天恶。怕雨润花开，重催花落。阴晴不测人难捉。便一样风雨，两般忧乐。泥融谁悟，仕路险，净处著。"}
{"id":"431714","title":"思佳客  病中写怀","dynasty":"近现代","author":"刘凤梧","text":"玉宇沉沉月色凉，千回百转是柔肠。应刘俱是魂皆断，元白相离梦不忘。山寂寂，水苍苍，年年红树惹神伤。知他遥夜灯初灺，忆我秋波泪几行。不望生儿似仲谋，却怜娇女比云柔。为他设帨添红粉，对我簪花慰白头。牛马走，凤鸾囚，一身漂泊仳虚舟。忧怀如系千钧石，蹇足难登百尺楼。"}
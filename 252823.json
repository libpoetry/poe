{"id":"252823","title":"美国雷根总统挽辞","dynasty":"现代","author":"林恭祖","text":"睿智自天纵，明星为总统。世界即剧场，万象可遥控。一怒撼风云，一笑解冰冻。旋转天地宽，寸心曾灵用。八载八千秋，嘉言早惕众。天复锡遐龄，白宫谁与共。今惊闻崩殂，万国皆云从。桃花心木棺，南西抚而恸。双目涌瀑泉，一滴千钧重。脱队大黄蜂，如诉又如送。夕阳将憩息，彩霞衣无缝。魂兮速归来，万机休博综。西谷可长眠，至人无杂梦。俯瞰太平洋，长波为祷颂。"}
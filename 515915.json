{"id":"515915","title":"予归自贵藩与何贰守祁使君同游铁溪入溪既深见路左三山鼎立如画祁君有作予和韵健之致和","dynasty":"明","author":"周瑛","text":"同骑瘦马涉清流，浓光泼绿惊诗眸。一山却立如寡侔，二山前出成朋俦。东溟紫云笼蓬丘，南海白日迷罗浮。天造地设知几秋，奇胜似为吾人留。诗逢勍敌劳冥搜，居然智伯忘仇犹。"}
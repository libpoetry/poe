{"id":"357357","title":"齐天乐·咏莲蓬","dynasty":"清代","author":"黄之隽","text":"风清露冷无人处，枝枝素波扶起。羽盏斜擎，蜂窠侧挂，拗入采莲艇子。凉生粉袂。是细掐轻挑，最宜纤指。颗颗匀圆，翠盘浑嵌一痕水。当时红艳谢了，碧筒刚折，取犹带香氧。多少空房，沉吟漫擘，惹动愁蛾情事。阿谁相戏。道略似人形，绿衣黄里。洗砚池边，好将墨绣洗。"}
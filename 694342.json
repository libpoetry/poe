{"id":"694342","title":"答马龙惠笔","dynasty":"明","author":"陈献章","text":"挥毫杀尽山中兔，雪管秋风又到门。入手当为天下技，秃头终瘗水边材。八分墨妙还江浦，科斗书成也状元。思与两贤同把笔，夕阳江郭断离魂。未推贤辈上骚坛，宗庙前头有一门。已近宫墙窥此道，恐如游骑走他村。图书有秘谁先觉，坤复求端我亦元。到得满怀风月在，不妨行坐弄吟魂。"}
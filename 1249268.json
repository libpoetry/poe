{"id":"1249268","title":"登尧峰","dynasty":"元末明初","author":"戴良","text":"已从■泉游，复向尧峰去。尧峰眇何所，氓俗不知处。披拂强追寻，疲苶窘凌遽。息喘倚茂松，济胜犯零露。积石拥近蹊，飞岚护遥树。仰观天宇垂，俯睨河流注。石湖尚波澜，洞庭但烟雾。游子多悲怀，触景增远慕。微迹既漂泊，流年复迟暮。半生仅一来，百龄能几度。回驾怅难淹，又复首前路。"}
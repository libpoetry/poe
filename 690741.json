{"id":"690741","title":"挽大宗伯吴峦徲先生","dynasty":"明","author":"张煌言","text":"冰棱玉尺倚容台，一片孤忠天地哀。俨尔须眉留四皓，黯然慧孛入三台。引年难遂悬车去，逐日徒悲化杖回！深负先生归骨望，吴江枫冷鹤还来。一掌河山亦践蹂，老臣霜雪正盈头。掀髯犹抱沧桑恨，扼吭甘从孤竹游？自是泽宫堪荐俎，岂无夜壑可藏舟！趋朝当日称先达，惆怅生刍何处投！"}
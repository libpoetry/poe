{"id":"867345","title":"乙丑中秋与山僧数辈自虎邱灵岩泛太湖登洞庭东山曰翠峰望湖中群山高下出没如大圆镜见百千万亿青螺髻然瑰玮绝特盖入眼未之见恨风作不能过西山睹林屋洞天之胜然已得其彷佛矣 其一","dynasty":"宋","author":"史尧弼","text":"太湖三万六千顷，如今试吞无一毛。目力未应论近远，泰山之本只秋毫。"}
{"id":"720517","title":"八声甘州　榆林镇吊诸忠烈","dynasty":"明末清初","author":"屈大均","text":"大黄河、万里卷沙来，沙高与城平。教红城明月，白城积雪，两不分明。恨绝当年搜套，大举事无成。长把秦时塞，付与笳声。最好榆林雄镇，似骆驼横卧，人马皆惊。更家家飞将，生长有威名。为黄巾、全膏原野，与玉颜、三万血花腥。忠魂在，颐君为厉，莫逐流萤。"}
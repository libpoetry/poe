{"id":"457934","title":"同前观唱歌","dynasty":"当代","author":"卢青山","text":"唢呐手，坐桌首，双拳突颊十指抖，应鼓而吹声老朽。唱歌者，妙龄中，右手击鼓左话筒，音箱卓卓立其东。古歌淡涩唱不红，花腔稍杂流行风。击钹者，伏案睡，手扶两钹时欲坠，鼓起头与手俱起。听隔壁，亦有丧，洋鼓洋号声清扬。流行曲锐洞数墙，依依来绕这边梁。独坐者，坐两间，秋风作作吹衣衫。心向古今生死穿，长天一月正孤悬。"}
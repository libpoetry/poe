{"id":"768374","title":"西湖月 耕客怀春风湖上之游，仿黄蓬瓮自度商调，填寄远是，索予同按律吕，音乖未能倚声歌也","dynasty":"清","author":"龚翔麟","text":"秋来到处消魂，忍还忆湖心，暮岚春涨。屐痕不定，评花倚担，捕鱼抛纲。饧箫茶鼓外，迎一阵香风摇细桨。怪纵少、绿意红情，也尽燕飘莺飏。米囊柔飐墙头，认那角僧房，便停书幌。菰莼信美，荒桥断浦，翠迷烟榜。重游应似梦，况真向浓团乡里望。妒此际、背锦簪萸，霅溪无恙。"}
{"id":"369042","title":"台城路·一肩茶具随行屐","dynasty":"清代","author":"杨芳灿","text":"一肩茶具随行屐。朅来锦城閒憩。巴峡寒流，峨眉飞瀑，可似江乡风味。邮筒频寄。问蒙顶春初，雪芽生未。折脚铛中，空明满贮冷云髓。轩窗长日无睡。爱披襟独坐，风日晴美。琴韵愔愔，墨香浥浥，添上半瓯寒翠。閒情如水。忆小杜当年，落花风里。何似真长，茗柯饶实理。"}
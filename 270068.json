{"id":"270068","title":"水龙吟·螺川画龙女象","dynasty":"现代","author":"吴湖帆","text":"古时名教难言，甚来托迹龙宫女。牧羊河畔，传书柳下，双心暗许。泾水流横，洞庭波撼，霸图争取。是豪门秘史，佳人怨耦，封建锁，摧将去。两地相思未了，总凝想、如花仙侣。独纶垂钓，扁舟江上，重逢渔父。玉烙疗痕，金刀破的，梦醒前度。信有情眷属，绿阴青子，向人间舞。"}
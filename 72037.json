{"id":"72037","title":"沁园春·壬寅岁旦","dynasty":"元代","author":"谢应芳","text":"四海烟尘，一棹风波，经行路难。幸儿孙满眼，布帆无恙，夫妻白首，青镜犹团。笠泽西头，碧山东畔，又与梅花共岁寒。新年好，有茅柴村酒，荠菜春盘。帝人莫笑儒酸。已烂熟思之不要官。任伏波强健，驱驰鞍马，＊溪遭遇，弃掷渔竿。霜满朝靴，雷鸣衙鼓，何似农家睡得安。闲亭里，唤山童把＊，野老交欢。"}
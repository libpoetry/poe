{"id":"460484","title":"贺新郎","dynasty":"当代","author":"卢青山","text":"梦与长宵黑。梦归来、推窗恨见，天光微白。梦里佳人故人好，梦起一身孤孑。但相伴、眸中一滴。梦觉今生后生遍，笑平生不比梦真实。梦而已，值穷析。东君约我翩然出。点春花、苍茫大地，谁持朱笔？万里斑斓都已备，只待秋神一抹。幸比梦、稍长一刻。我举狂杯刚欲饮，忽悲风捲去遥空碧。空四顾，茫然立。"}
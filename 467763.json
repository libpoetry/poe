{"id":"467763","title":"浣溪沙平韵十四部","dynasty":"当代","author":"崔荣江","text":"蜀纸差强寄意浓。云头雁字写初衷。一朝速递借天风。时隔嶒崚人不见，奈攲荻枕梦相逢。谁教思念到无穷。云水不能教两忘。去年花事许深藏。每临晓镜忆梅妆。一著西风寒客舍，聊吹南雁到衡阳。经年无替写眉长。梦是鹣鹣赖枕催。秋溟汗漫试孤飞。银钩相惜照微微。将翼三更由北举，趁风一夜向南吹。有花开在水之湄。飞沄抟絮急抽丝。未折晴花憾已迟。几番红堕委青泥。青眼帘前垂作泪，黛眉稍上皱成悲。落花声里久徘徊。"}
{"id":"460570","title":"海殇","dynasty":"当代","author":"伯昏子","text":"金乌熔寒波，烟屿望耸歭。北冥忽郁然，为纵鲲鹏逝。那堪魂兮窅，不待扶摇至。海封问沉疴，百载延未起。昔我青泥洼，何命大而旎。昔我龙兴域，倭洋视如己。昔我经行处，忧戚皆战址。远吊黄海役，约输马关耻。近折长空橶，扼腕徒徙倚。岂无授甲日，退思警执事。民弱固当振，民昧须重启。民从唯于信，民蠹散若秕。民乃神之主，民心未可易。国之干城阙，民生未足恃。天下谓熙然，维民得所止。辽鹤今不归，遗响四海际。云物虽难详，但以歌永志。"}
{"id":"704956","title":"赵縠阳太史东归赠寄","dynasty":"明","author":"霍与瑕","text":"春风春日送仙槎，珠海芳尊共物华。帝里九重同恋阙，师门八十讲通家。玩馀樵岭清秋月，冲碎罗浮古洞霞。此去不妨呤弄在，蓬莱仍有万年花。行藏用舍自浮槎，当代宗工仰太华。莫道林邱堪卜筑，应怜寰宇本同家。丝纶伫补山龙衮，风采看腾玉蝀霞。飧菊野人无所有，送行聊折两三花。"}
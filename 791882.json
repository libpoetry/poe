{"id":"791882","title":"岁在癸丑，张君尔常有《六十自慨》之作，以歌当哭，情见乎词，荏苒三年，迟未赓和。今次原韵，藉以书怀，不作寻常寿辞，谅亦张君所乐与也 其四","dynasty":"清","author":"殷葆诚","text":"垂老同为海上游，佣书鬻字度春秋。聊当冀北愚公谷，屡上河东处士楼。笑我情怀如病鸟，怜他身世等浮鸥。行藏日后殊难卜，欲倩留侯借箸筹。"}
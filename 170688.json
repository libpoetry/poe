{"id":"170688","title":"蚕妇辞·东邻采桑妇","dynasty":"宋代","author":"陈普","text":"东邻采桑妇，西邻养蚕女，年年役役为蚕苦。桐花如雪麦如云，鸣鸠醉椹叫春雨。踏踏登竹梯，山烟锁春树。不管乌台湿红雾，妾家有夫事犁锄，妾家有子尚啼饥。春蚕满筐尚望叶，儿啼索食夫已归。前年养蚕不熟叶，私债未眉暗蹙。去年养蚕丝已空，打门又被官税促。今年蚕嫁嫁小姑，催妆要作红罗襦。妾身依旧只裾布，寒灯补破聊庇躯。蚕兮蚕兮汝知否，安得茧成大如斗。妾生恨不逢成周，治世春风桑五亩。"}
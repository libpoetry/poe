{"id":"266154","title":"百字令·和铁尊道尹游仙岩作","dynasty":"现代","author":"王理孚","text":"兵戈满地，只溪山深处，未经尘污。不负先民分鹤俸，点缀灵湫香火。谢客风流，逋仙峭特，千载重经过。吟鞭遥指，九天飞下珠唾。曾记白石工词，广平能赋，著个屠沽我。泼墨淋漓梅雨瀑，到此羽衣惊破。眉妒西颦，心输崔句，下笔终蒐騀。阳春白雪，乃知高曲难和。"}
{"id":"698575","title":"尹洞山祭酒枉顾草堂有作见赠次韵二首","dynasty":"明","author":"唐顺之","text":"相思几度梦中迷，却望金门隔石溪。骐骥合驰千里足，鷡鹩分老一枝栖。门才通水劳移棹，箧尚藏书借照黎。更羡君如远祖喜，谈玄一派自关西。独持鸣铎启群昏，南北诸儒尽在门。身系苍生人望久，道行世子国师尊。过忧治世常如病，冥契真诠不着言。别后知公心事在，每□□斗坐孤村。"}
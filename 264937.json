{"id":"264937","title":"金缕曲·诉梦双声小","dynasty":"现代","author":"王陆一","text":"诉梦双声小。点春云、孤飞冉冉，故乡缥缈。步步迟回天要雨，守到灯花红晓。是别矣、战场芳草。滴滴明珠双泪洒，定青山、不是樽前好。谁已听，啼莺绕。频年月色关山皎。最凄凉、故情芬在，弓衣寒悄。忍受梨花风雪重，算向天涯归了。只无限、深情须报。蹀躞不辞沟水见，盼春风、锦色嫣然笑。明秀意，常相照。"}
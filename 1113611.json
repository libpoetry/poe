{"id":"1113611","title":"偶题六绝","dynasty":"宋","author":"李之仪","text":"霜风刮地雁连天，野舍衾寒感旧年。独有多情夜来榨，床头滴滴慰孤眠。行人犹未有归期，万里初程日暮时。唯爱门前双柳树，枝枝叶叶不相离。长溪新雨色如泥，野水阴寒尽向西。楚客天南行渐远，山山树里鹧鸪啼。数卷新游蜀苑诗，长安僻巷得相随。草堂雪夜携琴处，况似青城馆里时。不觉六月初八日，还是去年瓜熟时。鞭藉竟谁能致曲，定自昭昭终可期。"}
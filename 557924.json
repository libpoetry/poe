{"id":"557924","title":"赠某歌","dynasty":"明","author":"张弼","text":"昔年相见俱红频，玉壶载酒游□山。酒酣张目望沧海，墨花飞雨辞翻澜。别来三十又二载，廿人同游几人在。京华邂逅赵若思，姓名相熟形容改。堂堂志气青云山，车轫既发犹盘桓。七星光芒三尺剑，嚼齿欲啖奸人肝。念我旧游一倾倒，年齿虽同我偏老。须君一举凌紫清，我立下风歌暤暤。"}
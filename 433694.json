{"id":"433694","title":"定情三首 余青年时依上下平韵作落花飞絮诗三十首乐清赵秋士以我为闺阁哀怨之才人诗来挑逗云上林莫道花飞尽尚有春心向美人余戏作定情三首寄之","dynasty":"近现代","author":"释木鱼","text":"妾身独自采芙蕖，若问年华待嫁初。布袜荆钗如惜取，烟波江上是侬居。未识秋郎怎等身，清诗惠妾意偏真。定情从此与君约，勿再丹心向别人。不再伤心哭落花，重开妆镜理云霞。妾身决作秋郎妇，如此清诗貌不差。"}
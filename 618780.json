{"id":"618780","title":"贺黄倬星太史母七十有一","dynasty":"明","author":"何吾驺","text":"圣寿方无极，词垣首被恩。岁星在金马，桃实寄庭萱。帝宠文章贵，天成德齿尊。酒将茎露冷，斑惹御炉温。万里南山祝，千年北海樽。玉堂开锦宴，鸾驭集文园。水陆供仙馔，笙簧绕相门。紫荆有令弟，兰树识芳孙。及此忠为孝，同誇丝是言。昔称三乐具，今喜五伦敦。兰苑镂金石，螭头洁藻蘩。调元应有自，毋得颂纯坤。"}
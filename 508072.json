{"id":"508072","title":"贺新郎 新婚","dynasty":"明","author":"李昌祺","text":"冬暖天晴霁。灿三星、居然在户，焕辉庭砌。照见堂前荆花树，一朵忽成双蒂。听花底、笙歌声沸。传道仙娥辞洞府，跨青鸾、喜会文章婿。态窈窕，容端丽。知郎早有凌云志。小科场、探花手段，好教先试。仍把风流京兆笔，巧画翠眉纤细。却慢慢、大登科第。况是妙年谐燕尔，且亲前、齐著斓斑戏。众喝采，好兄弟。"}
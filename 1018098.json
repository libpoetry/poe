{"id":"1018098","title":"赞华长老真","dynasty":"宋","author":"释绍昙","text":"华胄兮天随故家，清名兮应庵再来。穷教兮佛陇精华，逃禅兮苏州思呆。爱梅兮冰雪襟怀，结茅兮泉石亭台。搜吟兮西湖巧裁，好客兮东閤大开。乐归隐兮百鸟衔花，尸净土兮九莲夺胎。瞻遗像兮瑶林琼树之葩，挺孙枝兮雕梁画栋之材。作是赞兮无乃绘太虚之五采，点明镜之纷埃。"}
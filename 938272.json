{"id":"938272","title":"蒙示黄礀佳诗三读钦羡辄继韵仰报嘉赐","dynasty":"宋","author":"陈与义","text":"痴儿了官事，官事那可讫。岂知公偷闲，临水照缨绂。虽微八川雄，暴怒常至沸。傥或似山阴，清流可共祓。贪德实以济，行地不郁郁。赵洛与陶丘，相比亦彷佛。解后逢公赏，一洗伏流屈。可爱不可唾，众议那可咈。彼是公馀波，本来非俗物。"}
{"id":"720617","title":"满庭芳  奉答张桐君惠阳幕中见怀","dynasty":"明末清初","author":"屈大均","text":"堤接鹅城，桥横渔浦，渺茫尽是春烟。故人愁断，多为草连天。谁料才华莫用，空趋府。蛮语年年，怀人句，花中华外，多少泪光妍。情牵。教凤子，西从药市，东至香田。谩衔得相思，一一红笺。此恨何时解释，垂白矣、犹自婵娟。明妃好，胭脂未落，青冢已凄然。"}
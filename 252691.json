{"id":"252691","title":"过秦楼·观程砚秋演春闺梦有感","dynasty":"现代","author":"林修竹","text":"无定河边，祁连山下，不断两军酣战。五千锦貂，十万健儿，何日玉关生返。可叹一别长亭，书绝音稀，天遥人远。任秋水望穿，存亡谁识，信疑参半。空见得、柳陌春回，情牵意恼，打起枝头莺乱。才偎玉枕，征人归还，犹是当年热恋。杯酒诉衷言欢，轻爱密怜，风流无限。甜蜜睡正好，醒后依然梦幻。"}
{"id":"446867","title":"满庭芳    游绍兴兰亭公园，读兰亭集序碑","dynasty":"当代","author":"蔡淑萍","text":"久慕兰亭，流觞韵事，好侣邀约同来。惠风如昔，修禊宴谁开？幽竹芳林掩映，问可是、那处亭台？鹅池畔，白鹅梳羽，三五正相偕。徘徊。千载下，斯文多感，异代欢哀。叹天高日远，虚隙飞埃。人世相逢能几？登临地、所以兴怀。都忘却，红尘攘攘，水去复云回。"}
{"id":"432409","title":"望江南 婺源好六章选五","dynasty":"近现代","author":"汪玢","text":"婺源好，山翠逼人来。幽涧濛濛飞白雨，危崖艳艳野花开。水木绝尘埃。婺源好，流水一湾湾。水面红鱼吹白浪，枝头黄鸟叫绵蛮。人倚画栏杆。婺源好，古洞忒希奇。直下幽冥三万步，地河舟送出前溪。风日又光辉。婺源好，况味说人文。朱氏佳城环绿树，天官老宅溢清芬。傩舞大招魂。婺源好，风俗最淳真。家有诗书能贾福，山多宝货不忧贫。做个乐天人。"}
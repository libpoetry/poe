{"id":"1085865","title":"予雪诗云不来平地只山巅朱钤干和云不能下乞俗人怜志在洁己陈知录云只可在山如去年志在恤民王抚干云散作人间大有年志在润物三子之志虽不同皆可嘉也各用其句作三绝以赠之又以一绝自贶 赠知录","dynasty":"宋","author":"王十朋","text":"不道世人贫可怜，乱飘宇宙湿厨烟。居高润下泽自普，只可在山如去年。"}
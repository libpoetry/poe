{"id":"831309","title":"国香慢 节庵书寄崇陵祭糕","dynasty":"清末民国初","author":"程颂万","text":"丝磕元霜。正宝阶荐熟，旧日鹓行。金灵塞垣追马，哭拜天香。遗诰同悲隆祐，奉纁黝分粽筵旁。群鸦恨衔在，莫损糁花，封寄蒸糖。未亡。淹赐粥，剩飘摇素发，饥死何妨。乞钱难买，知我何处重阳。恸失元皇恭俭，泣僧舍、偏近糕坊。分曹怆题字，记散绒绦，预试曾尝。"}
{"id":"1218152","title":"喻鸠","dynasty":"元","author":"吴景奎","text":"东村五亩园，荒秽久不治。荷锄种豆苗，爱此膏土肥。森然已甲坼，保之若婴儿。群鸠竞拂羽，俯啄思无遗。傍麾虽稍却，投閒复在兹。一啄不汝惜，再啄苗已稀。剜我心上肉，充汝肠中饥。汝饥诚可怜，矰?那忍施。桑林正沃若，桑椹方垂垂。椹熟可醉饱，林深无危机。恩怨从此释，斯园勿重窥。鸠鸣对心臆，群然亦高飞。"}
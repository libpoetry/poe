{"id":"1231827","title":"玉笙谣玉山席上赠周生时铁厓同赋","dynasty":"元","author":"于立","text":"十三学神仙，十五能吹笙。仙人王子晋，同上凤凰翎。丹山凤凰十七声，钧天按节皆和鸣。西游瑶池谒熊□，董家双成最娉婷。桂殿初凉湿秋露，鹅管吹烟隔轻素。缥缈新声汎紫霞，□曲每得周郎顾。铁厓仙人横铁笛，几度周郎蒙赏识。同向维山弄月明，九点齐州暮烟碧。"}
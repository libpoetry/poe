{"id":"878163","title":"竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷馀十八首别命题或追录少作并存于卷以训童蒙之意 驻跸山","dynasty":"宋","author":"刘克庄","text":"险绝朝鲜国，微茫海四环。帝于焉驻跸，人以此名山。虏詟天威近，师行雪浪间。车旂临鸟道，草木识龙颜。露布虬须喜，铙歌鸭绿还。可怜房与魏，扈从不随班。"}
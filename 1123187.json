{"id":"1123187","title":"南乡子","dynasty":"宋","author":"贺铸","text":"秋半雨凉天。望后清蟾未破圆。二十四桥游冶处，留连。携手娇饶步步莲。眉宇有馀妍。初破瓜时正妙年。玉局弹棋无限意，缠绵。肠断吴蚕两处眠。柳岸舣兰舟。更结东山谢氏游。红泪清歌催落景，回头。□出尊前一段愁。东水漫西流。谁道行云肯驻留。无限鲜飙吹芷若，汀洲。生羡鸳鸯得自由。"}
{"id":"255997","title":"杂诗·尘埃汩没伺候工","dynasty":"金朝","author":"李经","text":"尘埃汩没伺候工，离骚不振矜鱼虫。风云谁复话蓍蔡，不图履狶哀屠龙。挟笺搦管坐书空，咿嚘堂上酣歌钟。乃知造物戏儿童，不妨远目送归鸿。莫怪魏瓠无所容，此去未许江船东。五经不埽途辙穷，门庭日月生皇风。太阿剖室砺以石，坐埽鹳鹤摇天雄。"}
{"id":"457918","title":"为先父赋岳阳楼","dynasty":"当代","author":"卢青山","text":"少年十四五，负笈来岳阳。家中遗老父，沉疴在膏肓。欲起等拔山，试卧溃山冈。岂能送我读，饮食无羹汤。出门倚门送，及归伫门框；欲出不忍出，恐见门边望；欲归不忍归，恐归已死亡。巍巍岳阳楼，古立湖之旁。飘衣有远思，豁达我眸眶。我父家中叹，不得共相将；我亦楼头叹，不聆谈锋芒。我父向我约，清朗待秋光。积病或稍减，共此楼头觞。我父向我约，约语未完章。戛然声已止，猝然躯已殇。惶然驰车归，门侧何空荒。不见倚门者，唯见丧夫忙。入门呼我父，云在医院藏。出门才半道，单架数人扛。我父卧其上，我父目不张；奔跪抚我父，微温在胸膛；微温何炙灼，十载手犹伤；从此来十载，不望楼之方。嗟汝岳阳楼，千古构煌煌；匪构湖之侧，构于予心房；匪裂木石构，裂自予肝肠。"}
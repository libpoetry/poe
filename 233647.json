{"id":"233647","title":"赠缙云陈志仲主簿楚语一篇","dynasty":"宋代","author":"敖陶孙","text":"若有人兮江之皋，搴珠树兮纫落毛。既轻举以无睐，众流磨磨兮汩独与吾相遭。余惧夫人之仙幻兮，指逵术以要之。忽改容而善步兮，纷还折之得宜。斥姬满这荒淫兮，服尧禹之所趋，载神鼎以自随兮，出夔魍以惊愚。予虑夫参重以贾踣兮，曰此耿耿之故也。闵一世之滔滔兮，谓彼不吾即而吾亦为此惧也。岁贸贸其婉晚兮，天浩浩其雨霜。反而顾余兮，被发内狂。前九疑之丧道兮，后渭滻之无梁。微夫子之亢衡兮，几人鬼这披攘。望兔迹之咫尺兮，仡驰鹜之坚强。车轧轧其相摩，肩促促其相望。欲抽惊讶而改错兮，虑夫子这我惩。忽风后其降予兮，天老字予以嘉名。独怦怦其不自得兮，泪流轼之纵横。幸哀其中道这离立兮，若示之以正通。纵世人这不吾与兮，吾将卒以自明。"}
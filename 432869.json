{"id":"432869","title":"双调南乡子 瓶中红梅","dynasty":"近现代","author":"姚鹓雏","text":"缟袂想臞仙。洞壑沉冥不计年。一酌人间金谷酒，翩然。醉舞霓裳也自妍。春浅月初弦。小驿孤村梦化烟。谁记旧时高格调，堪怜。开向银屏画烛前。疏影倚春寒。闲飐屏风玉漏残。漫拟小红桃杏色，谁看。强学时妆转觉难。香雪海漫漫。归去江南认故山。只恐他时还忆着，前欢。酒污罗裙泪有斑。"}
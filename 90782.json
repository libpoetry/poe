{"id":"90782","title":"李师儒上舍稽古堂","dynasty":"宋代","author":"杨万里","text":"青枫金刹依然在，黄石圮桥元不改。只有謪仙稽古堂，兵烧水毁草树荒。二大夫家有孙子，去珠复还堂再起。朱薨碧瓦拂金波，牙签玉轴柱银河。山鬼吹灯听夜诵，秋免献颖供晨哦。向来二李名父子，今来二李佳兄弟。鶺鴒双去集上林，李家大夫看二二。"}
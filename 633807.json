{"id":"633807","title":"乙卯五月素敷谒选赴都相晤于九成台畔四十字赠行相喜相勉之私非四十字能尽然素敷随事躬省栽培德行虽得时向荣以慰北堂之欢又能端悫克慎不堕青云之志只在回光返照中耳","dynasty":"明","author":"释今无","text":"道结莲花社，情连中表亲。有才堪入世，期汝岂同人。捧檄原高志，求官莫为贫。诗书敦至德，努力扇清芬。"}
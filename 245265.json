{"id":"245265","title":"里人俞退翁自号南山南菊逸赏赋诗以道其志继","dynasty":"宋代","author":"汪炎昶","text":"山人旧隐南山南，家具惟存赋诗笔。翁浮清醖夜□云，菊泛寒香秋满堂。模放已逼东篱真，经营况似南村宅。懒从乾藓渍窗户，豪厌羔云黏几席。铜鞭敲□秋韵铿，蕙账轩寒晓光寂。张公十策未风云，周家六典姑泉石。此与渊明亦何似，似处难将语凡客。世间调上涴人衣，明日云深惆怅极。"}
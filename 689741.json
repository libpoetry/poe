{"id":"689741","title":"送陈彦博编修归省","dynasty":"明","author":"张以宁","text":"紫薇老人积素翁，有客毫端飞绛虹。长吟北征窥杜子，忽跨东海逐任公。高风祈水波浪白，初日抟桑天地红。锦袍独酌金鳌顶，笑晲一粟浮杯中。我家神山海上头，昔交先公三十秋。几年不归父老忆，万里复送郎君游。白鱼青笋上亲寿，紫蟹黄花销客愁。明年老夫亦东耳，草堂小结并沧洲。"}
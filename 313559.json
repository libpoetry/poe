{"id":"313559","title":"摸鱼儿·铁门关道中记那丝尔语","dynasty":"现代","author":"卢前","text":"问娲皇、情天何属。人间有恨难补。铁门关外迎郎石，当日坐望痴女。凝望处。叹红泪空啼，一别成辜负。枣娘千古。但不少恩仇，分明怨恨，哈萨客能赋。流波碧，孔雀双成飞舞。曾经几度寒暑。界儿要重千金诺，便教死生相许。君记否。已四海一家，同命心当与。出关东去。看素帕缠头，绣花满帽，欢笑尽情侣。"}
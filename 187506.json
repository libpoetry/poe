{"id":"187506","title":"趣刘倅对与建第","dynasty":"宋代","author":"刘宰","text":"鷦鷯巢枝宽，大鹏渖海窄。不齐物之情，大小贵安宅。一区扬子云，衡宇陶彭泽。何妨轮鞅稀，所憎廛市迫。吾宗携家来，寒暑已屡革。寓舍得贾区，开门即广陌。四邻共壁立，而无藩墙隔。尽通燔炙芬，夜悉笑语哑。麕于窘宾朋，雨立愧臧获。傅闻三径地，经始得长策。良材蔽川下，赋唐非难索。露廪发陈积，香饭流匙白。群工闯户外，拱手听规画。愿速大厦成，却展搏风翮。"}
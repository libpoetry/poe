{"id":"675825","title":"操舟行","dynasty":"明","author":"徐威","text":"半生操舟江海上，不求长年告来往。戏看波浪跃杯醪，百尺高帆疏着襁。突然天末鸣飓风，舟子篙人俱改容。戙戨不受林樾诏，肝胆始落层冰中。大呼江神与河伯，翊我楫。回首黑云暂敛衣，巳觉心头点腥血。书生豪气何不除，裸浮青草还具区。不为冥冥护通儒，耐可持文随鯈鱼。"}
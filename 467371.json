{"id":"467371","title":"忆春荒二首","dynasty":"当代","author":"林英男","text":"流年运转至休囚，户落平原叶正秋。摩顶淩风趋跣足，挑肩沐雨喘鹅喉。清明三月茹薇蕨，病馑无辜堕洫沟。邻里举家逃饿罪，焚琴煮鹤葬同抔。空街蘖草当时发，袅袅炊烟几缕收。鬼唱磷荧千点漆，星沈野黑一江愁。雷欺漏屋惊饥鼠，节逼春耕卧病牛。暮薄危堤荒寨矮，归巢稚丐聚桥头。"}
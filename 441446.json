{"id":"441446","title":"百字令 唐晓澜","dynasty":"当代","author":"梁羽生","text":"飘萍倦侣，算茫茫人海，友朋知否？剑匣诗囊长作伴，踏破晚风朝露，长啸穿云，高歌散雾，孤雁来还去！盟鸥社燕，雪泥鸿爪无据。云山梦影模糊，乳燕寻巢，又恍重帘阻。露白葭苍断肠句，却倩何人传语？蕉桐独抱，霓裳细谱，望断天涯路。素娥青女，仙踪甚日重遇？"}
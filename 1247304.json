{"id":"1247304","title":"予壮年时幽居山谷尘俗罕接惟与泉石草木为侣日徜徉其间醒悦心目而已年老力衰世移事改向之醒心悦目者反足以损灵乱思矣盖所养于中者既异故应于外者自殊是以石失其贞而存其乱木失其美而存其恶泉失其清而存其污草失其劲而存其弱理固然也因成律诗四首以泄胸中之郁抑呈录同志庶知比兴之有在焉 其四","dynasty":"元末明初","author":"蓝仁","text":"弱草不堪扶，晴沙路更虚。因风长自偃，得雨始微舒。车马频年路，牛羊几处馀。生成由造物，留补烧痕疏。"}
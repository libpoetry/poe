{"id":"405146","title":"一剪梅","dynasty":"近现代末当代初","author":"田遨","text":"底事长吟又品评。半是闲情，半是痴情。迦陵磊落纳兰馨。才也纵横，泪也纵横。爱国诗篇照眼明。人自峥嵘，词亦峥嵘。词如明镜照人生。时代阴晴。人意阴晴。紫蔗青梅甜与酸。味有多酸，美有多端。柔肠侠骨入词笺。红豆情牵，宝剑光寒。最爱清词境界宽。青藏征鞭，台港归船。而今一洗旧山川。春水添蓝，秋叶添丹。"}
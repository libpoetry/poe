{"id":"464282","title":"摸鱼子 旅杭柬伯琴","dynasty":"当代","author":"魏元旷","text":"暗尘遮断瑶池路，飞琼閒与游戏。玉笙幽咽参差韵，禁见落花飘坠。亭皋地。怅无限婵娟，各样含颦思。浮沈雁字。更冷露城砧，明河楼角，零乱几珠翠。青裙约，已了还香山愿。灵峰偏自留滞。隔邻幸住当年伴，耐可枉谈心事。怎奈是。唾绣鸳鸯，妨却深深刺。秋风铅泪。叹扇里骖鸾，林间弹雀，谁解弄波意。"}
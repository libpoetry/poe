{"id":"449891","title":"夜听断竹风咽","dynasty":"当代","author":"崔荣江","text":"夤夜失喧阗，嚣尘应梦别。耽情沉荻枕，梦里双双蝶。倏忽掠罡风，戛何声咽咽。循窗望野黑，云著天边发。空陌又空城，应无哭夜舌。乍忆径边林，日前竹新折。凄凄应此声，一恨折高节。吾身惭比拟，亦有苍凉觉。寒凉经数秩，未朅心头热。与竹既同生，意气安相缺。俗愚并凌欺，拍案檀香裂。吼作风竹声，直欲行云遏。"}
{"id":"111524","title":"崇法寺·外闻云际山","dynasty":"宋代","author":"韩缜","text":"外闻云际山，中有古招提。新秋喜远览，锐意穷攀跻。出郭值微雨，凉风晓萋萋。陂陀越大岭，沙路净无泥。野活稻田秀，耒耜洞沟畦。登岑复入谷，渐过西山西。举首望华屋，双岸郁相携。虚桥烟霭，峻卷闼排虹霓。下马踏危级，褰裳涉修梯。超然层阁外，仰视穷苍低。俯眺亦人有，森森乔木齐。喧嚣从吏语，嘲唽惊禽啼。既饭复搜讨，林间得幽蹊。岩阿访灵迹，大士常高棲。古殿蚀苔鲜，丹青暗尘{翳羽换土}。俯身践危蹬，侧足缘深溪。老树阴潭黑，风修乱蝉嘶。悬泉洗阴壁，莹色如玻瓈。佳观诚可恋，迟留惧颠挤。扪萝出天险，始免魂神睽。缓步凌巀嵲，双旌随杖藜。回瞻花雨地，已被烟云迷。顿辔下平陆，晴川留马蹄。新篁映碧宇，野寺临长堤。乘倦驻归策，荒园步柔荑。婆娑两高树，磊落垂红离。汲井漱甘液，拂尘观旧题。出门尚斜日，隐隐闻城鼙。胜概亦陈迹，茫然失端倪。为诗记仿佛，吾友无诃诋。"}
{"id":"433061","title":"安阳十景 清水洞","dynasty":"近现代","author":"奚铮","text":"清水半山别洞天，太湖浩淼入云天。崎岖顶上三茅寺，九曲门前挂一鞭。杨柳依依隐翠微，广圆十亩背山矶。晚钟深寺朝墩上，犹忆中书旧衲衣。南渡侯封霖雨滋，鱼龙争竞聚湫池。泉深八角从无竭，老虎冈前老树枝。斗室堂堂号半山，李桃万树紫云湾。怡园相对池鱼跃，禽鸟飞鸣乐往还。浅草平崖集暮乌，一丘古冢号葫芦。荒城湮没无人迹，长使安阳座椅孤。一枝椽笔矗嶙峋，古秀千年状逼真。造物忌才峰破顶，透天仍屹有文人。"}
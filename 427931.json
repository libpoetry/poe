{"id":"427931","title":"小重山令 劳动节后一日，戏剧学院研究班为我设高座，太似卅九年前在觉园听谛闲老和尚说法时情景，惶愧不敢当，遂自撤去。并用蕲春黄先生侃寒食游高坐寺韵，赋小词以纪之","dynasty":"近现代","author":"龙榆生","text":"桃李阴浓一径微。看看朱实满，敞柴扉。十年树木定成园。东风好，世界总芳菲。信得愿无违。灵光惭鲁殿，笑巍巍。壮怀同逐晓云飞。殷勤意，寸草报春晖。"}
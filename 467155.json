{"id":"467155","title":"梅梦四首","dynasty":"当代","author":"陈忠平","text":"久怀林下志，检点梦心情。五亩宅能买，一溪云自耕。枝经风剪直，霜殢月痕清。更待雪华动，萧窗书几明。不必殷勤护，经寒乃长成。一枝新腊破，十里暗香倾。独许松和竹，相怜我与卿。黄昏传密信，莫把世人惊。廫夜动幽思，溪头寻旧盟。临风凭卓立，弄笛且孤鸣。瘦骨不相弃，枯肠赖汝撑。真当沈一醉，杯酒照平生。香气侵灯晓，孤山梦一惊。曳枝春妒我，化雨孰怜卿。风骨非关傲，乾坤只许清。且偕冰雪隐，那管蝶心情。"}
{"id":"291483","title":"金缕曲·剑公结婚之前数日，成金缕曲一阕，感此新欢，顿触旧绪，音极凄艳，索为和词","dynasty":"现代","author":"高燮","text":"恨逐秋风去。纵频年、天涯飘泊，芙蓉北渚。红烛新欢圆好梦，今日旧愁无与。尽抱得、名花解语。我欲赠君无所赠，拟留声、及其关雎贮。歌一曲，双双伫。回头故国皆离黍。唤卿卿、相将携手，一托处。私爱公仇难舍却，把剑同看牛女。试仰诉、神仙伴侣。满地胡尘谁净土，问几时、汉日光如许。定情后，凄吟绪。"}
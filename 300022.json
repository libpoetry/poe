{"id":"300022","title":"金缕曲·词苑春风老","dynasty":"现代","author":"喻蘅","text":"词苑春风老。尽纷然、升平粉墨，莺喧燕噪。博士词综推新帜，持论清深精到。二十载、鸿编酬报。标举传薪三四代，将百家、隽品搜罗了。言改革，安毋躁。九州今日同温饱。看枢廷、澄清揽辔，英才多少。我欲因之梦寥廓，诗国梦回春早。呼俦侣、讽歌吟傲。针砭文章关郅治，梦神州、处处新风操。晋稀秩，凭君较。"}
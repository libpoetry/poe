{"id":"1110901","title":"又和秀野二首","dynasty":"宋","author":"朱熹","text":"愁阴一夜转和风，晓看花枝露彩浓。觅句休教长闭户，出门聊得试扶筇。物华始信如诗好，春色方知似酒浓。多谢邻翁笑相迓，为言晴暖更过从。江皋晴日丽芳华，翠竹疏疏映白沙。路转忽逢沽酒客，眼明惟见满园花。望中景助诗人趣，物外春归释子家。向晚却寻芳草径，夕阳流水绕村斜。"}
{"id":"696853","title":"行香子 和朱少宗伯兰堣","dynasty":"明","author":"俞彦","text":"石火荣华。有甚争差。到收场、谁擅行家。波波鹿鹿，要博人夸。似鼠拖肠，蛙鼓腹，蚁排牙。前因若有，造物偿他。更何须、墨水些些。几多才子，终老烟霞。任蜣抱丸，乌吓腐，蟹爬沙。富贵轰雷。西市寒灰。后来人、恁不思惟。常扃眉锁，惯织心机。有九牛毛，双虿尾，五羊皮。因闲细数，多少凄其。恤宗周、嫠妇空悲。昨朝有客，笑我愚痴。道一无能，三不可，七皆迷。"}
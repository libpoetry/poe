{"id":"688965","title":"偶书","dynasty":"明","author":"何吾驺","text":"借火提灯恁认真，花开水落去来因。分明昼夜通知处，别有西方现圣人。血肉原来幻海尘，出头暗里自机深。碾冰煎汞殊相似，不是淘沙不见金。拚断恩仇平等看，眼前灭念触灵光。万缘若便当时歇，透体琉璃照肺肠。大道繇来圆更圆，五帝三王治半边。万古悠悠生对灭，灭中消息与谁传。"}
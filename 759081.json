{"id":"759081","title":"金缕曲 用两当轩韵咏落花，乃祖父命书院课题，戏效之。","dynasty":"清","author":"俞庆曾","text":"慢把鸭锄放。小楼头、绿阴浓遍，倚栏怅望。一缕情丝烟共化，春水此情难量。都付与、啼鹃怊怅。不信东皇情最重，五更风、竟把花魂葬。空剩得，彩幡荡。前生本在蓬莱上。返瑶池、回头俯视，人间景况。雨妒风欺归亦好，尘世本来多恙。休苦恋、朱门蓬巷。后果前因难细问，意迷离、且醉青纱帐。任花底，金铃响。"}
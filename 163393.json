{"id":"163393","title":"龙鹤山·龙吟兮九渊","dynasty":"宋代","author":"程公许","text":"龙吟兮九渊，鹤唳兮九天。飞仟兮下寥阔，鹤可驭兮龙可鞭。白云兮坌谷，飞泉兮鸣筑。掇瑶草兮帝庭，搴琼林兮木末。问老仟兮何为，珠庭宴兮悦避。启琼笈兮探道帙，盼灵童年兮往授予之。粲仟李兮芳奕叶，主斯文兮千岁期。信嵩岳兮峻极，繄甫申兮孕质。彼圩顶兮尼丘，非毓圣兮何述。伟兹山兮万仞，独载英兮一家。下培塿兮何有，上帝阍兮可排。龙奋髯兮翔骞，鹤整翮兮褊褼。"}
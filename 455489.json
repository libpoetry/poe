{"id":"455489","title":"摸鱼儿 香格里拉","dynasty":"当代","author":"张力夫","text":"向高原、白云为伴，赤橙分色秋岭。延绵起伏围中甸，瑶草碧铺千顷。天路迥。见湖畔悠闲漫步牦牛影。溪流隽永。念八骏逍遥，穆王迷眷，定是眼前景。瑶池宴，王母笙箫记省。歌吟悲意谁领。绮霞收敛黄昏后，幽梦一怀清冷。群籁静。但相伴伊人凝寂良宵永。星河耿耿。正飒飒金风，莹莹玉露，沉醉不甘醒。"}
{"id":"444513","title":"八声甘州 长白山天池","dynasty":"当代","author":"王蛰堪","text":"忆浆熔地耸弄神工，平波逼云霄。恍仙人来去，天边风月，鹤背箫韶。浴罢琼妃漫舞，珠玉泛香潮。化作山巅雪，长伴松涛。终古游踪罕到，镇伤心词客，来会娇娆。怅人寰莽莽，无地避尘嚣。怎掀翻、悬天明镜，照世间万象判人妖。偕归隐，履他年约，且待相招。"}
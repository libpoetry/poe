{"id":"461891","title":"塞孤·街头的微型骷髅 西班牙艺术家 Isaac Cordal","dynasty":"当代","author":"添雪斋","text":"履长街、独息归其穴。一把披荆残骨。一夜风魂生槁叶。怀抱著、秋之蝶。春之尾、夏之丘，终等到、冬之月。照戈多者，来影明灭。颓址立死生，销铄观波劫。陌上繁花谁说。只在无家声里歇。尘化也、髐形裂。窥幻昧、界三千，还记否、深眸澈。梦中人、白发如雪。"}
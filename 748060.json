{"id":"748060","title":"与澹仙论诗即题其集后","dynasty":"清","author":"李宗瀛","text":"我法贵简要，万变中有我。单言扼其吭，拊背无不可。春华谢嫈嫇，秋实结{女卮}婐。匪曰吾能之，有志窃颇颇。子诗咄相逼，力猛心则果。瘦硬藏敷腴，排奡由帖妥。奸觉嫱旦媸，勇失贲育惈。波涛荡荡潏，垠堮外?閜。余子走且僵，旁观测亦叵。吾尝摩厉须，强项弗为下。神龙抱变化，跛鳖追㝿㝾。纵矜扛鼎雄，终掇绝膑祸。朔风起广莫，尘沙扬堀堁。执手临高台，怀古涕双堕。乾坤出溟涬，星宿困?簸。高偪帝天闻，近狎羲女唾。慷慨为歌诗，豪情郁无那。善喻取庚桑，藿蠋与鹄卵。鞭心策新进，逊志振昔惰。杜韩有涯岸，一试航海柁。"}
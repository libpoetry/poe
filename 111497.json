{"id":"111497","title":"作歌咏苏云卿","dynasty":"宋代","author":"詹体仁","text":"东湖湖面波渺瀰，东湖岸上春土肥。先生鉏云明月晓，种来蔬甲今成畦。把茅萧萧环四壁，此身不原人间识。乾刊清夷那复知，寸心杳渺黄尘隔。故人子房今九云，交情不断江湖滨。江西使漕却驺骑，帮作敲门问字人。黄金百镒笺一幅，多谢春风到茅屋。君为使者吾邦民，见君容我更樵服。故人与我情重哉，君且归矣明当来。明朝启扉人不见，黄金不动书不开。使者持书三太息，封书径上黄扉侧。翩翩鹤双云冥冥，空薇湖山访行迹。向来桐江严子陵，曾得故人双眼青。芒鞋却踏京华路，太史惊夸说客星。先生得书掉头去，并此湖光不回雇。梦夫孀妇截髻鬟，亦有老大闺中女。"}
{"id":"572923","title":"七夕招黄道元丘长孺陶孝若张伯寔王遗狂十弟平子饮小斋得衫字道元先以诗来率尔奉答道元永嘉人余时以仪曹改司封","dynasty":"明","author":"袁宏道","text":"掖门清露滴松杉，暮直归来口尚缄。斜月乍临移酒盏，凉风忽起换蕉衫。桐江我记从前路，雁宕君居第几岩。官舍未容投辖饮，误将尘土换冰衔。"}
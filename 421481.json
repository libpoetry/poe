{"id":"421481","title":"多丽 登水际竹邀楼有感","dynasty":"近现代","author":"吴嘉谟","text":"好江山，相逢一笑开颜。正落日、樵兄渔弟，歌声流出溪湾。林擒无力红艇小，野簖初收白鹭闲。明月不来，沧波无极，尊前莫漫唱阳关。门楼外，山形依旧，独鹤几时还。空留得，白云天末，黄石人间。我本是、去年崔护，经秋饱看烟鬟。题诗笔、蘸峨眉翠，斸药苔、欺竹泪斑。沙嘴捞虾，殿头扑蝶，并将心事付孤鸿。一层土、斜阳独倚，身世况多艰。悔不似，模棱老子，生成痴顽。"}
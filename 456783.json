{"id":"456783","title":"满庭芳 赋得缅怀周恩来次淮海韵","dynasty":"当代","author":"程滨","text":"案上江山，灯前民瘼，一丸凉月移阶。急霜狂雪，兀自苦低徊。尊俎生涯付与，盐梅里、老病相催。神州霁，谁知契阔，不见旧恩来。胸怀。成往事，从容莫测，于邑难猜。愧君身西去，我在南开。岁岁清明近了，算几度、雨转风回。千秋下，登临堕泪，碑上锁青苔。"}
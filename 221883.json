{"id":"221883","title":"学古堂为毛应叔题","dynasty":"宋代","author":"冯时行","text":"昔人性嗜古，服用皆古先。有虞作漆器，弊碗历世传。货赀以得之，其费溢万千。孔席伯夷杖，乾没乃复然。家贫遂行乞，犹丐九府钱。此语虽诙嘲，义理兹可研。学古学其心，其用则蹄筌。轩辕骑苍龙，舜入九嶷巅。古意已寥廓，如酒醨其元。君生万世下，劫火经几燃。作堂表佳目，意与开辟连。譬如引猿臂，踶跂摸苍天。虽则如上说，胶谈岂称贤。今人亦古人，面目等媸妍。饥食寒而衣，天地靡变迁。浇风扬末尘，胡为莫洗溅。忘机便神守，抱朴贵纯全。六籍灿日星，泓泓圣贤渊。滑净一几神机妙算，羲皇列吾前。薰染庶可久，膏肓傥其痊。闻君憙事者，有子鸾凤骞。作诗助鼓譟，吾徒俱勉旃。"}
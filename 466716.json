{"id":"466716","title":"河间两首 谒汉博士毛苌公墓","dynasty":"当代","author":"吴金水","text":"春风时送鸟关关，漫道坑灰不复燃。大野苍苍三万里，长河浩浩两千年。若非真隐亨苌继，谁共离骚日月悬。我向坟前长肃立，心香一炷奉先贤。虎掷龙拿一百年，彼苍无意辨愚贤。骊珠已被痴儿碎，如意还教蝁子传。回首不堪清后史，寄身况是劫中天。此间高冢何人葺，读罢新碑绪万千。"}
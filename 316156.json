{"id":"316156","title":"玲珑四犯·天际归舟","dynasty":"现代","author":"谢觐虞","text":"天际归舟，悔负了梅花、楼畔望眼。鼙鼓惊心，愁过垂灯春浅。憔悴药裹炉熏，剩一笑枉酬相见。说带围珠影，偷销病骨，早孱秋燕。重逢百事抛恩怨。熨鸾衾、夜台争暖。玉铛缄札分明在，隔了万重云雁。此去水驿山程，可入瑶钗心念。拚断肠难续，花雨散，蓬莱远。"}
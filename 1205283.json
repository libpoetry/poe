{"id":"1205283","title":"八声甘州 舟次垂虹寄玄洲许道民","dynasty":"元","author":"张雨","text":"柳洲冰未浣柰春寒，仙风引归槎。渺云岑天末，烟江雨外，犹认渔家。独酌瓦瓯篷底，谁与饭胡麻。疑听松风响，水宿蒹葭。天上春愁鹤发，许一庵闲地，坏衲双髽。笑清狂无赖，痼疾是烟霞。念葛洪、移居辛苦，甚左郎、容易问丹砂。凭传语、空山流水，深护桃花。"}
{"id":"623594","title":"孤鹄篇四章","dynasty":"明","author":"欧必元","text":"有鸟有鸟，出于琼林。何以求之，中道酸辛。朝鸣共雄，惠此好音。爰居爰止，玄圃之岑。有鸟有鸟，越生四雏。虽则四雏，匪我鸣鸒。漱芳茹实，雍雍瞿瞿。瞿瞿伊何，邦家之需。大火既烈，有实其离。爰启我堂，我樽我罍。青青子衿，揖让先后。介我眉寿，饮我□□。何以献之，玉斗金卮。何以祝之，松柏为期。何以颂之，于万斯年，为母是师。"}
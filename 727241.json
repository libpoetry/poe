{"id":"727241","title":"七夕宴宣猷堂各赋一韵咏五物自足为十并牛女一首五韵物次第用得帐屏风案唾壶履 帐","dynasty":"南北朝","author":"陈叔宝","text":"锦作明玳床，黼垂光粉壁。带日芙蓉照，因吹芳芬拆。织成如缋采，琉璃畏风击。秦宫得绝超，汉座殊斑敌。已罗七俎满，兼逢百品易。张陈答赠言，梁室齐眉席。蕴仙此还异，掌漏翻非役。侍臣乃执捧，良宾乃投掷。贤舍观穴踵，瓜田睹蹑迹。矩步今有仪，用此前嘉客。"}
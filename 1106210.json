{"id":"1106210","title":"句","dynasty":"宋","author":"王安国","text":"槛外风吹前渡语，江边影落万山灯。半空月上方清澈，万里潮来自沸腾。孔明勿问襄阳庞。因郎憔悴却羞郎。谁使诗仙来凤沼，俗传贾客过鸡林。倾家何计效。风暄翠幕春沽酒，露湿筠笼夜卖花。当时徐氏擅笔墨，夜围梦堕空中筛。方竹同吾操，端然直物间。江田百顷春风种，山果千株夜雨涵。半夜楼台浮海口，万家箫鼓递江风。平地风烟飞白鸟，半山云木卷苍藤。海鹏未击三千里，天马须归十二闲。宫殿影摇河汉外，江湖梦断鼓钟边。北海知天谕牛马，东方傲俗任龙蛇。九月清霜送陶令，千年白日见滕公。山围燕作画图出，水作夜窗风雨来。坐啸月华青嶂外，徐吟帆起白云边。"}
{"id":"449766","title":"辛卯年岁杪冬寒于塞上野望","dynasty":"当代","author":"崔荣江","text":"朝暾倏忽开澒洞，听有裂冰醒寒梦。早起路车碾凝辙，凝辙咿呀频呼痛。客裹羽绒晨光里，油门轰却白烟起。车迎凌冽戛如刀，刮削霜窗十八里。冻郊寥廓开远目，九霄半阴云相逐。远山起伏小弹丸，抬足似可为蹴鞠。曾经山黛转灰黄，极目寻来无点绿。停车驻足地犹寒，试就泠风射目酸。村廓百家灶烟袅，搅扰还教日光残。乌云掺杂愈浓黑，霎时天上滚湍湍。初生玉屑细如沙，复生万絮乱飞花。青冥一幻作混沌，乾坤顿失百万家。许是冽寒栖不住，琼枝折断堕乌鸦。客便平生喜飞雪，可惜冲寒凭热血。塞上风刀何堪拭，一拭恐将指横截。怯紧车门开空调，隔窗忍听风呜咽。漫天风雪不可望，已是琼琼盖苍茫。我有闲心观此景，犹惧堆雪阻行藏。滕六淫威遮汗漫，我身蝼蚁不得狂。呜呼哉，归去也。且归寒舍红泥炉火爇酒浆。"}
{"id":"311337","title":"雨霖铃·衰兰歌绝","dynasty":"现代","author":"刘永济","text":"衰兰歌绝，剩魂销到，乱水凄叶。重湖万点狂雨，惊梦里、鱼龙悲咽。绿冷蘅皋问几，见湘灵芳褋。但万里、千里关河，断莽斑斑鬼雄血。西风惯与愁肠结，向酒边换却清秋节。吟怀早是凄苦，争忍听、故山哀鴂。暗幌衰灯，往事纷纷眼底明灭。只赚取无限苍凉，诉与残宵月。"}
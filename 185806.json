{"id":"185806","title":"察罕布哈忠翊父殁王事母表门阖本官弃职侍养","dynasty":"宋代","author":"陆文圭","text":"王气初不限中华，至性未尝根六籍。门闾节行世所钦，父子忠孝天应惜。连环解玉理坚緻，老蚌剖珠光的砾。伯也执凤万人敌，血染征衣归不得。空留明镜照孤莺，妾颜如花心如石。发云渐兹无丝白，蓬首何曾御脂泽。北堂手植忘尤草，幸有斑衣可娱老。不须遗使寄富归，儿无远志归来早。事亲日短当爱日，只今三年已素蔷。宰予衣锦殊未安，温峰绝裾非小失。"}
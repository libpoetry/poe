{"id":"471333","title":"自坌道走居庸雪连峰百仞横障百折银色晃晃故来扑人中一道亦银铺也坐小兜冒以红毡疲骡数头匣剑笈书相后先冰气栗冽肌粟畾畾如南夏痱痤苦吟冻肩倍耸惫甚矣却赢得在荆关图画中浮生半日","dynasty":"明","author":"徐渭","text":"昨夜飞花苦不多，朝来起视白峨峨。一行裘帽风中去，半日关山雪里过。银髻望夫高入汉，玉屏随客折成河。中间一道明如线，四角红毡拥数骡。"}
{"id":"451374","title":"风流子 忆初遇","dynasty":"当代","author":"黄万里","text":"重洋游学罢，东风送，巨舸泊横滨。看蓬莱胜境，樱花未兴，屐声遥震，和服轻匀。蓦地里，惊鸿掠清影，大地破新春。迷梦初醒，云裳香泯，余风飘引，凝想娉婷。翩翩同舟去。偎芳处，脉脉一往深情。应是夙缘长系、鸿案祥征。却卅五年来，儿孙堂满，娇呼声里，笑话频频。享尽人间融乐，漫应前因。"}
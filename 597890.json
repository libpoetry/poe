{"id":"597890","title":"送钱明府之晋江","dynasty":"明","author":"林大春","text":"青门谁怅别，赤县汝之官。政识循良美，人称孝友难。艰危酬献璧，感激尽披丹。师帅今多寄，神君此共看。汉图百雉迥，周服七闽宽。迤逦刺同合，苍茫金粟寒。却疑洛形胜，犹是晋衣冠。东去连鲸鳄，南游愧羽翰。云垂秋缥缈，池泳晓潺漫。对月空悲谢，临风更忆潘。何当书系雁，应待纸回鸾。倘遇狂歌客，无劳访义安。"}
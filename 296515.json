{"id":"296515","title":"大圣乐·咫社月课，依玉田体，散仙先成，依韵和之","dynasty":"现代","author":"许宝蘅","text":"憾户风严，逗帷霜劲，更增寒趣。拥小炉细拨残灰，领略煨竽。往事都忘何处。问夜未央芜编展，且欹枕搜寻余几蠹。月又吐。映窗外秃枝，横斜如许。江郎惯吟恨赋。有多少贪痴生怨苦。任触蛮争斗，色龙曼衍，装点江山歌舞。却笑老来闲无事，向谁检神方教景驻。东华路。待春入万家烟树。"}
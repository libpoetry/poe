{"id":"375467","title":"贺新郎·本是多情者","dynasty":"清代","author":"蒋士铨","text":"本是多情者。百样为、无情懊恼，有情牵惹。小社寻春多少恨，所事心才输下。容易到、好天长良，夜恰是东坡尝荔。日绛纱、中白玉斜亚。任鹦鹉、隔帘骂。读书倦后填词罢，从此把零愁碎苦，尽情辞谢。更有甚于眉妩事，不但远山新画。须趁取、绿窗清暇，再玩衍期归妹象，算今年、居士应同嫁。绿衣汁、向他借。"}
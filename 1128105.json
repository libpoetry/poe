{"id":"1128105","title":"句","dynasty":"宋","author":"程师孟","text":"苍烟巷陌青榕木。七重楼向青霄动。阶前玉水供千指，钵里金沂饭百年。芍药□难种。城里人家半读书，学校未尝虚里巷。为报寻芳沽酒客，年年到此且徘徊。邻家不惜山中景，借与清泉作水帘。故国楼台千佛寺，新城歌舞万人家。高城落日龙吟角，远水浮烟蜃吐楼。欧冶池塘晴潋滟，越王山寺晓玲珑。天香世界荷花白，御果园林荔子丹。海上风流荔枝国，人间潇洒菊花天。行吟渐出蕉花岭，归梦应先荔子楼。最爱荔枝初熟后，人间都在赤城间。谁家楼台梵王宫，桐蕊桑花次第红。亭为新成号狮子，人曾旧隐作龙头。香焚薝卜岩云院，花发莎罗海山春。山自昔来多积雪，寺从兴后有遗风。江山自是长生境，城郭今为极乐坊。每日要忙须一到，夜深长是点灯来。收得一般潇洒物，龟形人送鹤书来。珊瑚花发客疑真。"}
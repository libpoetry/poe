{"id":"820460","title":"满江红    逖徐州感赋此阕","dynasty":"清末近现代初","author":"陈曾寿","text":"芒砀云边，荡终古、斜阳明灭。恨此地、一番经过，一番枨结。犹是当年兵与酒，可堪今夜人和月。看荒烟、莽荡古徐州，风云歇。温峤誓，沧江楫。包胥泪，秦庭血。竟萧然何事，笑人寂寂。伏枥空存千里志，碎壶独感平生烈。问何时、单骑去兜鍪，惊奇绝。"}
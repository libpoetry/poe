{"id":"844284","title":"吴氏吟香园八咏中六首 一 月池垂钓","dynasty":"清末民国初","author":"林朝崧","text":"密树荫清池，鱼乐君知否？平生江海意，一试钓鳌手。鸟啼白昼静，竹{土島}对楸枰。林深人不见，时闻落子声。寻春过小桥，杨柳青如许。黄鸟不依人，却坐高枝语。三月樱花时，仙京盛裙屐。曲槛忽逢春，似作海东客。缥缈壶中山，飞入竹林下。前临菡萏池，清绝宜长夏。既放篱下菊，又开水边蓼。秋色日日佳，诗兴添多少？"}
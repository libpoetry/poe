{"id":"691931","title":"城南题壁二首","dynasty":"明","author":"李濂","text":"赐免清朝分所宜，故园风月副幽期。四愁那似张平子，三黜还同柳士师。田径荷锄鸣犊晚，猎原吹角射禽时。振衣自笑年来事，野醉川吟更属谁。一自归来茹紫芝，每逢野老话襟期。中林结舍云光抱，别墅看花酒具随。学稼只缘糊口累，抛书才是息心时。行歌剩有古今思，瑟瑟晚风吹鬓丝。"}
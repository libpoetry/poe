{"id":"284297","title":"百字令·又题《帝女花》、《桃溪雪》两传奇后","dynasty":"现代","author":"洪炳文","text":"老天何苦，把佳人才子，艰难尝试。离合悲欢空簸弄，抛了盈盈清泪。宝镜重圆，绿珠竟殉，幻出离奇事。茧情词客，谱成双绝文字。堪叹逝水流光，繁华一瞬，回头无滋味。剩有茫茫身世在，不许闲愁搁起。故国沧桑，海疆风鹤，一例伤心意。卌首新诗，暂当仙佛游戏。"}
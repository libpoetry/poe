{"id":"463141","title":"南浦慢","dynasty":"当代","author":"林英男","text":"鳏鳏遗目，恨绵绵，喊父未启儿唇。廿载藤瓜秧断，今日哭馀温。瞳里烽烟尘暗，更青湖血海浸黄昏。正吴门抉目，兴亡王寇，过眼尽烟云。荷锸刘伶，多少个，紧随者，偏是我，来迟一刻对遗身。伏日生刍一束，雪纷纷，万里烟吞荒坟。不恨流年如梦，只恨梦无君。直到精禽翼折，海山平，独有伍潮存。杜血声吞，随月去，凝烟滴，泥中碧，年年恨冢泣孤魂。"}
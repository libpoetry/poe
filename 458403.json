{"id":"458403","title":"三月十九夜醉中电肖，问所寄酒达未，肖云正与诸友试此酒，皆已醺然矣","dynasty":"当代","author":"卢青山","text":"始我欲寄君，浩浩江南雪。期当酒至时，正值泥炉热。次我欲寄君，江南桃始红。君言行山侧，正坐桃花东；悄然出杯盏，忆我旧游踪。今我更相问，问此涂中觞。君言觞适至，恰恰入中肠；诸友聚一一，正作烂漫狂。寄此他乡酒，并此故乡心。知君留馀座，为我置一樽。"}
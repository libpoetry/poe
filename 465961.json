{"id":"465961","title":"端午二首","dynasty":"当代","author":"添雪斋","text":"一旦斯心为世摧，唯闻邑野式歌徊。钧天强遂逆民骨，末代堪承盗火灰。难释真红逢旰日，终于暗黑掩琼瑰。独来此夜颓风里，有汝精魂动暴雷。狂潮大地已封尘，六月风过第几春。新雨长街思旧貌，恻心氛滓炽中宸。残骸唯接神碑脚，盛世独酬天子瞋。莫笑芸生之苟且，灵歌不唱一言真。"}
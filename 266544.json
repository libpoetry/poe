{"id":"266544","title":"西河·琴弈双清","dynasty":"清代","author":"毛奇龄","text":"且慢记。琴心当日何似。只看绿绮绕孤桐，素丝未理。高山流水有谁听，离怀此际如寄。况花底，楸树子。旧枰在断垣里。空留遗挂紫檀心，琢成累累。横横直直试踌躇，几曾闲却纤指。是中意，诚莫己。良人惜未能此。追忆尔时佳致。或庶几、鼓瑟湘灵堪比。何况围棋张良娣。"}
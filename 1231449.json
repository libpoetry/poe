{"id":"1231449","title":"买犊歌","dynasty":"元","author":"何景福","text":"三家聚钱买一犊，晴雨无分轮次牧。跳梁穿鼻不牵犁，意欲养渠筋力足。今春教熟初下田，靷鞅在头?在肩。叱之则行呵则止，终朝一亩宁烦鞭。西来忽来答剌罕，却恨牵逃逃不远。左驱右逐拽下山，缚向旗干得银椀。三家聚哭无奈何，一人扶耒两人拖。新秧节出田草多，犊乎犊乎还遇时苗么。"}
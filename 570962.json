{"id":"570962","title":"有客四章章十句戏呈蒋三府","dynasty":"明","author":"符锡","text":"有客有客，在河之中。杲日其炎，零雨其濛。奚不过我，适焉从容。日之夕矣，命驾而东。此而不达，何以云通。有客有客，在河之洲。室是远而，一日三秋。奚不我过，适焉优游。日之夕矣，言返其舟。此而不乐，与吏为仇。仇不可执，乐不可穷。駪駪征夫，夙夜在公。民之劳矣，不适何奁。有酒沽我，言恊其恭。有虚其左，赵子来同。有嘉赵子，蒋侯之畴。匪利之贪，匪名之求。祝以匏越，利以名□。人亦劳止，胡不尔休。不腆余德，维二子之羞。"}
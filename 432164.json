{"id":"432164","title":"十二月十九日大雪抵平遥同卫耀东痛饮是日为余生日（四首选三）","dynasty":"近现代","author":"张瑞玑","text":"五十年华百不如，豪情未减鬓毛疏。车尘马足成何事，万里山川万卷书。腊残柳意欲回新，连日天寒又折春。好是征裘尚未卸，雪花马上逢生辰。醇醪一斗荐髯苏，磨蠍宫中命不殊。落拓如公成惯例，一生生日半江湖。"}
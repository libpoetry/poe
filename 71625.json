{"id":"71625","title":"齐天乐·自为形所累","dynasty":"元代","author":"姬翼","text":"自为形所累，寒饿交侵，赘疣何异。试究虚玄从初本，有一点圆明无际。尘缘漠漠，似千里晴空，幻生云医。仗此灵风，一时吹扫莫留滞。来之＊然，往焉适耳，从伊妆点，鼠肝虫臂。变化洪炉，存亡皆可，除外甚么堪畏。逢魔遇阻，驾神马＊轮，去留谁计。稳坐忘怀，始终凭此志。"}
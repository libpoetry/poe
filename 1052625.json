{"id":"1052625","title":"余宿鄂州崇阳县之麻步使仆问途曰西去七里至南楼山而余诗遂称南楼及过山有叟云彼南劳山余笑曰培塿之土人妄名为山又妄名为南劳予妄问彼又妄应予又妄听又从而妄言是俱为一幻然山为山而已曰南劳亦可曰南楼亦可而彼皆无所与物有故常予亦从其旧而已因复作偈寄心师师当为予一笑","dynasty":"宋","author":"彭汝砺","text":"高山人唤作南楼，便作篇章说事由。却得村翁亲说破，南劳即不是南楼。"}
{"id":"829417","title":"九日同龙山居士觚庵九兄四弟五弟七弟儿子邦荣邦直烟霞洞登高","dynasty":"清末近现代初","author":"陈曾寿","text":"累臣佳节苦相妨，岁岁年年供断肠。破壁攀天一端午，伤高啼泪六重阳。急难惊逢复壁中，鴐鹅今我不相从。午君枯寂申君懒，肯到西山第几峰。石鼎茶声沸冷泉，梦浮秋水欲黏天。栖迟却与龙山老，来共僧房半日眠。诸天龙象表嶙峋，洞口苏龛寂寞身。绝代?嵚郑重九，不应来作扫花人。"}
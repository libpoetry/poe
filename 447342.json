{"id":"447342","title":"将进酒","dynasty":"当代","author":"陈仁德","text":"君不见歌星扭腰夜登台，一曲艳歌万金来。君不见款爷久厌琼林宴，金屋新置海之甸。滚滚红尘漫神州，二十年间如闪电。我辈碌碌一何痴，犹自手持书一卷。不知滔滔名利场，富贵荣华瞬息变。人海茫茫苦奔走，幸有薄俸可沽酒。日日抱瓮醉一回，管他白云幻苍狗。住近峡江巴水边，十二巫峰碧插天。便欲携酒登高去，把盏醉舞群山巅。渝州三月春光好，诗人兴会嘉陵道。济济英贤灿若星，一时豪气逼苍昊。把酒快谈忘所以，举杯何幸逢知己。此中真趣妙难言，歌星款爷哪可比。玻璃樽中影潋滟，樽前飘然生万念。名利于我何有哉，不如二三野老一醉眠荒店。鸟鸣嘤嘤求其友，杨君杨君其许否。遥向荣昌重举樽，与君同唱将进酒。"}
{"id":"1123806","title":"怀明叔三首","dynasty":"宋","author":"赵蕃","text":"结交不在早，倾盖有馀欢。愧比陈蕃榻，犹吾陋巷箪。新来几日别，无计百忧宽。世俗轻交态，相期在岁寒。纷纷阅投刺，往往尽冠儒。岁晚见松柏，火炎知珷玞。寒厅怜我独，玉趾赖君迂。政尔如修竹，何能一日无。微风吹甚清，缺月照同盈。盘礴得露坐，喧阗嫌市声。何胜忆玄度，底处觅弥明。念我筠窗底，萧然榻正横。"}
{"id":"470093","title":"八月朔日王元直招集南楼送陈汝翱之东粤王玉生之清漳沈从先还姑苏徐兴公之建溪陈惟秦之聊城蒋之才之广陵余返白下","dynasty":"明","author":"曹学佺","text":"西风萧瑟动离颜，一树衰杨不剩攀。秋老几人犹白社，月明无主是青山。征途南北高楼外，客泪纵横杯酒间。此别纷纷难聚首，天涯那许梦魂闲。"}
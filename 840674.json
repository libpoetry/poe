{"id":"840674","title":"京江吴翁养臣曾梦至一山寺后过襄阳游玉泉山见寺内外风景宛如前梦室内器物陈列皆一一吻合寺僧言数十年前老僧圆寂遗命室内一切皆不可动久之未改遂證为再生之兆绘玉泉寻梦图徵题三首 其一","dynasty":"清末民国初","author":"夏孙桐","text":"大千世界感微尘，岂必三生尽有因。自是君家根器异，名川还见再来人。"}
{"id":"690122","title":"陪藩臬诸寅谒帝尧庙二首","dynasty":"明","author":"张吉","text":"律律荒山带浅流，维骖瞻拜古祠幽。帝仁本自同天覆，宗祀端宜到海陬。岩际未云先得雨，松阴当暑已惊秋。十年冠冕关心切，敢道归欤始胜游。十里香尘送綵旃，庙檐虚阁午云偏。山龙藻火天衣静，玉帛牺牲岁事蠲。历数百王虽继统，大猷千古绝随肩。摩空翠壁侔嵩华，总是中天石一拳。"}
{"id":"264901","title":"庆春泽·俄京纪事","dynasty":"现代","author":"王陆一","text":"璧月闲荒，华灯晚剩，繁霜悄变人音。一样横波，微风吹出楼阴。斜阳旗色双鸱外，是从前、浅草停琴。试重临、双桨红栏，容与闲心。还伊宛在情无奈，奈几回明漪，葭荻深深。飞燕飞劳，怜他分到双禽。明窗望去知将睡，又芬凉、长夜沉沉。托微吟、吹雪梨花，域外寒衾。"}
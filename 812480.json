{"id":"812480","title":"挽华香世媦","dynasty":"清","author":"那逊兰保","text":"三生文字结因缘，小照留题已十年。鲍妹才华今代谢，鸿妻绅范后谁传。春来人往愁无地，月缺花残恨有天。八秩重慈九龄子，翁姑俯仰倍凄然。伤心最是好人亡，林下高风想大方。回忆支期云惨绿，怕思梦境月昏黄。生儿育女俱烟散，搜画寻诗剩墨香。白酒数杯同泪奠，九原酸苦要分尝。"}
{"id":"812277","title":"吊监国夫人诗四绝","dynasty":"清","author":"江日升","text":"欲问天高天不知，千声血泪暗中垂。人间无意心灰甚，明月当空照冷闺。一盏明灯一帖明，傍缠灯影复相连。三朝茶饭尽人事，七尺梁间订后缘。虽然日月有时缺，难算今朝意外愆。自计此身无顿处，甘从地下结良缘。纵有百年亦是死，何如七尺完吾生。此生了却人间愿，南郭楼台北郭茔。"}
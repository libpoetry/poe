{"id":"233624","title":"雪中陈孔章招饮","dynasty":"宋代","author":"敖陶孙","text":"始秋我如京，褚中无所赍。萧条方逆旅，败履手自提。入门一曲几，尘暗乌皮低。平生实有恃，壮气千虹蜺。丈夫死则已，未互牛衣啼。以兹悟生理，得殿庶可齐。城中雪没靴，冻马不敢嘶。病夫亦怕出，登楼去其梯。故人知我贫，坐有一石韲。招要过庐下，春风破馀凄。老怀不胜酒，秩筵已如泥。感君一寒语，醉乡强攀跻。还归叱涂路，撑斤只杭梨。我策三十六，第一捐町畦。佩服今十年，墨化浙东西。惟有三宿恋，弱念牵方闺。常时过饭家，屋上瞻乌棲。勿轻一壶酒，踏冻谁为携。穷途见弟兄，感涕沾（蝶虫换角）觽。世情尚酬答，人事多乖睽。终焉愧闵嘿，夜卧三画脐。何时接绸缪，门徨炊家鸡。入舍更主客，愧无鹿门妻。"}
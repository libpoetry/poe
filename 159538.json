{"id":"159538","title":"天禧初侨寓安陆有宅一区尝于斋前手植橘树才","dynasty":"宋代","author":"宋庠","text":"昔年封蘖栽，生意颇柔脆。今兹见丹实，落落如星丽。斯果号难成，常踰豫章岁。孤根何为者，尚记吾庐地。蔽芾讵因棠，连蜷乃同桂。厥包千里遥，守舍重缇惠。金颗照病眸，霜津益痟肺。却算去里年，十听秋鸿唳。无复陆绩怀，宁图李衡计。他时攀树悲，讵减金城涕。"}
{"id":"742825","title":"咏史 其四","dynasty":"清","author":"章学诚","text":"仰看鸟高飞，再翱复再翔。养雏三十年，羽翼成文章。羽翼成文章，壮士胡为嗟嗟戚戚徒心伤。珍食盈案，咽不暇尝。拔剑出门，我马玄黄。壮心崛强，不肯伤悲。风吹棠梨，春日迟迟。上览高山松柏之苍苍，下俯黄河流水之滂滂。中有孤客徬徨而踯局，不觉潸焉泣涕之沾裳。"}
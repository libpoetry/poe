{"id":"978198","title":"爱梅歌","dynasty":"宋","author":"徐照","text":"紫琳联坳蘸黟漆，破帽笼头醉拈笔。解返冰魂化墨仙，青皇尽把韶华失。巧分六出騃滕六，迅折千葩怯殷七。笑笑先生懒学画，花光仁老毛欲栗。可笑梅山翁，一夜吟诗便来乞。无声与有声，画妙诗骚两清逸。见说鹅溪出好绢，谁能为买三百疋。长条短棘椒藟萌，折干稀枝瘦虬屈。画取西湖三两朵，摘索映空花不密。更画庾岭三十本，雪月风烟意非一。君不见翰林走旁访消息，寒城日日骑驴出。又不见杜老当年酒不。"}
{"id":"464601","title":"台城路 送钧任由桂林之柳州","dynasty":"当代","author":"章士钊","text":"卧游苦忆帷灯夜，江山暗怜人老。桂海今秋，榆关故柳，不改年时欢笑。百杯倾了。问抵得新亭，泪痕多少。记取明朝晓风，吹汝龙城道。炎方旧富谪宦，词家宗七九，残魂孤峭。千里江流，十年岭外，更想罗池古庙。平生拜倒。只三黜名惭，雁回猿啸。正北三千，望锦州恰好。"}
{"id":"273515","title":"沁园春·为俞慧殊题寒灯课读图","dynasty":"现代","author":"汪东","text":"画荻丸熊，古有是人，今复见之。想篝灯课读，声寒秋蟀，鸣机断素，候辨晨鸡。辛苦休论，艰危独喻，兰折唯欣桂有枝。神镫护，幸舟行屈曲，在水之湄。百年陵谷迁移。倘重到麻姑鬓亦丝。彼□人大盗，不操矛戟，承家弱息，敢堕门楣。回忆当年，小人有母，罔极难酬空废诗。披图看，甚高天厚地，局蹐如斯。"}
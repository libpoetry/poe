{"id":"811613","title":"秋日杂诗","dynasty":"清","author":"叶观国","text":"向夕长廊散步迟，砧声清切动凉飔。一绳宾雁初辞塞，三匝栖乌未定枝。秋意到门桐叶觉，客心中夜砌虫知。朝来买取黄华好，却忆东皋旧短篱。檐间余滴弄新晴，斗室闲观见物情。带露残蝉多羽调，阅人老树少商声。风寒卢水波痕减，霜落津门蜃气明。却喜书斋省缘扑，窗蝇就冻帐蚊清。"}
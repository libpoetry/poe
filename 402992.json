{"id":"402992","title":"贺新郎 湖帆德宫静淑夫人工画填词，尝作此调，以绿遍池塘草起句。湖帆既悼亡，和徵同作","dynasty":"近现代末当代初","author":"赵尊岳","text":"绿遍池塘草。伫蘋溪文波容与，倦怀秋渺。一抹痴云遮望眼，云外斜阳古道。忍付与吟笺赋稿。不尽伤离兼惜逝，博个侬木石柔肠绕。唱金缕，赏心少。鬓霜渐点青铜照。算几番功名尘土，等闲负了。劫后沧桑堪再问，凄绝影形相吊。到今日更无诗料。只办残山供粉本，总新愁旧恨嫞难扫。歌当哭，遮莫笑。"}
{"id":"843425","title":"八声甘州 连句再赋六忆 其六 去","dynasty":"清末民国初","author":"易顺鼎","text":"忆去时媚眼故看人，情波一分秋。渐铜壶滴尽，珠帘放下，残月当楼。忍见笼灯上了，欲步又回头。私祝朱扉槛，阻住莲钩。早又魂销尽也，只鸳廊屟迹，尚为郎留。怎丁宁忘了，明日早来不？裹瓜仁一方罗帕，在侬怀知是甚时投？相思味从新领略，今夜拚休。"}
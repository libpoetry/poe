{"id":"780149","title":"金缕曲 熙春台 十叠前韵","dynasty":"清","author":"叶绍本","text":"谁凿洼樽酒。耸高台、青山一桁，春岚浓否。磴道斜穿松霭碧，岩势直凌霄斗。认几点、螺痕烟九。古碣苍凉苔篆紫，剥龙文、自有啼咕守。朱栏敞、好俯首。沙虫人影平川走。看林际、孤城百雉，檐端抗手。径上六虚亭子望，云影天光都受。响琴筑、阶前螭口。瘦石幽泉争色相，更著花、老树枝无丑。策筇杖、倚危牖。"}
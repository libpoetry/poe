{"id":"1113123","title":"浪淘沙令 和上元王仇香猷、含山邵梅仙有焕叙别","dynasty":"宋","author":"张矩","text":"风色转东南。翠拥层峦。杏花疏雨逗清寒。钟阜石城何处是，烟霭漫漫。行旆已西关。一霎时间。芳樽聊复挽馀欢。明日断魂分付与，万叠云山。磬圆树杪，舟乱柳津，斜阳又满东角。可是暮情堪剪，平分付烟郭。西风影，吹易薄。认满眼、脆红先落。算惟有，塔起金轮，千载如昨。谁信涌金楼，此际凭阑，人共楚天约。准拟换樽陪月，缯空卷尘幕。飞鸿倦，低未泊。斗倒指、数来还错。笑声里，立尽黄昏，刚道秋恶。"}
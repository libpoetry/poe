{"id":"1030826","title":"淳熙戊戌将命广东侍亲携孥十一月至安仁留云锦驿一宿而去时晋卿侄偕行后二十三年分阃桂林晋卿主馀干簿复以是月来会于此把盏道旧为之怆然因成一诗示晋卿","dynasty":"宋","author":"蔡戡","text":"忆昨南游日，今馀二十年。扶舆潘母健，举案孟光贤。远宦徒劳耳，重来倍怆然。若非吾小阮，只影更谁怜。"}
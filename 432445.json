{"id":"432445","title":"寄呈千帆四首","dynasty":"近现代","author":"沈祖棻","text":"废院荒坛土地堂，公婆相对总凄凉。不应偶象还崇拜，惭愧他年一瓣香。退院高僧德罕俦，老尼成佛要清修。不持戒律逍遥处，土地公婆占上头。阒寂丛祠过客稀，灵风梦雨得同归。岁时犹享鸡豚供，圣女神孙一款扉。香案神龛自避风，公婆安稳坐当中。祇愁误作龙王庙，更被春来大水冲。"}
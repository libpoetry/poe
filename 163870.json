{"id":"163870","title":"木皮口纪事为故沔戎帅何进赋也","dynasty":"宋代","author":"程公许","text":"驱车木皮口，地接嘉陵市。山种郁盘纡，草木惨憔悴。昔在岁辛卯，大将何憨子。行营与贼遇，力战遂死此。道逢田舍翁，款曲问所以。卫目亲见闻，朴忠今无比。沉鸷老不衰，甘苦同战士。以此得士心，急难不相弃。阃制力主和，岂虞敌情诡。幣篚方交驰，羽书俄狎至。初冬二十五，坌人我内地。或渡河而也，或截路以伺。俄然干腹来，陡若自天坠。诸军抽摘余，精锐能有几。千兵仅乌合，转斗殊未已。可忍负将军，同生亦同死。落日尘土昏，鼓寒声不起。至今堆阜间，白骨犹纷委。语罢声悽哽，相顾同洒泪。念昔佐戎轩，世屯未云弭。主公极仁明，惨恻念此事。露章求恤典，爵子严庙祀。意将劝忠臣，为国当尽瘁。儒守陈西和，武将田与李。后先被褒录，名姓编国史。敌知吾有人，心宁不畏忌。自古重徂征，司命在主帅。季吒或非人，险阻那可恃。鸣呼数君子，一死甘若斋。推原其本心，死奚益於世。事大缪不然，舍生而取义。乃知丈人吉，易自有深旨。往辙忍复云，方来那得讳。长谣激凄风，鸣咽嘉陵水。"}
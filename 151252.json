{"id":"151252","title":"水龙吟·翼然新榜高亭","dynasty":"宋代","author":"严仁","text":"翼然新榜高亭，翰林铁画燕公手。滁阳盛事，何人重继，湟川太守。太守谓谁，文章的派，醉翁贤胄。对千峰削翠，双溪注玉，端不减、琅琊秀。坐啸清香画戟，听丁丁、滴花晴漏。棠阴画寂，细赓赓客，竹枝杨柳。只恐明朝，绨封趣观，未容借冠。尽江山识赏，盐梅事业，焕青颤旧。"}
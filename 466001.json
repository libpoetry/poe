{"id":"466001","title":"生查子 星之章三首  星行者","dynasty":"当代","author":"添雪斋","text":"一瞬若千年，我乃星行者。我翼烬成灰，我影痴燃化。空空界外身，缚与繁华夜。原罪是深情，烙骨无从赦。愈夜愈堪归，星焰穿空裂。心魄袒如花，心骨清如雪。万古亦区区，思极焚身齧。不若漠然间，速请长相别。星火灭还青，灯火零丁几。同泊夜之眸，因果俱忘矣。冬风如是闻，落落菩提子。我已不能思，一缕尘埃起。"}
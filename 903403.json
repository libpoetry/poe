{"id":"903403","title":"临江仙 余年三十二岁在甲辰尝画七圈于纸揭之坐右每圈横界作十眼岁涂其一今已过五十有二怅然增感戏题此词","dynasty":"宋","author":"张镃","text":"七个圈儿为岁数，年年用墨糊涂。一圈又剩半圈馀。看看云蔽月，三际等空虚。纵使古稀真个得，后来争免呜呼。肯闲何必更悬车。非关轻利禄，自是没工夫。"}
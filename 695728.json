{"id":"695728","title":"汤义仍至闻丁右武已次扬州时邹尔瞻莅比部三月矣予将归岭外留赠三君子","dynasty":"明","author":"欧大任","text":"江东文物盛，千古足吾徒。岂必周司乐，何伤楚大夫。鴸虽怜远客，马自识长途。欲待群贤赋，秋风已忆鲈。太博曾封事，都官尚诤辞。风霜千字挟，江汉九歌遗。但可袁丝饮，宁知贾傅悲。扁舟吾引去，何以寄相思。"}
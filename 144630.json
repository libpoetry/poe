{"id":"144630","title":"天地无穷行","dynasty":"宋代","author":"释文珦","text":"天地无穷，人处于中，三才既兆，庶类皆通。至圣立极，万方所宗。如星拱北，如水朝东。垂衣则治，天下为化。孝慈道广，是谓大同。自兹而降，谋用昌崇，抹由此起，强弱相攻。上下分乱，莫知适从。匪兹礼义，曷能靖共。顺之者吉，逆之者凶。不能率此，斯曰颛蒙。穷通得丧，实维降衷。巧愚不与，系於遭逢。毋肆小智，以菑厥功。安时处顺，於焉考终。"}
{"id":"188310","title":"瑞鹤仙·赋情多懒率","dynasty":"宋代","author":"葛长庚","text":"赋情多懒率。每醉後疏狂，醒来瓢忽。无心恋簪祓。漫才高子建，韵欺王勃。胸中绝物。所容者、诗兵酒卒。一两时，调发将来，扫尽闷妖愁孽。莫说。杀人一万，自损三千，到底臲亶。悬河口讷。非夙世，无灵骨。把湖山牌印，莺花权柄，牒过清风朗月。且束之、高阁休休，这回更不。"}
{"id":"164012","title":"送仲嘉弟东归赴湖州长兴尉","dynasty":"宋代","author":"程公许","text":"乔松天与岁寒节，直从拱把禁霜雪。如君生小乐真筌，众说咻之莫能夺。青春闭合蛾眉怨，永日啖茹庖烟绝。交朋劝止秆尔为，我亦无言可说。老亲坐堂眉不开，姑请聊向人间来。人间可欲如涕吃得唾，此心久已同寒灰。太虚浮云漫尘点，明镜过景常往回。宰官士等人耳，舍喧取静非兼该。知君心量已超越，去尽障塞真奇哉。王城蜗屋欣再睹，烛尽鸦啼夜深语。云从投足窥吏曹，始知敝屣人争耻。长兴风物吾所羡，朝怒气扁舟晚嗖县。霜刃割鱼慎莫尝，唯有青铜可照面。我行作吏三十秋，日暮不归鸟飞倦。临分欲效昔人言，畏子机锋如闪电。出门挥手即江湖，猛利应无儿女恋。"}
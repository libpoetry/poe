{"id":"611232","title":"余濒行金陵诸词客分赋都下名胜兼傅之丹青壮我行色舟中无事披册展读忽然技痒赋寄酬之共得二十八景诗如其数 其七 景阳楼","dynasty":"明","author":"邓云霄","text":"景阳楼阁倚高峰，珠翠帘前列几重。狎客彩毫留夜月，妖姬丽曲乱晨钟。春归树老庭花落，运去龙沈野井封。自古登临多感慨，懒寻残碣问遗踪。"}
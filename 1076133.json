{"id":"1076133","title":"时宰生日诗六首 其五","dynasty":"宋","author":"周紫芝","text":"晏婴昔事齐，颇作君臣乐。魏绛欲安晋，赐乐乃备作。区区二小国，功利亦云薄。舜德本好生，皋夔坐酬酢。朱干舞堂陛，綵凤翔寥廓。大哉廊庙功，礼文灿交错。登歌奏郊社，率土被和乐。仁声沦肌肤，有识自忻跃。四海悉归仁，大信初不约。不拍洪崖肩，寿亦等山岳。"}
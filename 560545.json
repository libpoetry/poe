{"id":"560545","title":"题薛淡园竹和李琏韵","dynasty":"明","author":"徐庸","text":"薛君仕作府中倅，黄卷时时圣贤对。夜寒踏雪过南村，两目有光心不昧。红炉炽炭写君子，八法俱全固宜爱。李唐独数萧协律，有元惟许丹丘配。金壶墨汁呼酒饮，兴尽不比剡中戴。自从湖上话离别，寄赠殊方无杂佩。空追往昔赋形影，物是人非发深慨。鼠须小楷字蝇头，两度□歌不嫌再。秋云无定忽飞去，如意到手琅玕碎。一朝合浦见珠还，多□太丘能举废。烟稍露叶枝袅袅，彷佛横斜旧时态。独嗟诸老半沦亡，却喜风流阮□在。珍藏十□期永远，三寿屡登见鲐背。"}
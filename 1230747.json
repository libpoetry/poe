{"id":"1230747","title":"余自至元元贞间客杭得交子行父虽齿在余先甚款密也余往来于杭有年间归吴门每承以诗或书尺见寄今犹有存者其过山村翁诀别之诗按胡汲仲先生冢铭乃至大四年也越三十一年为至正改元始见其手迹于卢山甫家感悼之馀为作七言一首以附于后亦挽之之意云时余六十又四","dynasty":"元","author":"钱良右","text":"无家人拟地行仙，自号青霞小洞天。爱竹每留缘郭寺，吹箫时泛过湖船。诗魂渺渺波摇月，篆脚垂垂雨在川。老我犹能见遗墨，可堪回首断桥边。"}
{"id":"614652","title":"寿云间杨太母","dynasty":"明","author":"韩日缵","text":"九峰霞起半天赤，俯瞰吴淞平如席。峰前琪树发葱菁，琼干标云三百尺。遥见仙人彩云中，雾袖星冠照日红。手握金茎花似蝶，餐馀玉蕊色还童。金茎玉蕊何馥郁，萼华竞奏琅璈曲。剪綵为衣几样斑，裁云作鬓无穷绿。绿鬓双鬟白羽裳，蛇蛛的□黄金光。露浓仙掌珠盘荐，秋入璇宫烟月香。□□瑶姬檠秘册，宝箓天书不可识。鸾殿频传五色□，翠庭久注长生籍。须臾阿母驾飞骈，朱葩云□凌青冥。汉宫缥缈来青鸟，应为金门有岁星。"}
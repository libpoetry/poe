{"id":"67453","title":"游白鹿洞歌","dynasty":"明代","author":"朱多颎","text":"何年白鹿洞？正傍五老峰。五老去天不盈尺，俯窥人世烟云重。我欲揽秀色，--青芙蓉。举手石扇开半掩，绿鬟玉女如相逢。风雷隐隐万壑泻，凭崖倚树闻清钟。洞门之外百丈松，千株尽化炎苍龙。驾苍龙，骑白鹿，泉堪饮，芝可服。何人肯入空山宿？空山空山即我屋，一卷黄庭石上读。"}
{"id":"805466","title":"南浦 帆影","dynasty":"清","author":"候士骧","text":"风正挂蒲高，认中流、片影参差来去。半幅淡相随，澄晖里，划破几重烟树。回挝棙柁，沙湾绿转痕斜露。鸥倚鹭翘浑未醒，已过芦埼荻浦。软波帖帖轻移，渐微茫远逐，闲云飞渡。残照欲低时，江楼畔、应有消魂人数。离情无据，一痕摇曳留难住。霞敛遥山，奁翠暝飏，入月阴深处。"}
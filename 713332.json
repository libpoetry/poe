{"id":"713332","title":"王川南使君紫诠招同李宫詹山公袁通政密山梁太史药亭蓝山人采饮游灵洲予以事不果往诸公分韵及之仍同游韵八首 其七","dynasty":"明末清初","author":"陈恭尹","text":"石势嵯峨别一峰，隔江云影岫重重。人来彼岸先寻筏，壁护笼纱不为钟。闲以深杯邀顾兔，笑吹横笛起吟龙。宝陀自是千年院，偃盖当门见老松。"}
{"id":"285036","title":"锁窗寒·嘉州用梅溪体","dynasty":"现代","author":"胡薇元","text":"岸柳扶烟，溪鱼煮雨，水天新渌。龙游小县，地势曼迥巴蜀。泻长空乌尤塔边，乱流竞赴涪亭足。正锁窗慵起，梦魂难到，野沤沙鹿。投宿。江城曲。看媚眼波横，蛾眉峰蹙。悠悠往事，此意分明倾属。怅参差宵深露零，撷来豆蔻香盈掬。数归期暗想灯前卜遍鸾钗玉。"}
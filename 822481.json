{"id":"822481","title":"八声甘州 故乡人来，娄闻乱耗，夜窗听雨，倍觉黯然。赋示克群","dynasty":"清末近现代初","author":"周岸登","text":"怪骑秋一雨涨明河，凌波夜寒生。笑人閒儿女，天边牛女，相望盈盈。几见乘槎凿空，犯斗不占星。今古茫茫感，休访君平。多少残云心绪，记故山剪烛，曾话沈冥。向阳阿晞发，无梦到仙城。九回肠、依稀归路，待醒来、魂断隔江青。重携手，上窑台去，雁影秋横。"}
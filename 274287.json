{"id":"274287","title":"水龙吟·疚斋翁八十生日，不预称觞，逾月乃为此翁祝，用稼轩寿韩南涧韵","dynasty":"现代","author":"汪东","text":"共传水绘园亭，此中合有文章手。鞭丝帽影，承平年少，如今非旧。海内灵光，尚存鲁殿，岿然骧首。笑杜陵长羡，人生七十，彭聃事还知否。回指星辰北斗。聚光芒、宵筵如昼。平生抱负，离骚仆命，史公牛走。见说春风，后堂丝竹，递传杯酒。伫烟霞管领，更迟廿载，上期颐寿。"}
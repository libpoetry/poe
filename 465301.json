{"id":"465301","title":"念奴娇 题墨兰扇面","dynasty":"当代","author":"张崇光","text":"亭亭幽谷，问天家、声价何关弱质。尺幅潇湘秋色满，领取香名第一。现出风光，删除俗韵，要借骚人笔。素心何处，呼之或者能出。所恨纫佩情多，买山钱少，未构藏卿室。泽畔行吟芳袭袂，惹得豪华萧瑟。三径竹松，四时梅菊，可许论交不。开时紧记，抱琴来坐终日。"}
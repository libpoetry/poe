{"id":"267877","title":"望海潮·倚折元礼韵","dynasty":"现代","author":"江上青","text":"塔湾流速，江声风急，奇云乱叠山头。北固远蹲，金焦对峙，雨烟影里瓜洲。最怕动貔貅。听浪花迫击，快到中秋。愁尽终宵，起看残月画斜钩。何时脱却貂裘。走长城万里，壮气谁侔。乱鼓渐深，阋墙久斗，中原烽火难收。今更上层楼。见苍凉极目，隐约归舟。且自闲浇浊酒，醉后梦扬州。"}
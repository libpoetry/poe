{"id":"537147","title":"瞻美弟授太医院幕职时余有郧襄之命同归至江口而别占一歌为赠","dynasty":"明","author":"王世贞","text":"少不欲作赀，郎若黄次公。晚不能举明，经若菑川翁。公车旦请暮召试，唯挟轩岐书一通。乌纱角带绣练雀，小驷许踏长安红。无且药囊日提寇，何似角里采秀商颜中。东方小遗建章殿，何似陶令醉卧北窗风。耳边三妇但歌艳，眼底五陵谁解雄。有冠不必挂神武，留作漉酒归江东。汝兄开府谩言贵，挟影萧然下渚宫。"}
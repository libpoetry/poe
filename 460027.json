{"id":"460027","title":"水龙吟　听胡琴","dynasty":"当代","author":"卢青山","text":"渐从醉里偷声，寒池老叶轻摇坠。斜风欲到，野茅先动，忽成凛诡。急抖弯弓，遽揉劲索，戛然中止。转轻斜颈首，微开眼睫，方欲断，又低起。却叹谁家绝匠，作无端、浸回人意。萧萧逸客，吁嘻俯仰，合如亲寄。待问操家，依迷底事？了无回理。到声沉犹自，停杯侧帽，揩盈盈泪。"}
{"id":"93971","title":"题益公丞相天香堂","dynasty":"宋代","author":"杨万里","text":"君不见沉香亭北专东风，謪仙作颂天无功。君不见君王殿後春第一，领袖众芳捧尧日。此花司春转化钧，一风一雨万物春。十分整顿春光了，收黄拾紫皈江表。天香染就山龙裳，余芬却染山水乡。青原白鹭万松竹，被渠染作天上香。人间何曾识姚魏，相公新移洛中裔。呼酒先招野客看，不醉花前为谁醉。"}
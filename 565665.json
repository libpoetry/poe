{"id":"565665","title":"閒居多暇因集汉魏以来英哲高唱命曰诗言龙凤删述既成喜而有作一首","dynasty":"明","author":"黄省曾","text":"华镫炳往籍，千载玩斯须。因得披先咏，云日互光奇。嘉餐沆露英，洁把琼瑶枝。芙蓉映松篁，种绪各有宜。遐思宛可得，苦抱吾其知。删述群龙才，无忝万代垂。借问言何似，皓月明秋池。寄语挥毫子，骋驾毋多岐。"}
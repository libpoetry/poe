{"id":"281538","title":"双双燕·“一二八”纪念日感赋","dynasty":"现代","author":"林庚白","text":"日光乍减，更天际阴阴，隔墙云树。倭氛正恶，扑面春寒如许。长是吹愁不去。一二八、年时情绪。江南自古堪哀，况是招魂吴语。羁旅。芳菲又误。念过尽欢场，倦飞何处。黄金青史，莫再等闲孤负。三十头颅记取。算窥镜、朱颜能驻。垆边领略余温，镇把泪痕唤住。"}
{"id":"459192","title":"朗月行","dynasty":"当代","author":"卢青山","text":"天若有心必此月，地若有望必此月。一丸弹出碧峰间，万古清光辉宇末。游而可为通天津之水，吸而可为羽化之妙气。我驭心神为云车，驰巡周览群星家。帝垂衣裳眠阊阖，群星相语何喧哗。广寒之闺不可入，有人隐约雪帘遮，闻啜泣兮泪梅葩。苍穹碧草之原不可以驱马，银汉衣带之水不可以浮槎。彷徨独立，仰首长嗟。天地不仁，铸此离差。长风无翼，欻达海涯；云彼有心，竟尔不通我怀悲紊之如乱麻。蟪不及春，朝菌昧夕，持此孤怀，将何以息。"}
{"id":"403466","title":"水龙吟","dynasty":"近现代末当代初","author":"刘蘅","text":"遥天雁路深蜜，云开祇见斜阳度。阑干爱旧，低回慵倚，新尘尔许。脱粉桐枝，破襟蕉叶，自家吹雨。算秋声一片，为谁凄绝，愁著了，无消处。此日重拈诗句。怅残踪、黯然相遇。笺纹墨沈，酒香灯味，背人细数。梦醒方知，世缘空幻，多生痴误。拜莲天悔晚，流光水样，送年华去。"}
{"id":"658000","title":"往年寄无锡秦方伯有定山泉亦龙山好却爱香茶两寺僧之句因与慈溪孤鹤翁诵之不胜有怀更作一诗奉寄非敢望其见和前作也","dynasty":"明","author":"庄昶","text":"公在龙山我定山，寻僧两寺一般閒。短筇怪石苍峰顶，清思香茶活水间。自古山林该有此，人间富贵是何关。三年记得诗曾去，不见梅花一句还。"}
{"id":"820951","title":"洞仙歌 忆梅，和铁夫韵","dynasty":"清末近现代初","author":"郭则沄","text":"飘麝帘慵卷。好春那更到，新寒庭院。正香尘似海，绮愁无岸。悤悤翠羽啼烟断。剩几树、斜阳闲处恋。虬签转。早唤起芳心，镫影窥罗幔。易变。浮觞影事，按笛年光，冷梦醒初，寄语阆苑。恨危栏孤倚遍。情更远。渺乡山、一片飞红意千万。乍泪泫。蓦酒醒，惊霜琯。又题琼人去，暗烟遮尽高楼晚。"}
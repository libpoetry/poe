{"id":"467187","title":"冰砚以茶具见寄草成四绝答之 茶炉","dynasty":"当代","author":"陈忠平","text":"吃苦生涯真可诗，閒愁一例自消之。不须柿叶搜山尽，我煮清风有电磁。谁言公道不能量，万事由来有短长。自笑未生青白眼，却将甘苦遣同尝。蟹眼新开浅碧浮，卢仝七趣倩谁谋。果真茶味如禅味，莫管陶泥与玉瓯。竹木刊空海可藏，百泉滋味最先尝。知音散去杯收尽，留取浮云澹澹香。"}
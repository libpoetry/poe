{"id":"1112014","title":"明仲小侄归江浙饯之西渡有感二首","dynasty":"宋","author":"吴潜","text":"韪轩从此入山深，阿阮同途反奋岑。老大分携朋友意，死生契阔弟兄心。碧云怅望家千里，白发瓢零酒一斟。岁晚情怀易感触，不堪衰泪忽沾襟。宿秧青碧稚秧黄，长叶抽苗势已张。田就再耘秋有准，水收积潦旱无伤。老牛引犊挨篱卧，新燕将雏贴水翔。一壑一邱吾亦有，谁怜留滞尚他乡。"}
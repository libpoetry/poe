{"id":"458756","title":"听月曲","dynasty":"当代","author":"卢青山","text":"我到更阑拽影只，爱此无人山陇尺。黝黝山口吞蛙语，行行不觉心不悟。蛙声渐止如听月，月声倒泻千山入。泡桐千喇不敢吹，用以贮之待明发。我且停足度其音，求能举步中其节。须臾风至万蛙作，梧桐新绵摇欲落。此时明月何如也，只在云中稍歇者。有似皇皇交响乐，主弦让与和弦托。我听至此不得已，蹈之舞之若疯使。风树渐止蛙渐疲，月在西山枕夜睡，眇目依迷音渺细。我知此曲号催眠，凉生有如母拍肩。梦中恍觉钧天透，开眼月去去已久。"}
{"id":"460560","title":"贺新郎　岳阳晤诸同学","dynasty":"当代","author":"卢青山","text":"一钵宽如宇。正二人、匙来箸往，快如风雨。年少那知如许事，醉饱相呼尔汝。诧今日、果成饿虎。世事霓灯倏忽变，笑书生一钵向谁举？剩皮骨，不堪煮。麻塘一别十年许。到重逢、眼边鱼尾，膝前儿女。忍更重分千里外，各对孤灯一炷？但聚散、岂由人主。无蒂无根尘陌上，倩吾兄记著渊明语。风正起，吹我去。"}
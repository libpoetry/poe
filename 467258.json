{"id":"467258","title":"偕《粤港信息报》陈明洋先生游潮州二首 游西湖","dynasty":"当代","author":"陈振家","text":"海滨邹鲁古瀛州，郁郁乎文载石头。翠拥层岩开画卷，湖浮峰影荡轻舟。人文遗迹勤搜阅，历劫旧痕空恋留。海内同流曾几许，真堪携手与君游。道德文章百代宗，潮人世世独钟公。蓝关早料余骸骨，岭海翻垂不朽功。覆帱群生兴教化，涵濡千载仰文风。名流此日多题赞，韩水韩山喜共崇。"}
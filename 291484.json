{"id":"291484","title":"忆旧游·正匈奴未灭","dynasty":"现代","author":"高燮","text":"正匈奴未灭，战死沙场，死亦安便。击楫渡江去，见胡氛犹恶，猛着先鞭。那知义旗甫举，罹祸剧堪怜。叹国法难伸，奇冤虽雪，应憾重泉。愁煎。怕追念，把旧影前尘，反复诗篇。读到伤怀处，似声声弹出，急管哀弦。况复平生隐恨，未了海棠缘。料碧血长埋，千年定化啼杜鹃。"}
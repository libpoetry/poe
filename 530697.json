{"id":"530697","title":"清江引　晓秋","dynasty":"明","author":"韩邦奇","text":"银箭催更天渐晓。金井梧桐落劳。西风小阁寒，残月疏帘照。王仲宣，此际愁多少。绿树满庭清气生。宝鸭消银鼎。风传玉雁声，霜没金蝉影。就不是宋玉，也愁难整。楼上残更鸡叫彻。银蜡还明灭。笛飘别院风，砧急长廊月。萧条庾信愁难说。河汉西倾生白露。三四寒鸦语。黄花月下残，红叶风前舞。张衡到此，把愁添做五。"}
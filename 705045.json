{"id":"705045","title":"海珠","dynasty":"明","author":"霍韬","text":"青山屹对清江流，水色天光山色浮。盘石孤根千古树，暂随高处系来舟。迥随花萼映同流，一色丹青几万秋。珍重采芳游冶子，好将图样别囊收。秋兴盈襟寄短篱，许将天外老松知。盘桓何处层崖顶，不踏人间野草离。层山山外有云浮，山脚飘飘又几秋。看到这场千古约，莫须身世是天游。"}
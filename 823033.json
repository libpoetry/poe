{"id":"823033","title":"南浦 和圣传寄内","dynasty":"清末近现代初","author":"赵熙","text":"山花笑客，笑春来、门外即春明。惹得檀郎吹笛，千种玉关情。树树淡黄杨柳，雨和风、搅梦到三更。算哥哥行迹，半湖青草，湿了鹧鸪声。一曲草堂按拍，问黄金、谁铸阆仙形。望断临邛归路，眉黛远山青。两度百花生日，百花潭、载酒泛清泠。料怨红凄调，玉萧阴有小红听。"}
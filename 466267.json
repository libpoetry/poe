{"id":"466267","title":"有赠","dynasty":"当代","author":"卢青山","text":"十数年前事如箭，倏然飞到眼前来。南湖野水春风路，豆荚青眸相对开。蓬门久为世人弃，暮夜伊谁相扣来？忆子貌如秋万里，酣莲一朵肯孤开。老翁久作九泉土，幼子将成双鬓霜。欲语前情更何语？况兼旧屋亦灰扬。嬉嬉砚角共书旁，忽忽临歧看橐囊。正似溪流分两股，愈行愈远愈苍茫。不能回首是前尘，偏有相逢到此生。我未成名君已嫁，因何两觉不如人？万里天南失意归，霜风正夏削蛾眉。怎堪乍脱樊笼了，又锁笼中掩抑啼。更乞高尘幻想为？出林孤树有风摧。人生只在夫和子，此外悲欢可尽推。前缘未了何须了，后事难期强且期。期子珍重复珍重，俱到秋风落叶时。"}
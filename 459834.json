{"id":"459834","title":"君山归记所历 其一","dynasty":"当代","author":"卢青山","text":"重重君山道，少日所游历。今更与子来，苍髯满双颊。冷冷茶花开，盈盈竹泪积；冬日苍茫横，万峰渺然寂。中心不自持，惘惘如昏夕。孰解释吾怀？一语清旭日。相携履峰颠，怵惕度危石。眼底无边湖，直通东海碧。断岸谁家舟，随波相荡泊。欲与子共逝，片帆天地隙。"}
{"id":"459281","title":"岁将完，肖来言姜事，饮醉共卧，肖呓不知何语，独起作。始欲效火屋之贺，终只成兔死之悲，大非本意。然笔自窃余中心语，亦非余醉爪所能禁也","dynasty":"当代","author":"卢青山","text":"醉起孤鞋踏雨徐，肖生睡枕呓难拘。梦中旗帜红如火，眼底人颜丑似蛆。半世追寻天有蜃，一朝回对海何虚。祈君从此脱胎骨，散木为心水作躯。"}
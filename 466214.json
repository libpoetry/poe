{"id":"466214","title":"十月二十四日斜阳如温水，无风，极和静之至，有所感四首","dynasty":"当代","author":"卢青山","text":"无事心情踏碧苔，暮禽啼彻一冲柴。斜阳也识秋将尽，万般珍重向人开。草与残枝竞暮秾，短衣温眼看千冲。更无风影来多事，斜阳静守百家桐。睡意惺忪梦意零，农家机与鸟交鸣。坐看一川红日影，调成秋味染衣襟。已惊枫影非花色，又见闲云是久违。我到伤春伤夏后，百般青眼送秋归。"}
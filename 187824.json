{"id":"187824","title":"因石令君行有感成古诗一章呈丞尉二丈不知退","dynasty":"宋代","author":"刘宰","text":"绝代有佳人，洁齐处深宫。组识成文章，黼黻可帝躬。兰菊媚幽姿，桃李自春风。出门非所识，所识非所从。婉娈彼谁女，剪制了不江。膏沐倚市门，苟为悦为容。顾盼若有得，刍雉靡不同。出门惟所之，谐笑缭西东。寄语道傍人，取舍须至公。荣华一时耳，礼义百年中。"}
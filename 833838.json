{"id":"833838","title":"渡江云 秋帆","dynasty":"清末民国初","author":"易顺鼎","text":"隋堤宫锦后，南朝无命，春影不生还。送春元自苦，况送离人，更送送秋船。空遮雁路，怎未将、别路都拦。谁写出、杜陵诗意，白鹭上青天。愁边。暝枫江馆，衰柳湖楼，过凉阴几片。应错认、斜阳坠也，倦倚红栏。一痕认取新来破，是伊家、望眼能穿。归定准，东风吹到花前。"}
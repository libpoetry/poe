{"id":"420362","title":"霜叶飞 雄白执教蚌埠","dynasty":"近现代","author":"沈轶刘","text":"年年葭菼塘湾路，浮生谁与妆点。望中疏雨惯经秋，霜动闻鸡魇。莽北陆长云未敛。江东余子能弹剑。看醉入钟离楚树阔，龙兴吊梦，独浇寒酽。难逭。乱日光阴，茶烟飏晓，鬓边禅影微飐。早闻横辔指天山，倚马应无忝。甚寂寞濠梁故?。淮南新垒重摩险。露气清，风声暗。淝曲潮凉，倦鸿过渐。"}
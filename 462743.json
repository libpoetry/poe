{"id":"462743","title":"桃乡看花行","dynasty":"当代","author":"幻庐","text":"瑶池仙种遗深州，看花人约清辉头。諠諠车马不得入，士民纷沓争花稠。花庞人面从何觅，人隙略窥疑戚戚。日颓返景乱妆痕，鲫趋鹜趋无力敌。早避郡衢衮衮尘，昧旦即兴独佔春。半梦半醒花解笑，唯是方许赏心人。息夫人，唐女子，千岁蟠柯招徙倚。澹白深青蘋婆梨，粉领红唇艳杏李。志和蓑笠正须归，刘阮天台毋庸拟。低眉含睇为写真，爱花爱画得真髓。口讽灼灼复夭夭，心仪武陵去来陶。纵使迷津失歧路，终护朱颜驻冶条。玲珑透枝朝日射，醉扶太白燕春夜。金谷数罚属奇男，女儿却遣东君嫁。开园待熟三千秋，綵仗云端众仙下。己习春风送年年，期以鲜实作酬谢。蓟门临路更相催，萋萋阡陌难一话。"}
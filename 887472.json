{"id":"887472","title":"水龙吟 云麓新葺北墅园池","dynasty":"宋","author":"吴文英","text":"好山都在西湖，斗城转北多流水。屋边五亩，桥通双沼，平烟蘸翠。旋叠云根，半开竹径，鸥来须避。四时长把酒，临花傍月，无一日、不春意。独乐当时高致。醉吟篇、如今还继。举头见日，葵心倾□，□□归计。浮碧亭□，泛红波迥，桃源人世。待天香□□，开时又胜，翠阴青子。"}
{"id":"432562","title":"读报二首 奇男子","dynasty":"近现代","author":"连横","text":"奇男子，何海鸣，阚如虎，疾如鹰。只身突入石头城，手挈欃枪呼雷霆。独立独立士以兴，力战不屈死犹生。紫金山，雨花台，北军渡江如潮来，旌旗无光万马哀。万马哀，犹倔起，何海鸣，奇男子！城头啼乌饥欲死，群向城隅啄蝼蚁。殷红者血、白者髓，狼籍髑髅不忍视！杀人者谁？张蛮子！"}
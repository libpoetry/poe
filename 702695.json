{"id":"702695","title":"题睡凫","dynasty":"明","author":"童冀","text":"夜月沙如雪，春江水似天。烟波幽梦远，不到凤池边。旧日柴桑里，黄花白发新。误为彭泽令，赢得满衣尘。栗里秋香晚，东篱菊未黄。翛然山月下，忽见黑衣郎。九日浊醪尽，黄花笑酒杯。夜深山月黑，不见白衣来。白发陶彭泽，东篱立晚风。宁能效王掾，早作黑头公。彭泽休容后，西风满面尘。故交零落尽，谁是素心人。"}
{"id":"251973","title":"长歌和震宇","dynasty":"现代","author":"邱登成","text":"客岁辽鹤莅锦城，邀我倾杯浇块垒。我闻鹤语情意殷，赴约几忘趿敝履。飞车云途接啃轩，师友茗坐多欢喜。犹惊昔年辽鹤骨，风神清俊脱尘轨。遗我美玉出昆冈，辩言蜡范询笾簋。鉴形利物感苍茫，君子淡交何可拟。羡君早岁入孔门，弱冠凤鸣称高士。一曲潇湘泣鬼神，敢问坛坫知谁似。五言标举魏晋风，秀句追攀杜子美。有友有友复如斯，迢递关河亦近迩。"}
{"id":"458993","title":"八月七夜红月诗","dynasty":"当代","author":"卢青山","text":"我生何幸眼何福，二日睹此三奇月。昨夜慷慨战天狗，体虽微茫气决烈。从知大难大义际，常娥亦有丈夫节；及胜白光怒如潮，银海眩眩山川豁。照此宇宙如君临，谁谓阴精下阳魄。今宵树腋偎红球，胭脂熟橘谢其色。如此温柔如此艳，化我寸心软我骨。其形荡漾看不足，其态旖旎写不得。如春天发百种花，和风和雨微摇曳；粼粼闲湖生靴文，颤颤少女低眉睫；摆枝款软如轻避，闺中腻友相戏悦。偶藏总角羞面人，细抚山背慈母泽。吁嗟爱月廿年我不虚，写月千篇心力竭。百幻蜃景貌难模，爰处百境情变迭。若人立世随所在，皎皎一心贞不灭。"}
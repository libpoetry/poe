{"id":"1065274","title":"南安岩主定光古佛木刻像赞","dynasty":"宋","author":"释德洪","text":"秦时?轹，如刀口希。廓然见前，石火莫追。法于是中，不著思惟。举既不顾，咦之而往。天中函盖，目机铢两。久雨不晴，清机历掌。孰传其要，绝尘逸群。深明二子，详豁诸孙。维定光佛，出豁之门。以真如用，使令万象。反易黠鲁，纵夺雨旸。洗痴暗目，回颠倒想。示汝语言，一切智畏。如月入水，如风行空。无所妨碍，赠以之中。又复怜汝，□□未识。方其死时，谓是生日。如光照珠，如甜说蜜。"}
{"id":"295285","title":"题陈笙镛先哲协篪先生刲臂疗亲图","dynasty":"现代","author":"曹家达","text":"慈乌哑哑勤哺儿，儿长母老穷巫医，断肉续骨摧肝脾。儿剜臂，母心痛，海水欲滥天为冻。愿乞千年万年寿，莱衣粲粲娱觞豆。从来天性厚古愚，见有生我无诗书，一挥霜刃断尺肤。断儿肤，延亲寿，颍川孝子年冲幼。孝子呼天天脉脉，娲皇下遗补天石。"}
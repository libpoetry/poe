{"id":"1004752","title":"满庭芳 其一 雪登前岭。自己酉江右雪行弥月，四十七年无此乐也，今再见之","dynasty":"宋","author":"程珌","text":"未岁嘉平，初旬日四，雪中归自崇唐。山林湖海，一气接苍茫。踏尽玉龙千丈，更一望、龙尾天长。须臾上，高峰四顾，迤逦过前冈。群山，如玉削，松林百万，尽傅琼霜。浑疑是天际，一鹤翱翔。人道玉皇三六，欲一叩、风力方刚。明朝好，金乌衔烛，八表散祥光。"}
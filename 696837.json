{"id":"696837","title":"长相思 秋夜","dynasty":"明","author":"俞彦","text":"枕初惊。酒初醒。窗外寒风断续声。残灯与梦清。月华凝。露华明。疑有仙娥下玉京。乘鸾捧素笙。折花枝。恨花枝。准拟花开人共卮。开时人去时。怕相思。已相思。轮到相思没处辞。眉间露一丝。是情儿。总难支。便做铜仙去汉时。也须流泪辞。竺乾师。大悲慈。语语教人学勿思。如之何勿思。那风魔。援池河。只是窝蜂与靥螺。笑伊知甚么。三棒鼓。一声锣。贼比官人争几多。池河还在么。"}
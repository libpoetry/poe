{"id":"917831","title":"蒙训","dynasty":"宋","author":"杨简","text":"父母生子身，身是父母个。如何却言我，言我大不可。父母在此坐，子则不敢坐。不坐乃当然，父母如天大。男儿立父旁，女儿立母旁。男儿拱手立，女儿敛衣裳。捧盥兼洒扫，将茶及奉汤。言语须低软，依前立正方。兄娣惟恭敬，弟妹常爱慈。饮食先尊长，不敢遽有之。尊长若嗔我，嗔我是爱我。欲我为君子，所以约束我。语话须诚实，步履学疏迟。头容常正直，四体莫邪欹。"}
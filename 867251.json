{"id":"867251","title":"乙丑中秋与山僧数辈自虎邱灵岩泛太湖登洞庭东山曰翠峰望湖中群山高下出没如大圆镜见百千万亿青螺髻然瑰玮绝特盖入眼未之见恨风作不能过西山睹林屋洞天之胜然已得其彷佛矣 其四","dynasty":"宋","author":"史尧弼","text":"孤峰直上散青眸，山峙西东浸碧流。弱水人言三万里，是间我已到瀛洲。"}
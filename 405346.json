{"id":"405346","title":"浣溪沙·前词意有未尽，更成小令二章，示讱丈","dynasty":"近现代末当代初","author":"袁荣法","text":"洞庭应题翡翠龛。幡幢还染鹧鸪斑。蜃楼同托杳冥间。此外断无新世界，于中仍见旧衣冠。天留余地与回旋。镜吹微分测海功。绿章清磬自从容。置身端在蠡台中。倘使须弥真可纳，直疑天汉信能通。人间何世不虚空。"}
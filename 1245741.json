{"id":"1245741","title":"真仙谣","dynasty":"元末明初","author":"杨维桢","text":"停君歌，住尔咢，听我歌莫莫。后天有死，长生可学。瓶收七豕，纸剪双鹤。盆花顷刻开，屏女相唯诺。痴仙狡狯弗之觉，去寻王屋二子讲太朴。丹海乌，沈冰壑。黄河丸，裂火暴。于乎后天一死长生不可学。西华倾，东海涸，问我在何处，手持天根不盈握。浩劫万万劫，始胸之天，几褪黄卵壳。"}
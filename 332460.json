{"id":"332460","title":"水调歌头·寄怀王敬哉宗伯","dynasty":"清代","author":"梁清标","text":"椒酒催残腊，綵胜斗新妍。回首青门分袂、离别再经年。遥想柳堂深处，春夕烧灯嘉会，酬和白云篇。记忆山中客，频为寄鱼笺。香一缕，书数卷，只高眠。当时忝窃师门，同学又同官。君近九重天上，我在北潭池畔。相望各风烟。何日重携手，身健且加餐。"}
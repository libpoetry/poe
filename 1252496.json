{"id":"1252496","title":"江月晃重山 中秋客窗","dynasty":"元末明初","author":"邵亨贞","text":"碧树天香带露，朱楼翠袖欹寒。夜深人醉碧阑干。珑玲影，长是隔帘看。又见庭前素魄，何堪镜里朱颜。十年一梦此身闲。西窗悄，诗兴颇相关。梅萼香融霁雪，檐牙暖溜悬冰。出林幽鸟动春声。元宵近，愁里梦还惊。村巷依然素月，寒窗祇是青灯。难寻遗老问承平。南朝事，千古独伤情。"}
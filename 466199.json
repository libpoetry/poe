{"id":"466199","title":"信笔四首","dynasty":"当代","author":"卢青山","text":"粉壁雕窗非我居，我生乃在破风楼。魂归一夜千山月，照遍江山万吨愁。聊寄扁舟世尘里，其南其北付诸天。但能形迹皆放洒，好使吾生本自然。桃花妖冶李花清，落去开来意尽惊。最算流泉知造化，逢礁偶皱过湍平。人生一似散閒心，打马摇鞭细细寻。景物休贪今日好，低桥过了是枫林。"}
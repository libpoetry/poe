{"id":"283053","title":"金缕曲·维扬感旧","dynasty":"现代","author":"冒广生","text":"残梦惺忪记。记年时樊川落魄，扬州十里。几日司空浑见惯，不用人前回避。为一两三声心事。都被檀奴猜著了，背银镫簌簌弹清泪。心一片，为郎死。量珠拟作藏娇计。奈春来伤心别有，欲行还止。万事总难如我愿，到日绿阴成矣。原不分坠欢重理。阶下羊车传唤到，甚侯门值得深如水。判（平声）对簿，泥犁里。"}
{"id":"467882","title":"饮酒歌四首","dynasty":"当代","author":"傅义","text":"文星多自酒星来，为润诗肠欲举杯。游子娱亲空有愿，满城无处觅茅台。北京烈酒二锅头，一两五角皆可售。折价忽闻增十倍，始讶身在大洋洲。葡萄美酒满城香，白绿红蓝任意尝。不许少儿沽酒去，怕他贪饮醉成狂。每逢佳节更思乡，昼夜欢腾中国腔。散场工人最忙碌，空瓶满野大车装。"}
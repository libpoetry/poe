{"id":"389471","title":"水调歌头·二月十五夜大江看月","dynasty":"清代","author":"薛时雨","text":"独饮不成醉，横槊望江天。吟魂飞落天外，无语对婵娟。万里山河寂静，凄绝嫦娥孤影，偏喜十分圆。鹤唳不知处，缥缈入云烟。人渺渺，春寂寂，夜绵绵。长空如此寥阔，一客倚孤船。过眼风光谁赏，回首钱塘江上，铁笛会群仙。今夕复何夕，香雾袭衣寒。"}
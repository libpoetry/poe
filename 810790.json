{"id":"810790","title":"渔歌子 锦湖四时渔歌四首","dynasty":"清","author":"王士禄","text":"雪霁冰澌水漫流。鲁陂春涨绕矶头。携短棹，纵扁舟。逐鹭徵凫下远洲。系缆青邱万柳东。荷花面面午时风。悬箬笠，枕笼?。卧待宵凉理钓瞳。细雨浽溦湿绿蓑。白蘋香里断鸿过。持蟹饮，扣舷歌。向夕渔灯炙紫螺。认簖敲冰下短叉。北风猎猎背蓬遮。炊荻叶，蔽芦花。拥妇呼雏醉晚舣。"}
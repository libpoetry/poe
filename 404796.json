{"id":"404796","title":"蝶恋花·世父赋落花诗八章，一时和者甚众。番禺廖丈忏庵更拈六一词语为起句，成蝶恋花若干阕。世父属同作 其一","dynasty":"近现代末当代初","author":"袁荣法","text":"庭院深深深几许。门掩黄昏，无计留春住。寂寞垂杨吹柳絮。红糁满地谁为主。转眼芳丛非旧侣。不恨东风，只恨清明雨。芳草萋萋迷别浦。天涯消受相思苦。"}
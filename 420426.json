{"id":"420426","title":"青衫湿遍 哭顾明，并题其画莲法遗稿","dynasty":"近现代","author":"沈轶刘","text":"东飞海水，无端远送，左浦轻车。去日南风正恶，布帆西、涛色添裾。勖加餐、怕啖武昌鱼。旋湘兰沅沚都寻遍，费云丝、万里偷摅。浪蹙惊夗恨急，江长赤鲤来徐。谁道碧鸡金马，升庵不返，竟老爰居。冻雪未烹普洱，痛山深、坐没寒樗。待商量、玉版画夫渠。剩遗编、一卷丹青谱。忍摩桫、月过桐虚。唤起胡王地下，清宵诉与欷歔。"}
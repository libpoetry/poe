{"id":"467778","title":"鹧鸪天","dynasty":"当代","author":"章士钊","text":"一代骚心付等闲。词人枉说政无关。忍将半曲昆湖水，来比雷塘与仲山。将词话，出人间。平生恩怨未全寒。铜牛似解凄凉犯，悄向西池月下弹。词外重重事象真。词中觅句意全贫。于今清邃空高阁，还是山中有白云。诗无补，费精神。闭门正字付深论。却怜谢客池塘梦，不著遗山一辈人。"}
{"id":"816709","title":"西江月 过苏秦故里","dynasty":"清","author":"董元恺","text":"不是秦邦金尽，那能赵印功高。揣摩欲过洛阳桥，富贵徒欺妻嫂。箧里阴符羞看，夜深刺股徒劳。青溪休说寿松乔，笑尔车中难保。照处石泉晓镜，捲时山月帘钩。隔窗小婢侍梳头。不语暗垂红袖。细听枝间唤妇，相随竹里登楼。布帆影漾绿杨舟。昨夜溪边泛酒。"}
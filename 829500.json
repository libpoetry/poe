{"id":"829500","title":"小重山 效庆湖集","dynasty":"清末近现代初","author":"周岸登","text":"春殿披香绝代人。凤麟书小诺，唾珠尘。支风给露费平均。鹓鸾侣，轻妒楚腰身。绣被卷浓熏。鄂君劳怅望，舞狂鳞。鵔鸃飘拂气干云。芙蓉幕，雄剑拥芳荪。锦瑟无端五十弦。弦弦胶柱鼓，怨华年。落花中就奈何天。欹方枕，鸾想破红禅。凭梦剪湘兰。九真邀帝所，小游仙。露帏星幌损清眠。灵均远，和泪浣蛮笺。"}
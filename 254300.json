{"id":"254300","title":"贺新郎·检点旧作戏为","dynasty":"现代","author":"胡云飞","text":"文字都成障。记曾闻，因言获咎、极思还惘。老杜惊风诗千首，换得轻屐几两？剩晚景，江潭流荡。北阮曝绫南阮裈，念陬生安出先贤上？总不过，乔模样。差知面目非焦晃。谢同群、森然高论、虎罴龙象。自随黄河三万里，飞下平原苍莽。脱略甚，村夫形相。我写我心由我手，算他年金匮非吾望。翻检罢，且堆放。"}
{"id":"761036","title":"月下笛 寒夜闻床下蟋蟀感矣。","dynasty":"清","author":"郑文焯","text":"落叶閒阶，秋声徇了，为谁吟苦。霜蟾挂户。漏签迟、带愁度。王孙已是无魂断，更何意、凄凉自语。正机丝泪织，辘轳肠转，耿耿残曙。凝伫，寻秋处。记斗草金笼，旧家儿女。閒情换日，岁寒时事如许。虫天万感沈沈夜，忍重听、空帘暗雨。漫怊怅，说与灯前事，梦也无据。"}
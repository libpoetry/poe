{"id":"694927","title":"读史 宋太祖","dynasty":"明","author":"岳正","text":"家母素知儿有志，他人却道帝无心。史官兼载非相牾，后世那知费讨寻。仓卒陈桥事变时，都知不与恐难辞。黄袍不是寻常物，谁信军中偶得之。阿母要盟毕竟寒，个中书记独相干。晋王不肯轻传弟，欲说陈桥事似难。两主开基失早图，判官作宰太模糊。鲁论本是兴王业，只恐胸中一字无。"}
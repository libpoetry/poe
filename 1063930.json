{"id":"1063930","title":"饯枯木成老赴南华之命","dynasty":"宋","author":"释德洪","text":"正中妙叶如何会，罗仙隐身露衣带。芙蓉克家桐城孙，海上閒名闻至尊。天书夜到道林宫，大钟横撞山?珑。山容光泽鸟声乐，一番佳气生岩丛。曹溪宝林甲天下，楼观翔空盘万瓦。梦中先已逢祖师，异世曾同香火社。人言骨清辟瘴雾，隘词一律撩人怒。大阳直裰果有灵，所至自有天龙护。寄语山头锡杖泉，久枯遽涌宁非天。老师不作奇特想，已脱圣凡情量缠。"}
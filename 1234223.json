{"id":"1234223","title":"杨坚州治水歌","dynasty":"元","author":"赵孟頫","text":"秋水至兮大河溢。金堤决兮流漂疾。田畴泊兮为民忧。鱼鳖肆兮地上游。谁能治水兮徵阳侯。具畚锸兮万人聚。势悍急兮不可以禦。问河伯兮何所怒。岁不登兮民且寠。侯精诚兮感神明。赤蛇蜿蜒兮昭瘚灵。奠桂酒兮荐芳馨。神攸歆兮堤防成。水复故道兮民载宁。天子圣兮地道平。万岁千秋兮扬颂声。"}
{"id":"314234","title":"眉妩·渐杨花如絮","dynasty":"清代","author":"高士奇","text":"渐杨花如絮，杏叶成阴，春去倩谁羁。绾病里愁春，去伤心，问今朝天气凉暖。小楼曲院，听晓莺、墙外低啭。更闻道，百草千花尽，幸红药开晚。空忆南汀北堰。奈病魔无赖，朝朝增叹。难忘烟霞兴，湖山上、风月须我批判。画裙团扇，记断魂、旧游陈案。又愁似悠悠，江水绿境频换。"}
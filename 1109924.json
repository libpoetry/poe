{"id":"1109924","title":"渡莺湖至溪上即事","dynasty":"宋","author":"吕本中","text":"宿雾重阴傍晚桴，日斜风定渡莺湖。陂塘浩淼水光阔，烟寺中流岛屿孤。满眼波涛迷客泛，一行雁影带云徂。到来荒舍未岑寂，寒树依依闹晚乌。络绎萧萧遍里门，支机嘉事自天孙。七襄晓织怜花谱，百室春梭餍夕餐。谁检吴绫俭岁月，犹飞楚縠照军屯。掺掺女手还持作，佳丽江南第一论。湖水安澜似镜明，昔年曾向镜中行。侵晨浥露来花市，落日流风倚醉楹。俯仰繁华馀暮色，萧条高寄但秋声。应知节序犹迁转，抚剑如何教未平。"}
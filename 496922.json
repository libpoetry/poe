{"id":"496922","title":"还山吟","dynasty":"明","author":"张元凯","text":"还山吟桂花，松子秋云深。山人还山抱孤琴，空山猿鹤来相寻。披裘何必登遥岑，远公自有东西林。东西山色看皆美，一入林中可以止。土木形骸无所拟，悠悠忽忽恒如此。再歌还山吟朱颜，俄受白发侵还山。欲俟买山金，无金终负还山心。一瓢一锡且随意，许由巢父百世之上为知音。"}
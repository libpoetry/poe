{"id":"698946","title":"题画 白头翁桃花","dynasty":"明","author":"徐渭","text":"白头翁亦恋花枝，飞上桃花影自窥。若使逢花不能赏，也应花鸟笑人痴。雷雨垂垂翠色繁，古松阴里了歌喧。问渠何事为人语，我爱山中听鸟言。金缕围睛可一针，端州石子尔为珍。夜来迸破封函土，飞入谁家苦竹林。冻合梅花瞑色多，双鸠鸣唤坐交柯。雀心愁雪正欲绝，呼雨呼睛奈尔何。"}
{"id":"372337","title":"念奴娇·水天一碧","dynasty":"清代","author":"端木埰","text":"水天一碧，蔼清芬遍满，大千世界。凉翠嫣红相媚妩，任是黄筌难画。赤日炎歊，黄尘浊污，屏出香天外。休夸解语，镇宜无语相对。此际宜有灵仙，铢衣玉佩，宛向中央在。我欲招携尘外侣，独夜停琴静待。月晓风清，帘空簟冷，净绿菡潇洒，刺舟花底。饱餐露珠千琲。"}
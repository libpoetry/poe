{"id":"460198","title":"瑞鹤仙　元宵皆往观礼花，独坐雨中为赋","dynasty":"当代","author":"卢青山","text":"淡春来几夕？正漠漠元宵，雨和风淅。家山问何国？许飘零檐角，伴人孤僻？已应恻恻，更彩花、嫣然映织。看游人、眉目惊挑，指点满天疏密。休忆。残梧缓点，可是清凉，旧年遗泣？小衾梦窄，怎容纳、半生凄戚？便纵能、送得花开花落，岂解青春消息？但人间，尚听年年，远鞭紧急。"}
{"id":"431501","title":"题老少年画扇四首","dynasty":"近现代","author":"冯君辉","text":"回黄转绿最宜秋，生小由来不解愁。好似深闺贪睡足，卖花声过始梳头。一林秋色要平分，涂到胭脂便出群。怪底人间老处女，年年羡煞着红裙。欲把新妆斗夕阳，风姿果然胜徐娘。芦花白头黄花瘦，除却丹枫让尔狂。待到秋深色转妍，方知不老即神仙。朅来我只颓唐甚，也要偷闲学少年。"}
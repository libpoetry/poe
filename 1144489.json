{"id":"1144489","title":"不解算","dynasty":"宋末元初","author":"陈普","text":"孔桑祗是秽尘编，刘晏空誇马上鞭。六合分明长策里，不知刘项入关年。算来未必得卢枭，不算其如四壁萧。大道广居天与伍，肯将前箸乱箪瓢。管晏商斯几揣摩，尽誇掌上有山河。当身成就凭君问，孰与颜曾孔孟多。汉初帷幄有真儒，五百馀人辙予卢。三十六宫来往处，子房终得邵尧夫。"}
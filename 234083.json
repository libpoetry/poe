{"id":"234083","title":"伐千秋巨木竟梁海堂","dynasty":"宋代","author":"程珌","text":"二木盘根三千秋，万斧过之无敢视。今辰有梓号国工，朋曹十数来睥睨。为言此木难斤斧，上有蟠龙下伏虎。莫教惊动万年枝，擎电轰雷三日雨。直须作法起南风，号召百神同力扈。昂昂头角向梅堂，五六镇星来作辅。坐令国势蛩萝图，万岁千秋奉明主。"}
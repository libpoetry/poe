{"id":"462841","title":"今冬得挚友生云赠元宝式棉毛窝以蹋雪，忽忆家有同式小毛窝在，乃先慈与外祖母为予一岁时手制。时隔六十馀年，两双相对恍如镜影，流水浮生能不感耶","dynasty":"当代","author":"幻庐","text":"慈亲制小履，初试语牙牙。完履竟仍在，亲去曷以家。耆寿周甲外，新履式无差。此生著几緉，眼缬落空花。朅来失坦途，宁非去径赊。耄耋亦须臾，长思徒吁嗟。昔年曾一梦，蝶我幻翁娃。相望交涕泪，中阻云水斜。今我及故我，叠影尘笼纱。行行重行行，踽踽终海涯。"}
{"id":"458525","title":"饮归市上见蛙为行者踏死","dynasty":"当代","author":"卢青山","text":"有蛙不自识，跃跃向市街。市街水泥筑，沙滑行难挨。行藏唯车马，呼吸尽尘埃。行人不汝识，践踏谁为哀？溅血暴肠肚，弃置高墙隈。汝自池塘主，夜鼓响如雷。明月真汝友，为扫密云开。荡荡波光绿，冉冉微风回。此景更谁得？一失不能归。本非尘世客，何向世中来。"}
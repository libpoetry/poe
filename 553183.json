{"id":"553183","title":"九月廿日夜梦韩生唯传动静如常时而面黄惨臃肿予意传其死者之妄不以为梦也觉后成诗一首时残月印衾鸡声喔喔谯楼已四鼓矣为之凄绝","dynasty":"明","author":"郑真","text":"曾将幽意寄冥冥，梦里相逢泪欲倾。地下不知成久别，人间空复话生平。才名每惜邢居实，贫病多惭马长卿。老我归来丘壑底，余哀儗作楚歌声。"}
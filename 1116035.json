{"id":"1116035","title":"句","dynasty":"宋","author":"杨徽之","text":"戍楼烟自直，战地雨长腥。偶题岩石云生笔，闲绕庭松露湿衣。新霜染枫叶，皓月借芦花。青帝已教春不老，素娥何惜月长圆。浮花水入瞿塘峡，带雨云归越巂州。春归万年树，月满九重城。开尽菊花秋色老，落残桐叶雨声寒。少年牢落今何幸，叨遇君王问姓名。杳杳烟芜何处尽，摇摇风柳不胜垂。江流嶓冢雨，路入汉家山。"}
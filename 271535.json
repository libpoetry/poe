{"id":"271535","title":"贺新凉·昨又音书至","dynasty":"现代","author":"吕小薇","text":"昨又音书至。喜居然、逋仙今日，梅妻鹤子。孤馆春寒浑似梦，为问当年处士。应不再、清愁满纸。好把麟儿娱白发，算人间福庇无逾此。遥羡汝，泪盈眦。原知海上居非易。幸吾兄、中年渐定，滑稽酬世。肠热未妨双眼冷，笑看海楼蜃市。要坚信、河清能俟。十里梁溪偕隐地，倘归来有约君须记。常置酒，邀相醉。"}
{"id":"712873","title":"大司马留村吴公招同茹琼山子苍张惠来时公刘将军季翼新安王我占山阴娄子恩同里屈翁山奉陪京卿紫阁张公集石公离六堂即席次张公韵送之入都四首 其四","dynasty":"明末清初","author":"陈恭尹","text":"蒙吏浮樽瓠，江都著玉杯。虽非今日事，亦使老怀开。幂地童儿舞，谈天上客才。只愁高会歇，驿路隔红梅。"}
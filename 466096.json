{"id":"466096","title":"教师八章 形势","dynasty":"当代","author":"卢青山","text":"穷生变革而今事，俱下泥沙自古江。无用读书重泛滥，有钱使鬼最倡狂。灯昏教案听三鼓，水落行情愤一觞。纵有登台千线泪，那堪流对小儿郎。骄盘帷幄挥朱者，认去曾多案下徒。教育资金挪复减，人民事业本耶馀？更无薪到三年债，但有楼升百货橱。觅古何如检时报，篇篇写满重师儒。中年已到趋衰地，尚有狼田与数儿。幸及铃声须上汗，犹翻裤脚陇头泥。朝因顺路担粮粜，暮带空筐盛月归。引犊村妻羞细问：新薪可有买农肥？教育从前呼革命，老师稽古是枷囚。铃声一系终身父，德智双担后世忧。反动派曾跪红卫，孔方兄又笑白头。几行疏落离休字，看到昏昏日半鞧。碌碌朝来还暮返，几堆书散办公堂。全非面目酸夫子，又逞痴顽小学郎。茶缸纵备咽喉疾，袖套难遮粉笔脏。阶前偶遇前家长，路各朝天走一旁。暗红平瓦土黄冈，十四年前旧屋堂。拥挤人趋铜与禄，萧条树蔽槛和廊。无玻璃挡冬风牖，有字迹书夏雨墙。昨夜南邻闹车马，新升檩栋贺官商。羸羸病骨难盈把，岂是虚腰减瘦缘。二十年心与谁付？三千元债倩谁还？已闻丛草田都废，尚有双儿泪不乾。忽到床前喧学子，微微展得片时颜。曾为得意门生子，学喊南街北巷辞。雨立三秋同瑟缩，风来二鬓比参差。声从腼腆移油滑，衣自化纤换革皮。劈面相逢羞抑傲？半天才唤旧阿师。"}
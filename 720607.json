{"id":"720607","title":"归朝欢","dynasty":"明末清初","author":"屈大均","text":"绿绮雕琴囊已旧。汉锦蒲桃何处有。美人鸳水一端来。艳过苕上穿花绉。剪成劳素收，珠徽瑶轸长消受。谢徐陵、玉台好序，不及此文绣。儿女葛丝挑出幼。为报襜褕频织就。莞中香角复奁珍，鸪斑一一兼金购。共献飞雪候。要知絺绤能长久。待归朝，软尘拂拭，图取冷风透。"}
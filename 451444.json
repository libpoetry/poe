{"id":"451444","title":"金缕曲二首 其一","dynasty":"当代","author":"陈述元","text":"北国春回否。耸寒云，琼楼高处，几回搔首。汤火魂飞争一息，亲老群雏尚幼。分付与愁肠消酒。粪土难圬闻在昔，渺天涯，何处獶人手。吾忍死，待君久。开缄字字情深透。奈情深，千言万语，尽多难够。仞坠厘差宁足计，何况前途仍有。叮嘱语自当心受。知命知非无大过，盼桑榆，晚景还能救。歌一曲，泪盈袖。"}
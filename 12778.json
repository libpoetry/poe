{"id":"12778","title":"宫词·避热不归金殿宿","dynasty":"唐代","author":"王建","text":"避热不归金殿宿，秋河织女夜妆红。圣人生日明朝是，私地教人属内监。自写金花红榜子，前头先进凤凰衫。避暑昭阳不掷卢，井边含水喷鸦雏。内中数日无呼唤，拓得滕王蛱蝶图。内宴初秋入二更，殿前灯火一天明。中宫传旨音声散，诸院门开触处行。玉蝉金雀三层插，翠髻高丛绿鬓虚。舞处春风吹落地，归来别赐一头梳。树叶初成鸟护窠，石榴花里笑声多。"}
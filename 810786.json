{"id":"810786","title":"读史杂咏十首（选四）","dynasty":"清","author":"王士元","text":"崔度乱，三蛹出。陈鲍乱，端委立。巧宦营营晏大夫，一语何曾及讨贼。名不列奸逆传，身不罹强项灾。才不才间我中处，传君衣钵伊谁哉。君不见汉胡广，明徐阶。高帝木僵人，慷慨楚歌怜戚姬。项王气盖世，数行泣下为虞兮。阿瞒叱吒九州平，却恋铜台歌吹声。千古英雄堪笑杀，半为儿女太痴生。一事更怜关壮缪，绥绥求偶何乃速。雄师未下下邳城，美人巳觊秦宜禄。当涂既衰典午起，贼臣劝进纷如蚁。就中曾有琅琊王，天寒叩冰冰跃鲤。当时不肯拜晋王，今日公然屈膝矣。荃蕙为茅鸾为鸮，谁道忠臣必孝子。吁嗟乎，陈情令伯亦如此。少岁读诗书，齿斤齿斤恣诋訾。续经颇怪文中子，论易颇轻王辅嗣。两人死时犹少年，著述煌煌已如是。男儿一事无成身已老，试问何者可人意。古之人，勿轻议。"}
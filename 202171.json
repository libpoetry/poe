{"id":"202171","title":"和钱之道·仲尼圣之时","dynasty":"宋代","author":"李廌","text":"仲尼圣之时，岂蔽不恭隘。知命识大忧，嗣世宅已坏。不阅父母邦，遑及为蒯瞶。依仁罕言利，执礼不语怪。污墁泥中辙，脂牵速遄迈。难乎其有恒，取善仅餔馈。苟非言抑扬，大道或几卖。峡有食象蛇，常苦蝼蚁嘬。昭昭神禹功，凿水疏九派。刊随神明疲，新水螭蜃快。志士每丧元，时靡可究届。"}
{"id":"834284","title":"百宜娇 十姊妹花","dynasty":"清末民国初","author":"易顺鼎","text":"绿股分钗，素肌同帐，蛎粉墙阴无数。桃叶江南，木兰塞北，离恨者回都补。团圆别样，应省识东皇心苦。一窝儿倚玉搓香，旧家门巷曾遇。真个把二乔深贮。不字也双栖，锁春前度。湘水三妃，骊山五队，添足十眉图谱。青溪照影，认多少小姑居处。叹花天命寡千红，美人迟暮。"}
{"id":"467196","title":"鹊踏枝 邕市送春， 屡欲游合浦， 未果行。 百无聊赖， 时将还京","dynasty":"当代","author":"陈迩冬","text":"作雨作雷三月暮。春去匆匆，零落红繁蕗。邕水斜阳飞鸟渡，湿云垂处天涯路。初服初心都未负。何日纶竿，来拂珊瑚树。试荐新盘搜夏圃，赖瓜味胜秋荼苦。陌上花开歌缓缓。我马虺隤，应是归时晚。好约迟来浑已惯，南溟闲看春云展。苍狗白衣终易散。毕竟斜阳，更比朝阳幻。千里婵娟沧海伴，徘徊天烛怜光满。"}
{"id":"693280","title":"奉和洪尚书见寄谒诸葛庙韵二首","dynasty":"明","author":"苏仲","text":"欲把君臣大义张，行藏都为正纲常。新祠落落祥云护，古柏阴阴夹道傍。汉鼎未归心不死，帝禅犹在义难忘。若将三国人才论，北斗孤高万古香。虎啸龙兴动战尘，草庐高卧便超群。决将壮志扶真主，誓把孤忠对鬼神。只手擎天开土宇，一方垂统正君臣。请看渭水堂堂阵，成败焉知不属人。"}
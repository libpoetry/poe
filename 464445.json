{"id":"464445","title":"买陂塘 咏瓜","dynasty":"当代","author":"许白凤","text":"正炎炎、高张火伞，乱蝉响接林杪。几家庭馆湘帘底，纨扇边摇边笑。刚买到。试解剖金瓤，甜味还嫌少，不十分好。怪滴滴潇潇，青门入夏，梅雨太多了。人间事，难主老天公道。田头六月如烧。追肥汲灌勤劳力，湿透布衫淋澡。锄莠草。更防兽支篷，击鼓连昏晓。虐蚊侵扰。怕最是明朝，凉生一雨，上市问谁要。"}
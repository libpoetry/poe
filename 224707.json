{"id":"224707","title":"送章孝偁归荆南","dynasty":"宋代","author":"史尧弼","text":"峨岷西南横，盘石含灵光。胃蓄不得发，澒沿唆卷藏。泄为万夫豪，联翩郁相望。缅怀嘉佑初，赫赫都官郎。著龟抱先识，虎豹披其章。幕府西陲开，挟策驱猷羌。喑哑竟莫吐，反被按剑防。青天徒昭昭，万里自投荒。直气终凛冽，身仆心难僵。高平伊周徒，奏疏排未央。忠义一朝振，朱鸟吞光芒。还知百岁后，生此雏凤凰。粲粲五色羽，欲下虞廷翔。先民重世德，君子思不忘。祝君期无忝，追攀轶飞扬。会使坤南隅，气象还苍茫。"}
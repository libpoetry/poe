{"id":"1004223","title":"得台檄视堰至上皇设黄箓会亲友自远而至者孙承父表兄用晦弟彦威有年彦尹彦济四侄胜父王甥虚中句甥司马行父宗人季然共十七人次日首途久雨开霁","dynasty":"宋","author":"程公许","text":"肃敞芝坛大面峰，拟凭方寸溯璇穹。夜窗滴尽三更雨，晓雾吹开万壑风。孤鹤肯来随伴去，十龟相逐赏心同。未应佳气高台擅，一览西岷面势雄。"}
{"id":"458370","title":"瑞峰寺夜重翻六祖坛经","dynasty":"当代","author":"卢青山","text":"霏雨收残形，暮色覆僧屋。闭关持小凳，一钵面如粥。万籁如定禅，独取古卷读。恍然见我祖，长眉立隩曲。杖头莲花生，缓缓开盈幅。光芒淡如魂，弥漫若可掬。我亦稍观书，如择菜边肉。根本昧以弃，糟粕乃满腹。我祖无之无，精微透芒芴。沉嗟不能止，窗曦渐向旭。抛卷临高崖，万物自具足。"}
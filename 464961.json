{"id":"464961","title":"金缕曲 飞赴兰州","dynasty":"当代","author":"尹文敬","text":"展翅银鸢吼。忆昔游、陇云秦树，山川依旧。我识七盘艰险路，今乃御风驰骤。天咫尺、摘星摩斗。莽莽流沙丘起伏，似平湖、猛被风吹皱。黄河水，杯中酒。太行周匝祁连右。也被那、胡骑蹂躏，五年之久。慷慨欲将戎主缚，何日长缨在手。偏无端、衣食奔走。卫霍范韩谁继起，更何人、再植玉关柳。迫往事，怯回首。"}
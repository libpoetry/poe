{"id":"829354","title":"蝶恋花二首","dynasty":"清末近现代初","author":"陈训正","text":"徙倚楼兰春眼困。苦楝花开，㒸断番番信。柳外余霞红不尽。伤心又是斜阳近。絮影飘摇生夕晕。惨绿尊前，乱入愁人鬓。别意弥天难问讯。浮花浪蝶飞无准。只道春归归尚早。几度听莺，人倚莺声老。故国山河青未了。夕阳冉冉生芳草。算是今年春事好。春落天涯，游子何曾到。至竟东风难破笑。蘼芜山下行人少。"}
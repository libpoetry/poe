{"id":"387666","title":"绮寮怨·秋霁登平台舒眺","dynasty":"清代","author":"樊增祥","text":"十日南山如睡，晓烟吹梦醒。照素浐、绮日笼沙，连昌柳、别是风情。琴台高秋独眺，风吹帽、未放双鬓星。料板桥、昨夜微霜，疏林叶、绿黯红未成。陌上黄尘不惊。雕鞍绣毂，依然鼓角严城。酒酝双瓶。捉霜蟹、市香橙。今年旧京重九，对圃菊、眼犹青。楼头鹳鸣。销除宋诗里，风雨声。"}
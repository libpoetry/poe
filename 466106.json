{"id":"466106","title":"苦暑消夏二首","dynasty":"当代","author":"卢青山","text":"夏云如火扑晴栏，镇日尘埃养路蝉。可有清秋能到梦？常祈小病为疗闲。夜阑越觉山亲近，心澈才佳月淡寒。小屐单衫无定向，随萤踏尽百千湾。竹椅凉茶眠不得，疏疏露落薄桐阴。风搔后背真良仆，月到前山似故人。塘水粼粼疑自语，荷香沁沁泥人评。寻他不著深蛙在，一径依稀认草痕。"}
{"id":"1121080","title":"闻江陵江帅海病讣二首","dynasty":"宋","author":"岳珂","text":"陷阵搴旗久冠军，两年为国守西门。枕戈常抱填膺愤，铸印方承系肘恩。汗马策功虽屡奏，寝蛟遗恨正须论。尺缄一介才经月，寂寞英声已九京。荆楚初归士若云，连营几载守空囷。度支入境方移粟，神策呼街自脱巾。我已课无从此有，君方举故责之新。可怜一夜妖星陨，不见春耕杂渭滨。"}
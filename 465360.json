{"id":"465360","title":"念奴娇 元宵与洪深先生泛舟遇雨","dynasty":"当代","author":"田汉","text":"五羊城外，闹元宵，十里灯红酒美。寻到沙基桥畔路，姊妹相迟久矣。皓月不来，春风阵阵，吹皱珠江水。疍家船里。有人绰约无比。待作长夜清游，乱愁和雨，波上纷纷起。双桨沙基桥下去，远远歌声未已。碧血川流，弹丸雷发，犹记当年耻。凝眸沙面，绿榕魃魃如鬼。"}
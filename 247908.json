{"id":"247908","title":"惜红衣·甲寅残夏小坐荷湾追念昔游情不自已","dynasty":"现代","author":"朱庸斋","text":"綵羽翻歌，筒杯送日，分无心力。自展桃笙，冥搜对丛碧。亭亭顾影，难更待、花天情客。愁寂。风定野塘，著孤鸳栖息。兰桡绮陌。前度追欢，红香乱如藉。淩波步断梦国。渺江北。忍忆舞衣初试，月榭水乡曾历。向醉来妆面，分得隔船娇色。"}
{"id":"685305","title":"侄延学作亭湖上甚壮欲予诗以落之率成二首","dynasty":"明","author":"王鏊","text":"几醉池亭雪色醪，近闻亭子势尤高。白鸥不避新翻曲，黄鸟时窥旧赐袍。波影半帘云滉瀁，山形四面画周遭。我来壁上题诗句，秃尽山中顾兔毫。风风雨雨过端阳，画扇朱丝邈建章。佳节久拚连日醉，故山空负一春忙。胸中漫贮匡时略，肘后新传却老方。闻道湖州围未解，坐令胥口作瞿塘。"}
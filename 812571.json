{"id":"812571","title":"戚武毅继光","dynasty":"清","author":"严遂成","text":"岛夸胆落戚南唐，战在南方守北方。十五年间边燧远，二千里外敌楼长。水流地视山林险，雨立兵知绝处强。叹息封侯归别将，阵图空自号鸳鸯。素服狐狸泣请盟，无端移镇岭南行。试看贡市通如故，可惜车营制渐更。检点巾袍皆血污，登临山海又诗成。老来卧疾无医药，别室孤儿半死生。"}
{"id":"492525","title":"寄莱州太守赵圭玉往在兵部与君实同事余后乘檄出海上乃相失于交臂之顷今年秋余亦调官北平望莱州复隔千里追忆旧好诗以讯之 其二","dynasty":"明","author":"刘崧","text":"忆在兵曹三四年，君留东署我西偏。检书清夜燃官烛，沽酒常时数俸钱。借马独行缘送客，闻鸡相唤去朝天。论交亦有胡兼许，此日天涯各惘然。"}
{"id":"677305","title":"六月十九日雨后风气萧爽闻宗晓自山阴来将访之吴山下呼兜舆自钱王祠入清波门下上吴山历十庙而下遥见江光如银在冶江上越山翠色欲滴还登瑞石穿紫阳绕云居则湖光如匹练来扑人眼率尔口占","dynasty":"明","author":"李流芳","text":"湖白江红一望间，江山晚翠胜湖山。兜舆便作江湖主，买得山头亦等閒。"}
{"id":"433021","title":"书生（二首）","dynasty":"近现代","author":"骆成骧","text":"年年逐帅锦官城，得失公然问老兵。竭尽铜山填甲卒，虚回炮火嚇书生。重来半段枪犹在，一笑三军鼓不鸣。私斗怯时公战勇，谁知此意铁铮铮。莫嫌衰朽老书生，舌战归来又笔耕。每恨登坛轻拜将，遂教闭户重谈兵。干戈祸结悲儿戏，旗鼓威伸望主盟。牛犊已供刀剑尽，忍看田舍付屯营。"}
{"id":"180511","title":"小阁晨起·纸帐不知晓","dynasty":"宋代","author":"陈与义","text":"纸帐不知晓，雅鸣吾当兴。开窗面老松，相对寒崚嶒。幸无公家责，欲懒还不能。汲井頮我面，铜盆旋敲冰。梳头风入槛，纷散霜满膺。四瞻郊泽间，苍烟惨朝凝。却望塔颠日，光景舒层层。乾坤有奇事，变化忽相乘。客来无可语，语此不见应。今晨胡床冷，愧我无毾（左登右毛）。"}
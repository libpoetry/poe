{"id":"417455","title":"水龙吟　题蜕庵感旧集","dynasty":"近现代","author":"寇梦碧","text":"万尘纡结孤肠，风雷喑哑精灵闭。陆沉人外，依徊自忍，蚊巢天地。坠雨何期，停云漫赋，老无多泪。奈车轮生角，石碑衔口，深巷锁，灯魂死。收拾烬馀骚屑，五十年、生死交谊。零春片晌，残阳一寸，白头料理。留命桑田，惊尘海角，登临何意。喜牙弦未绝，心光共展，破昏霾气。"}
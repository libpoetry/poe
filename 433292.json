{"id":"433292","title":"浣溪沙　　无题（外三章）","dynasty":"近现代","author":"梁三苏","text":"帘隔呢喃话旧栖，数声凄断鹧鸪啼。倚窗斜月冷香猊。凤烛心残红带泪，鱼波影杳信无期。东风犹恶怨花枝。暖酒呵寒夜语时，殷勤笑问碧螺杯。知心红粉似侬谁。依约桃花深巷冷，何堪蜀鸟远山啼。断肠烟雨旧庭台。花叶依春吐嫩芽，招来诗思付春花。花间婉约艳如霞。春本无心三月暮，花何解语霎时华。不如坡老莫咨嗟。"}
{"id":"35043","title":"离歌辞·莫折红芳树","dynasty":"唐代","author":"徐铉","text":"莫折红芳树，但知尽意看。狂风幸无意，那忍折教残。朝日城南路，旌旗照绿芜。使君何处去，桑下觅罗敷。事与年俱往，情将分共深。莫惊容鬓改，只是旧时心。暂别劳相送，佳期愿莫违。朱颜不须老，留取待郎归。拂匣收珠佩，回灯拭薄妆。莫嫌春夜短，匹似楚襄王。"}
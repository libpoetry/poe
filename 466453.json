{"id":"466453","title":"玉楼春　三月三十一共人厂部炒菜，为摘李花园","dynasty":"当代","author":"卢青山","text":"小池波浸池边李，乱落红桃波影里。相携两笑赏春人，更被春风吹入水。水底残花春半已，岸头人面春初起。盈盈两顾我何堪，欲为春悲悲复喜。笑撚琼枝扶李住，满身花落淋芳雨。问花更肯为谁凋？只有尤家双十女。莫摘嫣然求我句，我年已到春归处。枝头留住片时香，共子明朝枝下语。"}
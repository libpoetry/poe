{"id":"707354","title":"瑞鹤仙 寿刘庶仙","dynasty":"明末清初","author":"王夫之","text":"桃花开也未，有酥雨微晴，烂熏春醉。何须倾绿蚁，弄嫩柳莺背。黄醅香腻，綵衣新试，更昨岁、兰开双穗。此芳辰不乐，何如尘世，原同儿戏。曾记牡丹月下，琴轩春早，笑歌声沸。年华弹指，渐两鬓，霜华缀。看江山，一晌蜃楼闪烁，烟波杳霭无际。只壶公壸里，韶光一色，彤云多丽。"}
{"id":"846295","title":"念奴娇 寿司户四月廿六","dynasty":"宋","author":"无名氏","text":"绿云霁雨，倚晴空千尺，长江澄縠。十里薰低、绣幕四叶，其馀华屋。怪得清都，奔云拥鹤，环佩声相续。朝来无是，有人初降仙箓。且与小试民曹，梅花岭外，雪片三冬足。眼底承家人物在，楚楚圭璋兰玉。雾阁云窗，翠眉红颊，解唱长生曲。壶中难老，定应两鬓长绿。"}
{"id":"772355","title":"梅伯言、马湘帆、汤海秋、王少鹤四农部，何子贞编修，陈颂南、苏赓堂、朱伯韩三侍御，叠次召余同亨甫为觞宴之乐。九月二十六日，复集蒹葭阁；盖丙申年入都，伯言、湘帆置酒处也。诸君各以诗文见赠，余行有日，辄成七律数章酬别 其四","dynasty":"清","author":"姚瑩","text":"接迹纷纷闽粤才，张郎巨笔独天开。豪情半向江山尽，病骨犹含今古哀。不信斯人尚沦弃，终应圣世起蒿莱。轞车伴我三千里，出狱临歧首重回。"}
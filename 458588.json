{"id":"458588","title":"薛为宏寄江洲景物记。元月六日","dynasty":"当代","author":"卢青山","text":"上高曾一别，江洲客初宁。因有闲兴在，为写客中情。静峰江杂树，动影水摇衣。小阁莺声直，深潭月色迟。春花满庭舍，夏雨涨江隈。追苇有真趣，直入雪原回。问我今来不，同上空山宿。蛋峰泻碧光，棺材骇人目。我意久已往，安用君诱督。稍待了尘事，疾欲奔吾足。携手两持觞，日日穷徜徉。振衣望广汉，濯足临长江。长江水何限，归海正汤汤。与子相随去，浪迹到扶桑。"}
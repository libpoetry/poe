{"id":"1224525","title":"钟山","dynasty":"元","author":"黄溍","text":"平陆漫千里，兹山乃穹然。犹怜布金地，未即辞喧阗。岩液散珠琲，春冈走蜿蜒。稍欣陟幽遂，登顿衣屡褰。路细石??，崖深竹娟娟。洞扉剨开敞，峻峰指中天。冥探历嵚崟，垂萝弱容牵。碧潭隐光怪，华雨漂崇筵。下睨飞鸟辈，茫茫但苍烟。眇然玄圃期，凄凉云峤篇。休驾将未能，惆怅春风前。"}
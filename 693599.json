{"id":"693599","title":"冬至展先母罗太安人漕坪陇有感","dynasty":"明","author":"邹元标","text":"违远慈容久，新冬始一过。有身成病楚，无泪不滂沱。草木蒙茸湿，云山变幻多。重冥真隔世，心折此烟萝。矗矗云山壮，阴阴草木稠。昔年曾瑞鹤，此地见眠牛。地胜疑天意，人和岂力谋。先慈多隐德，佳气正千秋。狂愚南窜地，我母泪千行。寸草方承日，萱亲竟萎霜。断机声在耳，尊足戒垂堂。多少君花意，无言倍黯伤。"}
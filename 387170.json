{"id":"387170","title":"绕佛阁·慰研荪妇病","dynasty":"清代","author":"樊增祥","text":"小颦翠敛。慵对晚镜，深闭秋馆。黄菊篱短，与花比瘦，西风动罗幔。杏笺写满。香茗俊句，都似明远。羁思悽婉。记曾叠骑，桑乾水平岸。古锦袭诗本，强为萧郎拈绣线。不似向时朝霞生酒面。待蕙草中庭，尽茁花箭。曲房重见。又酌酒弹棋，玉局猧乱。对明窗、青编重展。"}
{"id":"432314","title":"寿吴门李西庚先生七秩大庆二律","dynasty":"近现代","author":"杨民仁","text":"花开红紫晚尤妍，人到稀龄乐更添。三桂芳联香郁郁，双修肩并影翩翩。园林步去诗盈袖，酒室归来月满天。更喜蟠桃今正熟，嫦娥捧献画堂前。春风拂拂乐尧天，小筑优游蓬岛仙。已著贤劳留沪浙，还将欢笑寻林泉。西池许摘三千实，庚谱新添七十年。远望吴门光灿灿，老人星正现司前。"}
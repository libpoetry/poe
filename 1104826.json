{"id":"1104826","title":"谒冯侍御","dynasty":"宋","author":"马永卿","text":"久知仕宦有升沉，此际门阑不觉深。半世人间初识面，一朝林下遽论心。依依落日催归骑，袅袅秋风动客襟。乡里小儿何太喜，异乡流落有知音。珍重吾乡有异人，后来谁可继前尘。久邀乾竺为心友，未许巢由作外臣。桑梓荒残俱动念，衣冠零落合相亲。白□碧竹龙华路，茅屋三间愿卜邻。"}
{"id":"466087","title":"忆坟二首","dynasty":"当代","author":"卢青山","text":"层霞散尽暗寒滋，露影漙漙缩黑枝。屋鼠窗间齧月处，山猿夜半扣坟时。一槐春魄花消雨，四载秋声鬼唱诗。不必孜孜怀故物，苍横大块睡陈尸。千年兔语杂狐词，谁见孤岑落寞姿。大有乾坤压山窄，低无笋箨出坟迟。幽云弃落盘荒石，饿鸹悽惶绕冻池。莫倩湘灵同此夜，湘灵旧瑟败无丝。"}
{"id":"1251355","title":"北海鲸时北征纳克楚","dynasty":"元末明初","author":"王翰","text":"偃蹇长鲸横北海，怒喷风雷九州垓。九州壮士贲育徒，雄剑长弓几千队。长鲸掉尾鳞鬣张，壮士辟易弓剑伤。九州尘土山岳动，蔽亏日月无晶光。长鲸长鲸尔当弭，上帝威灵不可比。一朝怒遣似飞来，尽赤溟波千文水。山岳重安日月明，长鲸长鲸尔独死。"}
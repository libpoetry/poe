{"id":"416727","title":"长亭怨慢 魏塘大千庭中见飞鹭作","dynasty":"近现代","author":"谢觐虞","text":"够妆点、晚春画稿。榆柳阴阴，颇空烟皎。照席离波，斜阳小院坐来悄。风鬟雾縠，称金缕、尊边好。未老五湖心，闲却越丝吴棹。扰扰，隔断矶可见、车马软红尘道。随阳逢雁，怕轻信、秋谋粱稻。纵说是、后梦鸥通，只槎路、青天争到。误霜信婵娟，还守闹红江表。"}
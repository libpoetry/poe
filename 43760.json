{"id":"43760","title":"木兰花慢·江行晚过北固山","dynasty":"清代","author":"蒋春霖","text":"泊秦淮雨霁，又镫火，送归船。正树拥云昏，星垂野阔，暝色浮天。芦边夜潮骤起，晕波心月影烫江圆。梦醒谁入楚些？冷冷霜激哀弦。婵娟，不语对愁眠，往事恨难捐。看莽莽南徐，苍苍北固，如此山川！钩连更无铁锁，任排空墙舻自回旋。寂寞鱼龙睡稳，伤心付与秋烟。"}
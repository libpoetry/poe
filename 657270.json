{"id":"657270","title":"和司马提学倡和诗韵 来教谓尚文寻梅诗比类精绝思致深远但微近相亵不可为训更和一章为老梅写怀请教亦不知老梅之怀果如此否也 其五","dynasty":"明","author":"庄昶","text":"草窗万物生意凝，梅花岂惮霜与冰。平生不解作倾国，古淡只随真本色。春风自许先群芳，岂是群芳同未得。古今何许真赏难，风花荡满青骢鞍。万紫千红总佳兴，老眼梅花肯孤暝。乾坤此意君且思，物各付物谁大知。"}
{"id":"810658","title":"南乡子","dynasty":"清","author":"毛奇龄","text":"蕉叶领，橘花翘。红藤篾子束裙腰。私念鵔鸡颜色好。从谁道。栽作大郎头上帽。藤菜暖，荔枝乾。青蛉河畔碧鱼餐。愿绞桄榔皮里肉，炊乌木。暂与小郎充晚腹。赛起祠丛。木棉花发野椒红。记得丁郎山下路。敲铜鼓。九孔红螺扇遮舞。卢橘催酸。风生蒌叶瘴烟寒。自卖明珠归极浦。心苦。白氎单衫着秋雨。"}
{"id":"312456","title":"夺锦标·题湖南少数民族画册雪霁图","dynasty":"现代","author":"刘家传","text":"峻茂清荣，穷乡入画，地底藏珍尤富。已见机耕电织，专业承包，农林渔副。听花阴曲径，对歌声、又谐鸳侣。赖年丰四海澜安，吹到几番风熙。展望朝阳霞吐，雪拥群峰，化作知时微雨。更有危岩竞秀，幽壑争流，逗人佳处。五州宾朋至，宜游目、开怀容与。喜湖湘水让山移，留得芳春长住。"}
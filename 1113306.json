{"id":"1113306","title":"登白帝城二首","dynasty":"宋","author":"张嵲","text":"霜风吹日下长原，夔子城荒灌木繁。东去诸山朝峡口，西来众水会关门。千年白帝空祠庙，万里家山秪梦魂。绝塞边头重回首，秋声凄断不堪论。殊方秋尽怯登临，万里屯云结岁阴。崖壁?岈知禹绩，江山割据识雄心。沧波南下奔云急，单舸东游两鬓侵。漂转十方仍作客，沉吟怀古泪沾襟。"}
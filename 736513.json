{"id":"736513","title":"工所即事","dynasty":"清","author":"华蔼","text":"蒙安供董率，鸦步共追陪。天际风花合，山腰龙窟开。工期岁月积，俗吏斗稍材。落日归旗子，鸣鸡唤小催。锣敲夫上档，梆击匠登台。地势凭穿?，宫门任往来。夯声震空谷，锄隙及荒峐。日色凝黄瓦，云光映白灰。胯车推饷食，驿马送银枚。木克飞晴练，阿林结翠堆。何时威勒竣，不必陟崔嵬。"}
{"id":"566635","title":"今日歌","dynasty":"明","author":"徐渭","text":"琉球佩刀光照水，三年不磨绣花紫。换钱解向市中悬，我贵彼贱无人市。家惟此刀颇直钱，易钱不得愁欲死。客问此刀值几何，广州五葛飞轻雨。及今求市不较量，但输三葛钱亦止。千人十往九不顾，向刀长立折双趾。一日不食良巳饥，两日不食将何以。却走异县告长官，往日停车傥知己。平生自有孟尝心，今日翻思门下士。"}
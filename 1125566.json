{"id":"1125566","title":"王恭父出守洋州二首","dynasty":"宋","author":"袁说友","text":"胸中万卷书，足下四方志。士任重道远，渠以中外异。肯恋承明直，狭此天下计。方此议远略，慷慨谁襆被。翻然有抗章，属之英儒耳。我怀粗忧世，所遇辄盾矛。自公握手初，臭味一一投。一麾咸阳边，而岂但寝谋。应有齐人者，归此侵疆不。小策洋州勋，不止万户侯。"}
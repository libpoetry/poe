{"id":"459250","title":"欲行","dynasty":"当代","author":"卢青山","text":"秋气战物知几时，窗下虫尸一寸厚。天阔驰突任西风，木落裳衣半已朽。谁家剩燕不知寒，偶来扣窗如我友。堂前数日待归鸿，倾耳瞠目穷搔首；秋沉季换自在心，岂须凭物辨无有。频年不出意迟回，少日所志今尚守。快点尘囊备糇粮，毋更后期发将叟。太息囊中守底钱，旧朋流散况已久。"}
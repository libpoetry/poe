{"id":"261632","title":"金缕曲·寓园即事为周铁珊作","dynasty":"清代","author":"丁之翘","text":"不用黄杉客。悄携来、十二楼头，掠云拖碧。鬓影衣香红树下，宛似深闺深僻。几署作、秋娘私宅。妾本丹阳城下住，遇齐梁、赋手人无敌。值得折，东山屐。酒旗歌馆还能忆。记当时、晓风残月，五更吹笛。旧绿纱窗今在否？馀得钗儿一只。镇目断、江南江北。十斛閒愁君钓起，妒君家、有个人同立。肠断也，砧声急。"}
{"id":"380910","title":"水调歌头·中秋夜城西楼望月和东坡","dynasty":"现代","author":"郑文焯","text":"楼阁夜明水，枫冷雁横天。不知今夕何夕，对此思华年。记我骑云飞去，曾到广寒仙宇，天袂至今寒。云外小垂手，声在步虚间。罢歌舞，何处篴，又惊眠。十洲三岛，在眼一镜万沤圆。画鼓连江暝合，醉把铜壶敲缺，天际此身全。帆影碧空尽，秋水自娟娟。"}
{"id":"621692","title":"庚午冬虏儆烽传溯流金陵约同假曹方姚陈诸子北上俱以散馆尚遥深居念独行不可于辛未春遵洄而南而家扁舟不能自聊作纪怀诗十首 其九 几先","dynasty":"明","author":"郭之奇","text":"顿网不招龙，振网不招凤。二灵失几先，将与蚁鹜弄。神物贵卷舒，缩潜固其用。千仞既飘飘，九渊或可共。非古观化人，孰能洗心从。"}
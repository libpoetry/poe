{"id":"386115","title":"满庭芳·二月十九日为叶母六秩诞辰奉寿","dynasty":"明代","author":"毛莹","text":"华阀钟祥、，名闺毓瑞，宛然林下高风。一周花甲，设帨锦云重。漫诧当年梁案，喜眼底、宝桂荀龙。更兰畹，孙枝挺秀，绕砌结芳丛。堂前争献寿，彩衣色烂，玉液香浓。拥纷纷环佩，掩映帘栊。满捧蟠桃仙种，供大士、水月慈容。君知否、金莲诞降，来处本相同。"}
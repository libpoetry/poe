{"id":"404408","title":"金缕曲·五次韵呈鉴老","dynasty":"近现代末当代初","author":"田遨","text":"未觉诗人老。二三子、或年较长，或年差小。各有文章兼艺事，每每笔端横扫。遇险韵、因难见巧。诗道中西多涉猎，也不因、寒瘦轻郊岛。聊快意，无痴恼。近来吟事荒疏了。又转写、寓言小品，几篇初稿。莫笑闲忙成底事，不过能言鱼鸟。并不是、荒唐潦草。小故事中存至理，变体诗、未必诗情少。雕虫技，优游好。"}
{"id":"458526","title":"长寿镇访华久家","dynasty":"当代","author":"卢青山","text":"华久家长寿，临发嘱一行。付我书一纸，颇云路易行。同学七八辈，踏遍小巷阴。既得其牌号，墙转几堂庭；聚居问千户，始能扣其门。扣门声未起，主人声已频。邀我桌边坐，午饭留相宾。杨莓酸落齿，阴米爱煞人。更著喁喁语，对坐言清真。颇嗟市风变，不及山民纯。相见如邻友，安问疏与亲。一家偶留客，千户相邀迎。时既过午后，酒亦足酣醇。门外相送处，兴意未能宁。"}
{"id":"467752","title":"水龙吟四首 一砧疲惫","dynasty":"当代","author":"崔荣江","text":"鸿声又被西风断。芦荻白头生怨。桅灯未熄，高帆歇落，鹭闲鸥懒。人捣征衣，一砧疲惫，几槌嘘叹。恨未伏横流，长篙已折，生生被、鱼虾算。已是双毛各半。倩谁怜、恁多乖舛。且燃薪火，煮鱼温酒，拧眉扼腕。聊赖酒酲，郁情皆吐，与风吹散。借冰轮夜照，江湖凭跃，又天涯远。琼楼危阁寒云覆，疏桂何人初种？姮娥无趣，还遮愁面，薄绡轻笼。玉杵孤声，寂寥滋味，捣成心痛。便命续千年，多情不寄。长生药、皆无用。如此闲愁我懂。倩清风、九重迢送。使酡冰颊，使开花桂，香濡好梦。琼液银觥，玉阑干内，指尖弦动。似前生有诺，今生许赴，始偕鸾凤。尘情多累尘身，斯心欲坠轻轻捧。守更烛剪，挼搓襟皱，总归无用。奁镜眉尖，荻花枕上，愈添沉重。赖谁人婉约，堪怜憔悴，织今夜、巫山梦。怎也不消总总。著青罗、空阶磨踵。清风幸惜，并邀明月，者般相宠。替绾青丝，清澄眸水，分愁与共。念萦肠况味，若非风月，竟无人懂。玉尘千里寒时，你啼时作红梅语。呼来雨雪，轻裳洗净，娉婷欲舞。十月醒来，一朝呱呱，便将香吐。傍清风晓月，淘沙江浪，渐龆龀、青丝著。嗔笑见迷人眼，半遮颜、棠花深处。韶华到了，情浓时候，唤春来驻。依柳听莺，莺心如你，嘤嘤如诉。又谁来约却，这般日子，做双飞鹭。"}
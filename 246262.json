{"id":"246262","title":"台城路·哀萧劳丈","dynasty":"现代","author":"王蛰堪","text":"百年仙谪尘缘满，九天顿惊传召。鹤羽埋云，人间那更，重觅此公才调。神京路杳。叹翠竹风标，空山襟抱。月冷箫沉，几番泥雪认鸿爪。孤窗乍回梦影，旧曾无意事，都是凭吊。乐雅扬风，忘年契赏，遗泽向谁能道。长眠待晓。念酒外关河，笛边花草。说与牵牛，赋情应未了。"}
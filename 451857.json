{"id":"451857","title":"念奴娇 秋日偕中镇社友登雁门关斗全兄命填是阕效萨翁步东坡韵","dynasty":"当代","author":"熊东遨","text":"险关高峙，自明妃去后，尚余何物？多少风云都付与，石偶泥胎华壁。大漠烟寒，长河草白，曾见漫天雪。兵尘劫火，有时成就英杰。此日携手登临，凭虚四望，未免童心发。指点江山今到古，太息涛生林灭。笔底交锋，枰前演义，省个冲冠发。秋声渐紧，醉醒归问霜月。"}
{"id":"1112960","title":"醉落魄/一斛珠 其二","dynasty":"宋","author":"张抡","text":"红芳紫陌。韶华□□□□□。□花弄□□□色。不比西风，吹落□□□。乾坤造化□□□。都缘一气潜相易。观时感事成嗟惜。惟有乔松，不改旧时碧。清秋夜寂。圆蟾素影流空碧。都无一点浮云隔。河汉光微，星斗淡无色。日精欲炼须阴魄。更深犹望清宵立。坎离二物都收得。独步瀛洲，方表大丹力。秋高气肃。西风又拂盈盈菊。挼金弄玉香芬馥。桃李虽繁，其奈太粗俗。渊明雅兴谁能续。东篱千古遗高躅。人生所贵无拘束。且采芳英，潋滟泛醽醁。流年迅速。君看败叶初辞木。若非寿有金丹续。石火光中，难保鬓长绿。区区何用争荣辱。百年一梦黄粱熟。人生要足何时足。赢取清闲，即是世间福。秋光莹彻。园林□□□□□。如何宋玉□□切。作赋悲凉，草木□□□。□人自与□□□。长歌清啸无时节。瓮头且饮□如雪。不管春花，亦不管秋月。虚窗透月。寒莎败壁蛩吟切。沈沈永漏灯明灭。只为愁人，不为道人设。愁人对此成愁绝。道人终是心如铁。一般景趣情怀别。笛里西风，吹下满庭叶。光辉皎洁。古今但赏中秋月。寻思岂是月华别。都为人间，天上气清彻。广寒想望峨琼阙。琤琤玉杵声奇绝。何时赐我长生诀。飞入蟾宫，折桂饵丹雪。湖光湛碧。亭亭照水芙蕖拆。绿罗盖底争红白。恍若凌波，仙子步罗袜。如今霜落枯荷折。清香无处重寻觅。浮生似此初无别。及取康强，一笑对风月。秋宵露结。清晨□□□□□。□□润□□□冽。名体才分，功用□□□。□儿本是□□□。养成方见仙凡隔。神仙不肯分明说。多少迷人，海上访丹诀。"}
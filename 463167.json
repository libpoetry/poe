{"id":"463167","title":"浪淘沙慢 戊子清明将至寒食夜游康乐园无以悼先父先长兄长歌当祭","dynasty":"当代","author":"林英男","text":"雾霏浓，康园秉烛，梦入寒食。萧索榕荫淅淅。迷濛茵草霭白。沁十八铜人香汗黑。灯昏色、漠漠岑寂。正缟素苍茫弥无极。乱蛙鼓声逼。凄恻。北邙岁岁愁织。对偃月残云，梨花雨、一片霜泪溢。看木落萧萧，红殒狼藉。土中血碧。听藓碑叶走，厉魂声立。冷露啼烟山鬼泣。阴阳绝、难留恨魄。死生别、回肠悲更直。一门钝、不悟前因，觅不得，三生石上头颅击。"}
{"id":"467367","title":"过陈寅恪先生故居二首","dynasty":"当代","author":"林英男","text":"莽莽苍苍孤馆吞，斜阳血色近黄昏。唐宫春藻浮萝壁，汉阙残云入桂轩。玉径盲翁留鹤履，缁衣瘦影伫乾坤。临风四海空楼闭，过客难开是此门。独对斜阳四海孤，天人浩际在幽庐。潜龙早悔寒潭浅，隐豹还忧肉眼枯。击筑无人歌酒市，焚书半世哭鸿儒。坑灰漫卷曾埋骨，过客至今闻鹧鸪。"}
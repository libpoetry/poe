{"id":"428023","title":"满庭芳 甲辰立冬前五日侵晓，漫成一曲寄谢子异诗家远贻药物，兼简公渚教授青岛","dynasty":"近现代","author":"龙榆生","text":"丛桂留人，小园曾赋，江关几辈萦怀。曈昽晓日，拨尽瘴云开。谁道桑榆急景，肯轻委、壮气蒿莱。差堪慰，金丹换骨，渐得近瑶阶。萧斋。传远讯，心仪坡谷，迹略形骸。爱庭前玉树，沃壤移栽。也信颓龄可制，有篱菊、美酒随来。人长寿，河清在眼，旷览向高台。"}
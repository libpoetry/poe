{"id":"109740","title":"沁园春·运在东南","dynasty":"宋代","author":"严参","text":"运在东南，千古金陵，帝王旧州。看地雄江左，蟠龙踞虎，事专阃外，缓带轻裘。憔断乃成，非贤冈任，真是富韩文范俦。难兄弟，久齐名天壤，谁劣谁优。冕旒。似欲兼收。命四辈传宣难借留。记适遵昆季，迭行沙路，育充伯仲，并在金瓯。或后或先，相推相逊，等是延陵德泽流。称觞了，便促装西上，同奉宸游。"}
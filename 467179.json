{"id":"467179","title":"在线聆经二首","dynasty":"当代","author":"陈忠平","text":"孤屏坐拥月三更，漫向太虚深处行。绕耳玄音徐转疾，触眸黄卷奥难明。心观自在愁无碍，花落菩提春有情。何必往寻真乐土，十方佛应劫尘生。钟鼓声疏梵语亲，香烟如幻幻如真。人无障念何来佛，佛有金针不择人。祈福谁曾先积福，脱尘讵耐反沾尘。莲池若许比肩坐，试为往生扶一轮。"}
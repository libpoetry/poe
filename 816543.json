{"id":"816543","title":"题刘幼云九峰山图二首","dynasty":"清","author":"曾习经","text":"入世出世法，此心无端倪。但言美山川，说食如赒饥。得归复何言，劳生诚无涯。沉吟一夕中，谅我山泽姿。匡庐多胜慨，九峰君始宅。想见幽讨劳，斩伐见遗迹。绸缪一亩宫，预备六月息。岂特厌簪组，正尔痼泉石。世事足悲诧，浮生类行役。故山归不归，予亦难为臆。誓从所好口，持谢车马客。"}
{"id":"338603","title":"百字令·淫书蠹字","dynasty":"清代","author":"许嗣隆","text":"淫书蠹字，到如今悔读，南华第一。有客翘关能负鼎，用尽生平全力。吾爱吾庐，卿从卿法，子羽来头责。黄帘绿幕，但须知白守黑。堪爱窘蠢迂疏，送人作郡，群鬼揶揄剧。钿谷金鱼珠勒马，曾到大槐安国。蛇亦名龙，鸱先得鼠，何苦将人嚇。盱衡今古，春华难比秋实。"}
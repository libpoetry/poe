{"id":"137903","title":"小饮坐中赠别祖择之赴陕府","dynasty":"宋代","author":"欧阳修","text":"明日君当千里行，今朝始共一◇酒。岂惟明日难重持，试思此会何尝有。京师九衢十二门，车马煌煌事奔走。花开谁得屡相过，盏到莫辞频举手。驩情落寞酒量减，置我不须论老朽。奈何公等气方豪，云梦正当吞八九。择之名声重当世，少也多奇晚方偶。西州政事蔼风谣，右掖文章焕星斗。待君归日我何为，手把锄◇汝阴叟。"}
{"id":"702402","title":"望狄梁公祠","dynasty":"明","author":"程敏政","text":"■鸡鸣处一家危，问讯虬髯悔可追。元嗣未应堪再辱，孤臣宁复避群嗤。台衡得相方成国，神器非公定付谁。欧史范碑明皦日，居人徒识令君祠。丛祠香火对山开，相国勋名重古来。浴日有人归荐草，啸风无鬼附荒莱。晴云忽作千峰暝，朔气还传万壑哀。遗爱已深忘岁月，长松生子竹生胎。"}
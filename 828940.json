{"id":"828940","title":"宴清都 瓶花簃词集，咏瓶中芍药，限宴清都调","dynasty":"清末近现代初","author":"郭则沄","text":"障蜡余寒浅。芳情托、汉宫春后归燕。瑛槃罢舞，琼壶悄熨，晓丛初剪。吹香怨隔雕阑，惓旧■、东风半面。教画阁、遂唱飞来，偎■笑靥如展。青■翠管长闲，游蓬紫曲，欢绪天远。愁漪泪叠，离烟思冷，倚情伤晚。凭谁为歌金缕，只点入、悲花倦眼。检梦痕、惜取琼枝，啼红洒遍。"}
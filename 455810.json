{"id":"455810","title":"子戌自杭反温，别后却寄，次韵奉和","dynasty":"当代","author":"刘雄","text":"男儿未豹变，蛰伏偶蜿蜒。少年遘磨蝎，穷途困篱樊。袖染碧海色，魂亲西湖莲。飘蓬尘土际，志已逐飞鸢。把臂竹林游，时时共饔飧。笑我老耽酒，嗤君少嗜烟。昔作徐州贾，任侠亦可怜。千金买歌笑，不见倾城颜。蹭蹬一垂翅，折节向儒冠。山水幸自娱，箪瓢犹足欢。忽然拂衣去，好音孰与传。风雨听龙吟，江湖起白鹇。"}
{"id":"729668","title":"开先瀑布","dynasty":"清","author":"蒋士铨","text":"瀑布之水源何来。划然下裂长峰开。下士目骇自天落。绝顶乃有千盘回。青山断缺耸双剑，元气直泻岩头摧。飞流已出不肯下，一线中折分潆洄。隐现数折蓄精锐，失势一落如奔雷。跳波乱击潭水立，怪物潜伏宁髻。音声顷刻逐千变，万马赴敌金鼙催。天光半壁照空谷，此地万古无阴霾。积雪挂千仞，山中猿鹤犹惊猜。银花下散布水台，混沌凿破山根隈。擘窠大字洗不尽，铁画满地镌青苔。太白已往老坡死，我辈且乏徐凝才。恶诗走笔不敢写，册亭煮汲烧松钗。来朝竹杖青芒，凌风踏碎烟云堆。飞泉三叠绝倚旁，坐观一洗尘氛怀。"}
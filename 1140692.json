{"id":"1140692","title":"喜迁莺 和老人咏梅","dynasty":"宋末元初","author":"黄公绍","text":"世情冰尽。算耐久祗是，陇头芳信。惆怅人间，几千年□，留得陆郎馀韵。朔云解识花意，遮断疏狂蝶粉。岁寒了，狂风传香远，月移影近。清润。无点涴，不曰坚乎，如玉真难尽。除宋广平，与林和靖，肉眼有谁能认。仙丰道骨如许，相对霜髯雪鬓。长健也，好年年管领，春光随分。"}
{"id":"466721","title":"步是务斋主溪口镇口号四首","dynasty":"当代","author":"吴金水","text":"台澎一去市朝新，千古魁星化作尘。旧阁文昌风雅地，如今来往闹游人。树影婆娑鸟语哀，虚廊犹绕旧池台。宗祠图像尘封久，难辩人间末世才。清溪宜雪也宜秋，也泛轻舟乘兴游。只恨今无戴安道，人间何处续风流。溪流飞泻翠岩开，曾见斯人到此来。劫火未消民意改，乡邻重建旧时台。"}
{"id":"707941","title":"念奴娇 其十二 次韵酬罗弘载","dynasty":"明末清初","author":"梁清标","text":"天涯初度，雨新晴、过岭寒消花放。孤客牙门开晓角，欲说离愁谁问。海峤樽罍，蛮儿歌舞，良夜同人饷。多情子野，百端齐到心上。独幸岘首碑存，楼船战罢，依旧繁华相。共道先人今有后，父老车前相望。好友鸿篇，词场彩笔，竞奏阳春唱。深惭衰鬓，斗筲每自知量。"}
{"id":"109922","title":"宴清都·梦雨随春远","dynasty":"宋代","author":"胡翼龙","text":"梦雨随春远。征衫薄、短篷犹逗寒浅。裁芳付叶，书愁沁壁，水窗竹院。别来被篝梅润，暗麈积、旧题纨扇。许多时，间了阑干，放得藓痕青满。谁念。杜若还生，苹花又绿，不堪重。山程水记，茶经砚谱，共谁间展。湖山旧会游偏。不怪得、近番心懒。恰今朝、水落洲平，江上楚帆风转。"}
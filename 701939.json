{"id":"701939","title":"寄杨同寅二首","dynasty":"明","author":"黄㴻","text":"寂寞荒村久驻旌，天涯岁杪若为情。山无美木岂初性，台有黄金惟旧名。病骨不禁诗癖苦，幽居端令客魂清。何当了事归公府，共把新篇子细评。出处从前已熟筹，浮沉宁肯混时流。交情眼底浓于酒，宦况年来冷似秋。孤枕因君生别梦，残灯为我照乡愁。同寅甚喜成三益，职业还期共勉修。"}
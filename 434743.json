{"id":"434743","title":"至新蔡寓居开元寺暇日与文伯起登经楼赋诗寺壁旧有秦少游题咏计其年尚少于此作学官当时坡谷钜公皆推重意为远到而竟不然所谓方行万里出门车折轴惜哉","dynasty":"金末元初","author":"王寂","text":"往昔秦郎妙天下，淹留尝倚仲宣楼。长材不用虎为鼠，塌翼竟从蜩与鸠。夭矫飞云蜕仙骨，连卷雌霓落墙头。世閒玉人岂复有，应与晁张地下游。"}
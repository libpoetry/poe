{"id":"459906","title":"龙源水库作。同者肖卢王献忠","dynasty":"当代","author":"卢青山","text":"谁挟北海超泰山，来掷龙源石壁间。老猿千岁惊且叹，如此浩瀚吾不谙。长松万丈沦波底，熊咆虎啸愁移迁。潜流浸浸蚀地轴，狂鱼跃水啖苍天。三十年事嗟已往，我来渺渺平湖潭。居人堤上居已惯，出入弃车行平船。儿童旦夕狎清水，与人疏远与鱼安。二三子亦返童少，脱裤裸臂奔如颠。扑蹶如天堕陨石，荡簸水府风吹烟。溅溅者浪戏吾骨，远远者岛观旁边；举手似可攫而至，穷划力竭不能探。曾家古道古未有，小艇迎过百洄湾。携壶置馔笑相语，临水拂石排杯盘。日暮人散微雨作，湖风凉绝如可餐。水墨来染山与水，柔烟妖翠两不堪。此乐那厌百回品，一年一至非频繁。明年我欲更远走，烟中惆怅药姑寒。"}
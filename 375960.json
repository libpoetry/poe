{"id":"375960","title":"齐天乐·当年曾棹沙棠楫","dynasty":"清代","author":"蒋士铨","text":"当年曾棹沙棠楫，桃叶春江揣度。廿四桥边，青蓬红豆，作弄扬州乐府。朝朝暮暮。争禁得今年，者番酸楚。荀令神伤，牵衣忍看小儿女。青天灵药谁误。剩呢喃双燕，夫人亲哺。草佩宜男，花簪蠲忿，不欢秋娘金缕。朱颜黄土。向月暗灯昏，可曾低诉。他日钱塘，傍朝云小墓。"}
{"id":"467153","title":"新喻赴会途中寄宿殊熠梅岭公寓酌月紫清山半翌日复邀渔歌访徐美华兄蛟溪二首","dynasty":"当代","author":"陈忠平","text":"驱车登紫清，晚袖拂风起。携酒坐孤亭，酌秋入深味。虫鸣云罅中，月卧石丛里。峰壑印吾心，盈亏何所计。泊车沙渚边，隔水呼舟子。犬吠客稀来，波摇鸥共起。深谈各尽欢，小饮何须醉。拨棘寻林幽，清风坐次第。"}
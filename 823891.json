{"id":"823891","title":"高阳台 楚青丈属题霓裳艳影并序","dynasty":"清末近现代初","author":"陈方恪","text":"檀板金樽，绿杨池馆，相逢身在他乡。怨曲重招，人间未许商量。座中满目新亭客，忍同拈、红豆凄凉。更何如、侧帽簪花，白首欢场。少年未抵千金诺，听离鸾负了，旧日王昌。屈指繁华，娇名罗绮难忘。多情已分天将老，叹春风、鬓影无双。祗销凝、刘郎寐莫，归卧银釭。"}
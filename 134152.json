{"id":"134152","title":"瘿盆·瘿盆生以丑自鬻","dynasty":"宋代","author":"司马光","text":"瘿盆生以丑自鬻，突兀当轩耸群目。海蛙门怒腹斡张，耆交蟠蛰鳞鬐秃。昔时仙客浮孤槎，波痕渍朽成凹洼。蜀都买卜置之去，乐来流落严遵家。谁逢好事得宝蓄，裁供盥濯真可辱。况为饮具承欢娱，未必蟠根胜珠玉。不若刳为太古尊，满斟明水羞百神。凷桴苇筌芦忠信，坐使风俗还深淳。"}
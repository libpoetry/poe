{"id":"441030","title":"白字酒歌","dynasty":"当代","author":"秦鸿","text":"夜雨寎月岁乙酉。九溪水涨吴山阜。诗意如潮剪春韭。一倾稠州白字酒。琥珀荡漾清且浏。开坛醇香浓不走。雏莺呓巢絮萦柳。斜日繁锦伫华妵。清樽初倾甫入口。云缭诗肠春盈牖。玈矢在控狮欲吼。赑屃半卸重岩负。三杯濯罢明矇瞍。触我诗思动眑眑。春风撩鬓霭涵薮。春水浸骸嬉蝌蚪。满座霞霓神赳赳。涌泉暖彻龙衔扣。冲霄光焰惊牛斗。鲸鲵浮空波黝黝。习习两肋云生肘。握电蹑虚天堪友。众峰争趋齐俯首。四山飞雨在我手。我闻此酿由来久。丹溪著作颇嘉取。浣纱之水北为醙。叱羊之石南为瓿。天于乌伤何其厚。灵醪直可绿枯朽。酌向泉石增寿耇。饮之为道通大有。"}
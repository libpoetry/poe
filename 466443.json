{"id":"466443","title":"说部《少年行》中代张三作二首 浣溪沙　送晏如","dynasty":"当代","author":"卢青山","text":"叶下梧桐满路遮，相逢相别似流沙，浮生长在此人涯。漫送韶华和水去，只须送汝上归车，何人更送我还家。小径萦千落，霜风吼四围。翁真老矣涩苍皮，细拂苔痕尺厚认缰羁。事往翻如梦，吾来不必悲。悲翁夜夜向江垂，听取惊涛万折泻奔蹄。"}
{"id":"835454","title":"一萼红 寄张衡州乞官历","dynasty":"清末民国初","author":"王闿运","text":"碧云深。正霜轻日嫩，梅萼破疏林。驴背行佳，翠禽眠暖，薄醉还自微吟。料何逊、风流未老，想白发、幡胜正堪簪。紫印泥封，绣衣貂薄，俊赏须寻。卧雪披云世外，倚邦君政美，随兴登临。腊鼓占丰，灶觚催钵，重闻盛日和音。莫便放、年华去也，只应为、诗酒惜光阴。寒尽山中班春，愿听瑶琴。"}
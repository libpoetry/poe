{"id":"432311","title":"春节中，老友吴天鹏以七绝二章相示。端午节素未谋面之陈以光亦赠七律诗四首。旧雨新知，不可无和。往事萦怀不无遐想因成感怀二首","dynasty":"近现代","author":"杨民仁","text":"三十年来懒赋诗，不堪勾起旧情丝。复兴园里花初放，明德村头月上迟。缘尽终当两地别，愁来自觉几分痴。人生离合寻常事，尘海茫茫孰可知。有缘无福不相邻，有福无缘难见亲。福去缘空真亦假，缘来福至假还真。真真假假人间事，是是非非世俗深。尝遍炎凉历尽劫，残棋一局酒一樽。"}
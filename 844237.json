{"id":"844237","title":"游海印寺二首","dynasty":"清末民国初","author":"林朝崧","text":"百尺朱崖远市廛，老僧筑室此安禅。金钗塔影飘窗外，宝盖山光坠槛前。白石嵌空成小洞，绿阴匝地荫春泉。听经有约同良伴，又结莲宫半日缘。借来佛阁饮仙?，宴罢凭栏醉眼醒。隔岸众山朝紫帽，过门一水接沧溟。日沈渔舍钟声起，波撼经楼海气腥。归路无端逢法雨，洗人衫鬓两青青。"}
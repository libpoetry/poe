{"id":"440247","title":"满江红 丙申中秋前二日，西来爽气，秋在双眉。与同门分啖月饼","dynasty":"当代","author":"石任之","text":"客正何如，如毅然，辞秋梧叶。叶何似，词仙行色，分秋双阕。声换晚蝉无脚系，影移明月成心折。纵回首也是对西风，催佳节。秋万岁，人一霎。怀冰炭，攻寒热。又死生蜗角，云逢云别。未必天心看不厌，最圆时候从新缺。约年年嚼饼学团圆，并刀切。"}
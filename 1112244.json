{"id":"1112244","title":"句","dynasty":"宋","author":"宋祁","text":"色映堋云烂，声迎羽月迟。至公三籍在储胥。谢病归装能办未，葛洪丹灶景山铛。云路旧扶黄道日，霞觞新映六符天。药有不龟方，击絮管无妨。归从鹤翘六六间。再来戴公宅，客过孝王家。晓日侵帘押，春寒到被池。可但鱼知丙，非徒字识丁。碧云谩有三年信，明月空为两地愁。雪中林卉皆相似，认得清香寄一枝。金衣瑞羽迎风展，琮栗仙杯压雾斜。无色真国色，有韵自天香。都缘赋色浅，燧不趁春繁。于今尚未好，漠漠宜秋雨。磨沙漉水莩谷滑，砍柱煮釜风波声。要待花馀见秋实，缥肌细肉荐盘珍。林长景星密，枝重串珠繁。摘自青丝笼，来宜紫桂尊。赏鲜流火动，浆热醉霞温。北雁为南客，衔之以避缴。细栽烟外叶，繁并暖前枝。既多九穗谷，复有三秀芝。芝以保万寿，谷以庆东菑。珠帘约住牡丹风。"}
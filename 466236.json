{"id":"466236","title":"无题六首","dynasty":"当代","author":"卢青山","text":"回首功劳遽可哀，一年年去换须来。夜阑自笑峥嵘骨，只有寸心换未谐。心皆五彩染铜绿，世已千番视我疣。一计犹存吾岂北，且闩门去读春秋。渐疏诗笔真吾罪，已减情怀是齿增。欲向苍天乞三宝，曰欢曰梦曰年轻。此体为生卖世尘，此心欲付与谁人？一如蓬转万千里，随地皆家皆客程。蹉跎世界渐难吾，唯梦随心遽可呼。梦里山僧拍手笑：“久为先生备坐蒲”。昔我先君怪我颅，浑圆浑似为僧储。何时真裸馀真实？斫尽浮华剃尽须。"}
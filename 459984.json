{"id":"459984","title":"醉卧石处，彭来，夜更复至，余犹未起，彼言旧事至泫然。因为三阕，拟寄复止 其一 八六子","dynasty":"当代","author":"卢青山","text":"又逢君。问分离后，黄昏暗雨谁听？况醉里愁容未揩，梦中宿泪初宁，见时假真？眸光只自盈盈。世路几群风月，人间一望阴晴。怎敌得、年年露中春色，挤红淹绿，舞蝶迷蜂，留他冉冉孤流弄影，沉沉夕照驱萍。漫回凝，今生恐难再寻。"}
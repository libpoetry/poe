{"id":"105113","title":"依韵和希深新秋会东堂","dynasty":"宋代","author":"梅尧臣","text":"何必水周堂，翛然万木凉。朋簪兹共乐，节物自迎商。巧笑承欢剧，新词度曲长。骖鸾悲雾扇，泛蚁釂云浆。并蔕榴房熟，连丛桂蕊香。人初投辖醉，客甚掺檛狂。鬓约寒鸦碧，衣轻舞蝶黄。流波闲任注，错席岂依行。亹亹谈宁倦，厌厌夜巿央。良时诚可惜，清燕北无荒。"}
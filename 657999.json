{"id":"657999","title":"孤鹤翁过访出韵命诗以其涵监险也易以函椷二韵余喜东坡不为险韵所拘遂并前韵通一赋之世有苏子瞻者见之当复以为何如哉 其二","dynasty":"明","author":"庄昶","text":"万古穷通付一谈，人间糟粕几千函。酒杯何处堪明月，草阁天峰坐白衫。古瑟不知还此调，孤鸿且托寄谁椷。明年可到公寻处，老子黄山四百岩。"}
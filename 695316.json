{"id":"695316","title":"隆中谒武侯陪陈提学佥宪二首","dynasty":"明","author":"林光","text":"卧龙胜处久模糊，寻访欢承拉老夫。三顾迹经今日眼，千年人貌旧时图。躬耕活水田犹在，抱膝苍崖石尚孤。莫道斯文没关系，风光随处偃莱芜。薇蕨山中口可糊，人龙泯迹在农夫。遭逢未感三回顾，成算先开八阵图。割据英雄时已去，经纶天地迹何孤。祠前俛仰千年下，樽酒斜阳洒绿芜。"}
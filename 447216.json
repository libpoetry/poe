{"id":"447216","title":"一九九一年一月十七日夜颜光群君邀饮，归经巴王庙，不意于黑暗中坠入深壕，头部触石壁有声，赖诸友提携始得出，移街灯下视之，已头血如注衣衫为湿，乃急赴医院缝合包扎。午夜归家，走笔成此，时血犹未干也","dynasty":"当代","author":"陈仁德","text":"飘然一醉百忧忘，况复相逢尽侠肠。海上方传多国战，酒边重发少年狂。宵深莫辩归途险，城暗何堪落月茫。天有风云谁测得，人生难免是创伤。"}
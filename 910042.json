{"id":"910042","title":"故谏议大夫鲜于公欲作新堂以传世谱名曰卓绝内相先生题其名曰蜀鲜于氏卓绝之堂某以此八字为韵作八诗盖鲜于公顷尝俾某赋之而三子以求其诗故原其古而美其今以颂美之 其三","dynasty":"宋","author":"李廌","text":"天地西设险，剑外分野殊。君家万里侯，支郡许专诛。威名詟华夷，玉帛走易于。韡韡常棣华，煌煌驷马车。"}
{"id":"810165","title":"秋霁","dynasty":"清","author":"郑文焯","text":"残雨空园，剩水佩风裳，暗写愁色。未了琴尊，已凉亭馆，病馀感秋无力。坠红信息。废池何恨成凝碧。怅故国。千里。暮云江上倦游客。还念旧社，醉墨题襟，十年飘零，清事都寂。晚香丛鸥，边梦续疏，狂花也笑头白。一语问花应解得。又断魂处，待赋卅六芳陂，载秋单舸，冷枫红驿。"}
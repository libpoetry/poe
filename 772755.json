{"id":"772755","title":"秋夜闻涛图为石乐莘国任作歌","dynasty":"清","author":"朱景英","text":"世事矜奇宁有□。□先□□□水。一官局促冷无比，耐可置身千万里。白波中来悸欲死，耳聒侏?目恢诡。坐荫多罗树深底，种杏非坛槐非市。片席何为设于是，而今乃见徂徕子。前年螺江别，一船□图史。卓尔宋山长，依然秦博士。经解驳而铿铿，笔纵横而纚纚，亦战膏粱濯纨绮。得静者机抉其理，谓根群动动如□。秋风拉瑟秋涛起，作彻夜声喧未已。忽如迅霆奋地纪，忽如飙轮干嵔㠥。又如五兵所向纷披靡，之子嗒然槁梧倚。以无闻参有闻旨，是为静摄动则尔。涛声在海不在纸，以纸写涛亦枝指。卷图还子笑相视，此意勿语坳堂蚁。"}
{"id":"1204043","title":"玉漏迟 段伯坚同予留滞九江其归也别侍儿睡香予亦有感","dynasty":"元","author":"白朴","text":"睡香花正吐。谁交付与，东君为主。梦觉庐山，一片彩云何所。惆怅留题在壁，麝墨染、无穷愁绪。常记取。徘徊顾影，镫前低语。几许。欺密留情，系绊煞世间，□□儿女。沦落天涯，夜夜月明湓浦。连我青衫泪满，料不忍、孤帆东去。离思苦。休唱渭城朝雨。"}
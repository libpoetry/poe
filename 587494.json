{"id":"587494","title":"昭恩雅四章","dynasty":"明","author":"霍韬","text":"于瞻者楼，奕奕岩岩。岩岩奕奕，具美伊衔。具美具瞻，普天具瞻。鸾凤毵毵，天威烜赫。生民赖生，冢臣时兴。天功时成，于亦成名。冢臣成名，婺源之浒。银潢婺辉，毓德之所。冢臣毓德，立我哲我。天子畀宠，我其宠伊。何赫赫训言，服之训言。岂曰韦编，袭之重笺。重笺训言，巍楼是跻。维是训言，皇极是基。万邦是腓，孰迩孰遥。孚皇训言，曾不崇朝。皇言则万，皇心则一。鞠哉冢臣，对天扬述。畴测天高，畴绘天文。畴酬天恩，酬恩于昭，疢忧以劳。冢臣忧劳，孰则与阶。靡旦靡昏，天宠是怀。自位中丞，至于冢卿。大政是经，大工是程。秉心忠贞，为国股肱。翼翼绳绳，不心之宁。斯酬恩之诚斯。"}
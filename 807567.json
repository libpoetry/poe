{"id":"807567","title":"五福降中天  丙辰元旦和蘧庵先生韵","dynasty":"清","author":"陈维崧","text":"翩何青帝姗姗也，将近江南几驿。婪尾深杯，换头小令，冶习那能销得。任他仙释。算换民年光，也应沾臆。慵倚阑干侧帽，不忍弄烟色。差喜渐无人识。楞严才注罢，门庭寂。三径苔铺，一篱梅绽，相与从无疏密。鹤窥草阁，雀啄柴门，宜春休帖。爱煞溪痕，斜桥成小立。"}
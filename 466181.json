{"id":"466181","title":"绝句四首","dynasty":"当代","author":"卢青山","text":"一角流波静向东，花情枫意继成红。孤蝉自抱孤枝老，身外西风抑北风？微寒岭表已秋深，万里家山渺若尘。病里中年无别事，闲教邻子学乡音。牵衣长记泣饥寒，死别倏然廿二年。稚子生辰来不惑，孤茔败草远谁芟。此生分已泛天涯，偶住西施苏小家。岭外湘累髯似柳，屏中越女语如花。"}
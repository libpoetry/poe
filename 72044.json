{"id":"72044","title":"沁园春·忆昔移家","dynasty":"元代","author":"谢应芳","text":"忆昔移家，着处偷生，＊有余霜。遭几番惊怕，青天霹雳，满怀愁闷，苍海汪洋。故步全非，新知误喜，袜线初无尺寸长。龙钟后，方马归伏枥，龟作＊床。年来饮不盈觞。也不爱、花枝锦绣香。与山僧野老，交情淡淡，盘蔬盂饭，清话浪浪。燕子重来，桃花应笑，四壁空空一草堂。偿诗债，有隔年未了，连日犹忙。"}
{"id":"311530","title":"金缕曲·更欲详探究","dynasty":"现代","author":"刘大白","text":"更欲详探究。数当时车盟笠约，几朵朋旧。行止兴居长系念，为问谁还淹久。谁已跨寒驴出走。住者都烦相问讯，道刘郎长引怀人脰。其去者，是归否。非归敢问今何就。望将他游踪细报，慎母差谬。便我寄将音信去，免却疏慵见咎。休厌我哓哓相叩。嗜好盛年原异俗，所难抛只是同心友。烦渎处，勿相疚。"}
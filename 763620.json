{"id":"763620","title":"汉宫春  已卯冬日同魏子一子存蒋亭彦兄弟家子闲舟吴门用辛韵","dynasty":"清","author":"曹尔堪","text":"一叶孤舟，忆昨宵帆缓，才到桐庐。今朝浮白相赏，不舆家殊。呼庐豪快，严觞政、杯斝难疏。船蓬外，阴云作雪，灯前寒夜偏无。岁岁吴闾风景，但樯停舣似，妓少花如。惟是酣馀笔墨，为尔为余。清樽欲散，尽分颁、浊酒残鲈。红笺有，画师巨董，字临王右军书。"}
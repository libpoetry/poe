{"id":"41726","title":"念奴娇·大江澄练","dynasty":"金朝","author":"蔡松年","text":"大江澄练，对一尊离合，春风江北。燕代三年谈笑间，初识芝兰白璧。桂窟高寒，铁衣英壮，早得文章力。峥嵘富贵，异时方见相逼。明日相背关河，魏家宫阙，西望千山赤。我亦疏慵归计久，欲乞幽闾松雪。千里相思，欣然命驾，醉倒张圆月。酒乡堪老，紫云莫笑狂客。"}
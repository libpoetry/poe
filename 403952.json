{"id":"403952","title":"翠楼吟·题贵州兴义蒋秋溪先生《泽畔行吟图》，丁亥1947","dynasty":"近现代末当代初","author":"喻蘅","text":"延隗求贤，论雄煮酒，豪风寂寥谁见。萧条千载后，飘泊客、词华清练。青衫愁绽。向鹦鹉洲边，徘徊吟倦。空依恋。凄凉家国，回肠千遍。谁羡。丝竹中年，谱漫天离索，此情谁荐。扬鞭归去矣，乘肩伴、何劳呵殿。苔深旧院。笑三径高寒，吟锋镂幻。琴声啭。画图闲展，沧桑惊换。"}
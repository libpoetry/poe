{"id":"702853","title":"范长倩偕隐天平山居四首","dynasty":"明","author":"董其昌","text":"百叠松篁绕画楹，羊肠峻坂划然平。愚公践华差如意，金母升天亦有行。滇海奇游万里馀，天平楼阁化人居。鹿门不独偕庞隐，彤管犹闻续汉书。不羡金茎去日边，龙文双剑鹿台前。摄将维室三千界，奏取唐山十五篇。连峰仄径斸云根，只尺星辰若可扪。能赋五噫专五岳，此中端合唤皋门。"}
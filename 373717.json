{"id":"373717","title":"酹江月·清门娣姒","dynasty":"清代","author":"蒋士铨","text":"清门娣姒，周蚤寡行年，四十有四。张姒年才三十六，有妾廉姬廿岁。三女随肩，笔状砚匣，听讲周难旨。琐窗灯火，幽闲贞静如此。更有蚤寡之姑，适于黄者，携女归相倚。女亦聪明分砚席，惠性兰心无二。孟慕神仙，仲矜义烈，笑问黄家妹。妹云毋泥，得时皆可为耳。"}
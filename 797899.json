{"id":"797899","title":"调笑令 咏古七首 其六 蔡家娘子","dynasty":"清","author":"陈维崧","text":"西堂花茵侬好持，此间风月堪咏诗。溢奴小儿若冰雪，紫缓绿酒饶神姿。竟陵判司大懊恼，夜寒空馆眠难好。翠簪腻滑促传觞，口吃微闻唤鸾老。鸾老。头脑好。善谑群真堪绝倒。夜寒空馆人声悄。地下为欢须早。南邻娘子翘翘小。共泛玻璃清醥。"}
{"id":"1036855","title":"跋李允蹈思故山赋辞","dynasty":"宋","author":"杨万里","text":"月岩含章兮，噫。熟贳之璜兮，噫。逋不其偿兮，噫。眉山之下兮，噫。既亿其价兮，噫。胡漏于罅兮，噫。吁于眉山兮，噫。山吁于天兮，噫。天蹙其颜兮，噫。有斐孙子兮，噫。花披秀启兮，噫。烈祖是似兮，噫。笔似其锋兮，噫。骨似其穷兮，噫。栖栖其逢兮，噫。尔词则古兮，噫。尔骚则楚兮，噫。尔璞孰估兮，噫。招招巫咸兮，噫。有篿尔占兮，噫。曷焯尔潜兮，噫。曷窞不济兮，噫。曷蔀不贲兮，噫。咷初笑既兮，噫。"}
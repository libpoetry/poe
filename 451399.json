{"id":"451399","title":"水调歌头 辛未春重游桃花源","dynasty":"当代","author":"曹菁","text":"晚岁耽名胜，更爱武陵春。桃花源上秦洞，二月总消魂。徙倚雕栏画阁，俯仰壶头梦泽，吴楚壮胸襟。多少雪霜后，亭榭又翻新。人去矣，物犹在，不迷津。徘徊里许花径，拾级抚碑林。陶记刘诗汉碣，翠竹苍岩古柏，往事费探寻。前代兴亡迹，过客几能论。"}
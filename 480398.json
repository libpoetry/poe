{"id":"480398","title":"送邵文敬主事","dynasty":"明","author":"陆釴","text":"珊瑚木难世所罕，才华见羡难为款。日短天寒客欲行，诗坛别后谁为伴。用之非宜复可惜，千仓万庾尘初满。淮河涛澜九月高，研豪陈墨犹余浣。西归汝弼南行邵，草圣一时谁付管。黄门萧郎不苟作，罗赵前头觉余懒。七辰滞下出无力，自送邵君情不暖。白日风沙忆放筹，幽人宴坐渐樗散。"}
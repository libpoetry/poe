{"id":"460170","title":"桂枝香　翻辛词随题卷首","dynasty":"当代","author":"卢青山","text":"今人不古，更古者非今，翁词谁读？读到两相同处，若从心掬。云烟苍莽云烟定，有犹龙、高歌长哭。醉扶蓑箬，老皤华发，梦同翁烛。泛一舸，银河四辐。笑残星泪眼，依舷局促。袖底江山了了，不堪沉陆。悲予仆兮怀予马，比人间谁见幽独？千年乌转，至今犹听，丰隆怒酷。"}
{"id":"843852","title":"杨柳枝 新秋闲坐偶读前人杨柳枝词，爱其音节谐婉，姿韵与寻常绝句迥殊，爰摭眼前情事谱成四阕","dynasty":"清末民国初","author":"严既澄","text":"过雨轻云绕树流。依帘残热未全收。安排功课催长日，午梦迢迢□画楼。倦暝离魂系不牢。新愁吹梦薄凉霄。扑窗红泪摹春事，小雨催开夹竹桃。国舞燕歌不自胜。隔年秋意忒分明。谁知销损双心后，不背牵牛目众星。檐溜依徊濯众尘。空庭凄厉近黄昏。共谁笑语分余念，只作潺湲独坐人。"}
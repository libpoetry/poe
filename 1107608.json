{"id":"1107608","title":"临江仙","dynasty":"宋","author":"叶景山","text":"清晓于门开寿宴，绮罗香袅芳丛。红娇绿软媚光风。绣屏金翡翠，锦帐玉芙蓉。珠履争驰千岁酒，葡萄满泛金钟。人生福寿古难逢。好将家庆事，写入画图中。杨柳池塘桃李径，华堂寿宴初开。香团翠幕舞风回。东山携妓女，北海罄樽罍。玉笋轻敲红象板，金荷潋潋传杯。笙歌缭绕宴春台。华阳闲日日月，绿野醉蓬莱。"}
{"id":"431958","title":"读红楼梦传奇感赋二律","dynasty":"近现代","author":"吴文治","text":"读罢全书泪欲波，忍将好事付南柯。红绡帐里情痴甚，黄土陇中命薄何。幻梦通灵频得失，因缘木石已蹉跎。从今始解红楼梦，衰草枯肠好了歌。繁华事散逐流尘，犹忆当年富贵春。玉树香亭园大观，金钗宝髻梦中人。深思感报唯弹泪，怨债偿清好脱身。浊世猖披无净土，大荒山上是仙真。"}
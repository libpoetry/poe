{"id":"499267","title":"庆源堂","dynasty":"明","author":"黄廷用","text":"嵩岳崚嶒中天地，三十六峰皆环翠。比控大河来激湍，望沬扬奔何时已。君不见河源浚发自昆崙，迤逦大活之井承渊之谷，甘水神液何太温。东徙人间驻长寿，纡回积石度龙门。公家溯河枕天险，巨灵呵护符宝存。安定传经破坟典，岂止道德五千言。相迹肇基皆戬谷，汤汤福泽贻仍昆。芳兰玉树丛十洲，朱门甲第列五侯。兄弟两都联八座，四世公卿陈太丘。天老居然沛霖两，调梅视昔凤池头。朝回群从榻堆笏，仙□琼浆醉卿月。十轮三戟谢汉家，以嗣以续登□阙。今人共羡全盛时，昔贤苦心那得知。佐唐□封自文叔，浚源导流无尽期。愿言来世召公似，夙夜遑遑懋敬止。请问嵩下河流何日得西归，庆源与之相终始。"}
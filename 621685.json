{"id":"621685","title":"庚午冬虏儆烽传溯流金陵约同假曹方姚陈诸子北上俱以散馆尚遥深居念独行不可于辛未春遵洄而南而家扁舟不能自聊作纪怀诗十首 其二 遇巷","dynasty":"明","author":"郭之奇","text":"遇巷竟何术，鸣嘤未有声。捷径非我道，户说不可行。杂糅世应久，姱好宁与争。纷纷懘葪者，细故非所惊。览初终莫悔，前修既已盟。万里日来反，游泛亦余情。还忆乘槎处，留石问君平。"}
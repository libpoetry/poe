{"id":"556706","title":"五子诗 其三 徐比部中行","dynasty":"明","author":"宗臣","text":"伟哉麟凤才，婉彼兰蕙质。含英难独持，芳华耀朝日。策马入金闺，声名从此溢。冠盖岂不荣，而独耽著述。结藻何翩?，札札弄缃帙。驾言发艺林，彷徨求侣匹。只言不中谐，帐望如有失。灿烂繁星垂，名篇谅非一。律吕闻凄锵，譬彼清庙瑟。词赋千载谋，斯人已入室。"}
{"id":"316229","title":"沁园春·岁暮感赋","dynasty":"现代","author":"钟敬文","text":"日历将完，池冰初合，届此残年。忆人豪不待，神州云黯，鳖鱼作祟，畿甸风酸。祖国当兴，雄才正位，第一奇功擒四奸。妖氛扫，喜歌涛沸地，虹彩横天。余年容易筹添。看弃我光阴箭脱弦。算轮扶巨匠，稍殚微力，情牵大局，肯废吟篇。老境侵寻，壮心自许，力命争衡如激湍。迎新岁，要提精鼓勇，不计华颠。"}
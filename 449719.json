{"id":"449719","title":"渡江云　题对庐先生手书《咏白门柳人物卷》","dynasty":"当代","author":"刘斯翰","text":"闲寻前古梦，秦淮柳色，风势飐寒沙。晚芳斜照里，鸱尾新台，寂寞几人家。一钩凉月，还照影、空惹年华。回首处、暮潮呜咽，残堞噪群鸦。堪嗟。新诗旧史，一卷横斜，起风尘白下。曾几许、魂迷碧浪，血染乌纱。惊烽夺日英雄死，荡名城、秋水蒹葭。凭谁问，笔痕黯淡灯花。"}
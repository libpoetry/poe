{"id":"467929","title":"次杜少陵曲江二首韵","dynasty":"当代","author":"程滨","text":"谁以八千为一春，也应矜悯惜春人。少年睥睨缘英气，壮岁消沉在绛唇。茅屋无由窥脉望，明堂有诏获麒麟。箕山淘尽当年土，葬送羲皇以上身。浮生谁欲结鹑衣，莫问渊明归不归。醉里河山真汗漫，觉来星斗尚依稀。有花有月人应舞，无翼无风梦自飞。枕下诗囊封旧岁，他年心事与诗违。"}
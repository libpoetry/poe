{"id":"689832","title":"嘉则丈过吴值余抱奇疾而罹叵测也辱长篇慰劳率尔为答情见乎词时辛巳六月三日二首","dynasty":"明","author":"张元凯","text":"每动良朋叹，偏伤逆旅魂。病居葑菲体，家住虎狼村。贫也如悬磬，天乎尚戴盆。秖令心尽死，翻讶舌常存。岂是乾坤窄，还疑日月偏。邹阳书在后，乐毅谤居先。行间金乌有，图存酒可全。此邦黄鸟什，羞与故人传。"}
{"id":"829405","title":"丁丑五月十三日","dynasty":"清末近现代初","author":"陈曾寿","text":"旧恨惊心耿不眠，沉沉影事渺如烟。羊求歧路途何问，葛采旄丘岁几迁。同梦未甘成己背，销魂难再是丁年。分明后剧非前剧，苦语何由诉九泉。二十年来事万更，枭材狐?各纵横。诸公赍志诚难瞑，后死投艰自可惊。径绝云通容有日，海枯石烂总无名。须臾共影荧残夜，可有孤光作启明。"}
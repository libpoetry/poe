{"id":"110741","title":"考试当涂次池阳崎岖山行","dynasty":"宋代","author":"王居安","text":"平生爱奇石，如见古君子。一卷窗牖间，时复为隐几。兹行池阳路，终日乱山里。道傍石丛生，牛羊乱虎兕。中有篆籀文，鼎彝间罍洗。纵横更簨虡，埋没见追蠡。嗟予心好之，愧恨无能徙。着手为摩挲，却立复睥睨。有似南阳公，可就不可致。是宜米元章，一见辄下拜。徜可从予招，安车更加礼。"}
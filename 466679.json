{"id":"466679","title":"《永沂集联》自序诗五首","dynasty":"当代","author":"何永沂","text":"我见青山多妩媚，不缘红豆始相思。万种情怀何以遣，养生戏缀百家衣。窃书窃句不称偷，答道“天凉好个秋”。词客有灵应识我，偶来文庙上灯油。浇吾块垒清溪水，借尔飘零浊酒杯。天造句缘成对对，来吟肺腑走风雷。事有无聊生有涯，何须十万梦狂花。人间游戏谁参透，秋水鸣天自一蛙。不曾因梦作仙人，好句如云却欲吞。集得百联何处售，累君回味费精神。"}
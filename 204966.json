{"id":"204966","title":"谢人冬至送鸭酒","dynasty":"宋代","author":"谢枋得","text":"阳复且闭关，万物畏坤含。双凫飞天外，鹜食何贪婪。儒道又一泰，十年乱愈餤。谁家读书堂，庭阶无青藫。此时谈时书，莲经提鱼篮。平生太玄文，知者无一谭。之子爱野鹜，骥驹舞两骖。厚颜酒食馔，不猎县鹑鹌。寒威甚毒矢，三杯胜七{左金右函}。烂碎寻梅花，登峰吾尚堪。"}
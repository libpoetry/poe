{"id":"840618","title":"赵次珊尚书于城北设厂养瞻贫民就隙地种菜名曰遂园自作记发明遂已不如遂人之义命公子书之同人谋载酒为落成之庆公曰我作主人诸君以言赠我可也谨献小诗三首 其一","dynasty":"清末民国初","author":"夏孙桐","text":"树石平泉记，深衣独乐图。昔贤多作达，我相未云无。但使天机畅，宁疑道力孤。一言瞻利博，及物自昭苏。"}
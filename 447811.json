{"id":"447811","title":"大泽叹","dynasty":"当代","author":"潘乐乐","text":"云滃白日昏，汪洋奔恣肆。大泽何浩荡，蛟鼍潜窥伺。以我一芥舟，身抛八百里。四顾莽无涯，我心叠如水。一波复一波，我心不能止。来者犹滔滔，去者倏已逝。风涛挟沉浮，吾生何所寄？举目见孤鸿，盘桓落无地。水阔羽翼短，凄凄向人唳。相望不能援，日暮横流涕。孤帆兼鸿影，各各泯天际。"}
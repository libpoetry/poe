{"id":"123837","title":"或劝病中不宜数亲文墨医亦归咎题四绝以","dynasty":"宋代","author":"范成大","text":"作字腕中百斛，吟诗天外片心。习气吹剑一吷，病躯垂堂千金。意马场中汗血，隙驹影里心灰。吉蠲笔墨安用，付与蛛丝壁煤。诗成徒能泣鬼，博塞未必亡羊。刚将妄言绮语，认作锦心绣肠。师＊尚合余烬，羹热休吹冷虀。解酲纵无五斗，且复月攘一鸡"}
{"id":"735836","title":"同邓孝威集许元锡雪庵仿康乐体","dynasty":"清","author":"陈维崧","text":"萧晨憩高斋，水木迭清映。绿筱卫华廊，红泉鉴明镜。??文禽喈，噭噭羁雌竞。结衿更褰帷，疑义互谭诤。图史何稠华，琴尊复幽靓。仆类次公狂，近效长卿病。秉志协崎崟，抗怀谢尘阱。久客四节遒，多难百忧盛。一随彼美游，披藻奋妍咏。曛黑宁知疲，玉衡渐西柄。"}
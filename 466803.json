{"id":"466803","title":"入边缘上的空间临屏戏赠寤堂偕BaoEr锲而不舍精诚至可使铿锵铁石开是为序五首","dynasty":"当代","author":"张月宇","text":"抱柱中流眼望奢，尾生一诺付年华。犹思九月初三夜，泪似珍珠酒似茶。渐行渐远渐成灰，花事空闻羯鼓催。过尽东风春不管，何时枝杪蝶飞回。皓齿明眸十八春，欲擒故纵是何因。可知才子千番醉，片碎瓷心不惜身。长安市上月当楼，久坐香茵拥凤俦。工旷诗荒浑不顾，谁教人世有温柔。屈指明秋结瓞瓜，今逢云雨梦天涯。罗浮一颗相思种，不待春来已发芽。"}
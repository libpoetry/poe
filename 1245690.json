{"id":"1245690","title":"璚台曲","dynasty":"元末明初","author":"杨维桢","text":"璚台之山三万八千丈，上有琼台十二高崚嶒。草有三秀之英可药疾，树有千岁之实能长生。神人白面长眉青，玉笙吹春双凤鸣。晓然见我惊呼名，授我以灵虚之簧和飞琼。约我一双玉杵臼，重见西态盈。刚风吹堕白雪精，一念老作河姑星。赤城老人在何处，何以遗我九节藤，拄到璚台十二层。"}
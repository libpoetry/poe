{"id":"701920","title":"即事","dynasty":"明","author":"黄锦","text":"人作文园卧，秋风到客帷。怀人惊节序，病骨仼支离。树坠霜前叶，荷残雨后枝。朝来过二仲，浊酒正堪携。□爱□嚣隔，相过丈室间。莺花三月暮，燕笑一樽閒。□借城头树，青分雨外山。坐来心更远，新句好同删。为爱空林月，深宵几度看。不甘泫露冷，转见鬓云繁。望久澄青汉，呼来涌玉盘。方知明净境，如现宝光寒。"}
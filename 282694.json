{"id":"282694","title":"念奴娇·晓桥醉作","dynasty":"现代","author":"俞律","text":"满川逝水，助行客梦里，布帆归急。山影凝空残月小，月下柳烟寒郁。是处晨钟，几门吠犬，一片秋何物。谁家炊火，为人断续先热。风雨久客晓桥，马足车尘，冷落江湖笔。不信书生窗下老，日日清波照发。醉里只应，满腔犹沸，畴昔少年血。牛郎来也，声声霜竹吹裂。"}
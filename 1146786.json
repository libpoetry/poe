{"id":"1146786","title":"句","dynasty":"唐","author":"灵澈","text":"松树有死枝，冢上唯莓苔。石门无人入，古木花不开。绿竹岁寒在，故人衰老多。月色静中见，泉声深处闻。古观茅山下，诸峰欲曙时。真人是黄子，玉堂生紫芝。禅门至六祖，衣钵无人得。古墓碑表折，荒垄松柏稀。秋深知气正，家近觉山寒。山僧不记重阳日，因见茱萸忆去年。今非古狱下，莫向斗边看。海月生残夜，江春入暮年。窗风枯砚水，山雨慢琴弦。"}
{"id":"467530","title":"游柬绝句四章","dynasty":"当代","author":"胡云飞","text":"垂裳犹坐圣天子，跣足竞祈空梵王。率土之滨知几许，如帘疏雨隔斜阳。异域背包与影双，怔望光雨漫橱窗。电音嘈切嘻哈调，直认湄江作汉江。山树停云闲似寐，岸沙堆雪细无棱。万马潮头来又去，唯馀天海一孤僧。石锅泥碗似排衙，煮草烹枝笑语哗。何处儿童不天使，褴衫未减笑如花。"}
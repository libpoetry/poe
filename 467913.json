{"id":"467913","title":"浣溪沙二首  客京华，唤云冒寒冬风雨自天津来晤，并惠予围巾，盘桓竟日","dynasty":"当代","author":"傅义","text":"瑟缩枝头鸟不飞。红尘紫陌旅人希。院前迎候客人时。绿茗腾烟添暖意，丝巾围项胜繁词。春风缱绻入寒帷。诗趣禅机水乳融。世多才女几人同？西江羡煞白头翁。网络相知悭一面，京华初聚暖三冬。天教栗烈变和风。"}
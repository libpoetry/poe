{"id":"301615","title":"金缕曲·吊四川邹容墓","dynasty":"现代","author":"邹韬","text":"真个奇男子。恁青年、一身是胆，首先从事。振笔倡言拍满族，罗列八旗丑史。更痛告、淫威专制。章氏株连缘作序，著书人、坐罪寻欧例。三字狱，折磨死。扬州十日遭屠记。更难堪、屠疁三次，全城紧闭。足引汉民心愤激，革命昌言起义。造中国、共和时世。烈士身家拚一掷，吊英灵、遗墓华泾里。哀宿草，凄何底。"}
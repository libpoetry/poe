{"id":"5150","title":"留别贾舍人至二首","dynasty":"唐代","author":"李白","text":"大梁白云起，飘飖来南洲。裴回苍梧野，十见罗浮秋。鳌捝胶Ｇ悖匿檠锖榱鳌。意欲托孤凤，从之摩天游。凤苦道路难，翱翔还昆丘。不肯衔我去，哀鸣惭不周。远客谢主人，明珠难暗投。拂拭倚天剑，西登岳阳楼。长啸万里风，扫清胸中忧。谁念刘越石，化为绕指柔。秋风吹胡霜，凋此檐下芳。折芳怨岁晚，离别凄以伤。谬攀青琐贤，延我于北堂。君为长沙客，我独之夜郎。劝此一杯酒，岂惟道路长。割珠两分赠，寸心贵不忘。何必儿女仁，相看泪成行。"}
{"id":"605174","title":"张天如太史既寄声于李子木侍御见索拙刻诸书复以书价附郡理吴公祖见贶不敢拜领即缄拙刻诸书致之并书价完璧赋此驰谢","dynasty":"明","author":"张萱","text":"山斗雄名悬日月，思玄情物见灵襟。玉堂永夜青藜火，红药芳春白雪音。下笔已闻破万卷，购书常不惜兼金。当年我亦紫薇客，鸡树因君复梦寻。"}
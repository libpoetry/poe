{"id":"905410","title":"节假之中风气又作仅将伏枕固难登门更献五章代伸一谒疲兵再战已取败于空弮下客请行尚费词于露颖徒堪大噱岂足遍酬虽投刃皆虚冈睹全牛之状然援毫而就亦劳倚马之才但冀览之斯为幸矣 其一","dynasty":"宋","author":"李至","text":"出门何所适，马亦认余情。转曲才东去，嘶风便北行。树高墙外见，犬熟道边迎。可处多相对，南轩景最清。"}
{"id":"441296","title":"丙申六月之望集于钱塘夜访孤山见霁月分韵得重字","dynasty":"当代","author":"秦鸿","text":"抃舞灵鳌戏澒溶，众仙员峤步躘蹱。培塿不用三休已，江海偏宜九译重。忆昔识韩云叆叇，于今说项鬓髼松。黯苔侵石频生癣，霪雨连旬孰疗齈。擎炬荷苞思桂楫，隔波林观咽昆籦。翠翻千盖秋安在，黄烁孤盘望又逢。随分阴晴容小立，向人谈笑任长慵。美人侠隐湮梅鹤，辞赋碑铭溷駏蛩。月为徐开持净鉴，天其尽覆拄深庝。时闻拨刺垂条下，鲫鳝鳙鲢鲭鲩龙。"}
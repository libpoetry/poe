{"id":"685098","title":"送王宇斋还安福四首","dynasty":"明","author":"王渐逵","text":"引犬逐犬徒为扰，骑驴觅驴还更痴。饱食自能充养异，不须虚席说珍奇。士有旷世而相感，况复三接羊城间。峰头载酒不得对，江水江花生怅颜。白云堂院辉光增，满酌源头最上层。若论黄梅堂下客，君是泉翁之惠能。须知心事本相联，吾道由来杖履边。堪叹世儒争自异，只将苍霭问青天。"}
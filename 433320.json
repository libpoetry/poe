{"id":"433320","title":"集俗语","dynasty":"近现代","author":"萧梦霞","text":"千杯酒做一杯乾，多少旁人冷眼看。低处平安高处险，上场容易下场难。家中有贼难防窃，朝里无人莫做官。善恶到头终有报，阎王不受鬼王瞒。墙有风来壁有耳，被中行事外人知。蛤蟆想吃天鹅肉，豺狗惯绷老虎皮。太监娶妻空快活，屠夫念佛假慈悲。劝君莫作亏心事，到底人欺天不欺。世事原来锦上花，有钱能使鬼推车。人心不足蛇吞象，天理难容子打爷。前世未修今世苦，上梁不正下梁斜。张三李四都朋友，五百年前共一家。一日成三三日九，铁条磨作绣花针。时来风送滕王阁，事急枉求观世音。塑佛塑形难塑骨，知人知面不知心。各人自扫门前雪，莫管黄河水浅深。"}
{"id":"1245621","title":"七月十有一日寓馆暂移，是夜梦家父有诗云：“移书别西舍，有梦到云林。树远风难至，窗虚月入深。生徒能夜读，朋友肯来寻。呼得邻家酒，孤斟慰客心。”明日用此韵送吕尊师","dynasty":"元末明初","author":"危素","text":"越中开道院，种竹已成林。远路诗篇积，离筵酒盏深。海潮三万里，月晕一千寻。同是殊乡客，何堪送别心。"}
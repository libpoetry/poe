{"id":"1115194","title":"贺澹庵先生胡侍郎新居落成二首","dynasty":"宋","author":"杨万里","text":"清庙欹斜一笑扶，归来四壁亦元无。可怜拙计输馀子，住破僧房始结庐。三径非遥人自远，万间不恶我何须。冥搜善颂终难好，贺厦真成燕不如。眼高不肯住清都，梦绕江南水竹居。却入青原更青处，饱看黄本硬黄书。剪裁风月聊堪醉，拆洗乾坤正要渠。赐宅不应公得免，未知北第似林庐。"}
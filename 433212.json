{"id":"433212","title":"南乡子二首 游西山","dynasty":"近现代","author":"顾随","text":"三十有三年。生活劳劳碌碌间。喜煞秋来风日美，萧閒。背了朝阳去上山。何处是尘寰。上得高峰仔细看。四外苍苍天接地，茫然。几点霜枫在眼前。难得是身閒。得到心閒益发难。忙里偷閒时一去，登山。莫谓淩风便上天。山下是人间。山上青天未可攀。摘得一枚枫叶子，萧然。归去灯前独自看。"}
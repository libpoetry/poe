{"id":"457847","title":"秦无赖子刘邦行季，少即游手好閒。然史之常则，小流氓皆成大事业，而成大事业者皆小肚肠。雄如项羽，乃曰富贵不还乡，如衣锦夜行，何论乎刘季。故刘季窃国，即骄其父兄曰：某业所就，孰与仲多？唐人唐彦谦过刘仲隐居之山，作诗云：千载遗踪寄薜萝，沛中乡里旧山河。长陵亦是闲丘陇，异日谁知与仲多。予读此，喜其语之冷峭深远，亦书一律","dynasty":"当代","author":"卢青山","text":"徒来徒往似流尘，未堕时间势总奔。孰与仲多誇帝业，耻居王后榜雄文。无非一日三餐食，不保千年七尺坟。旧冢夷平上新冢，为斯世界怅招魂。"}
{"id":"767977","title":"氐州第一   旅兴和清真韵","dynasty":"清","author":"丁澎","text":"驿路斜阳，秋空似洗，一点楚天鸿小。短剑星尘，弊裘霜里，掩映落枫飘缈。马怯危桥，疏鬓影、暗惊孤照。织锦空成，恐教辜负，玉关人老。旅店鸦啼行迹少。昏树里、疏星犹绕。苇簟鸡声，绳床蝶梦，都是闲愁抱。奈仆夫、强解事，也索向、当垆调笑。酒薄难酲，月初斜、梧桐已晓。"}
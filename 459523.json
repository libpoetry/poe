{"id":"459523","title":"岁末并元旦两夜皆零点，且皆雪。班中醉里拉杂书二日事","dynasty":"当代","author":"卢青山","text":"子时人卧千门枷，独上零点吾心佳。袅袅者姝生谁家，飘缟而降鬓珠花。路灯有眼瞠如鼓，苍穹无光来有路。远自青冥之外挈元旦至，耿耿此心知汝苦。抚我须髯一年长，吻我面颊一年苍，微闻太息轻且凉。重访我非子犹常，何以接君开杯觞。忽忽淡白涂东窗，半酣独屐离工场。短衾虽暖甚可乐，我宁与子穷彷徨。大飓摧天天板裂，帝宫坍陷群仙跌。为风荡簸安自立，交躯倒裳乱八极。万峰振翅欲腾云，胡为薄我不举鲲鹏行？久已遗世为世弃，苟能长去吾何嗔。风住雪安随雪落，大如素毯轻如蓬。万山空寂一孤翁，携壶独扣沽家栊。醉出雪止颜酡红，映雪如花开春丛。此乐谁共吾有朋，十里非遥倏可从。小侄牵衣乞雪偶，人间佳物非钱有。山中刮地载以桶，入门请祷子爷寿。我已如泥不可酌，雪复来返劝吾爵：“醉死岂须短锸埋，糁粉柔云为子椁”。夜阑三女少可怜，相携雪里春蹁跹。短笑长歌吾久闲，十年竟得回少年。此心欲说无传笺，对肖搔首嗤云烟。零点催吾快返班，巨雪推车风送船。馀兴未绝如惊湍，独持剩酒书诗篇，相伴终宵雪吼椽。"}
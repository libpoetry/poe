{"id":"461096","title":"摸鱼子 出玉门，游雅丹龙城","dynasty":"当代","author":"汪洋","text":"问黄尘漫天垂恨，残墩兀兀谁语。荒原望极无今昔，虎士龙骧何处。春几缕。怕听到风深，呜咽征人句。胡杨声苦。挽藉地寒阳，半沈沙海，云溃如烽举。楼兰路，恍惚往来僧贾。兴亡容我来顾。石城寂寂墙千武，其上苍鹰正翥。身似絮。待系马持觞，聊此飘零伫。流光屡误。梦静洗胡氛，目穷天罅，新月携疏雨。"}
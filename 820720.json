{"id":"820720","title":"金盏子 秋笳","dynasty":"清末近现代初","author":"王易","text":"何处飞来，怪数声催入，愁人心里。月落乱乌啼，又城角，飞霜暮天如水。喧喧汉将营中，尚关心燕市。浑不记、当年连天烽火，阵云吹坠。凄绝，旅人意。方遥望，乡关便陨涕。瑟琶也同带恨，芳魂冷，胡沙万里竟委。山头粉堞哀声，动林间秋气。忽传报、平明胡骑窥营，夜唤兵起。"}
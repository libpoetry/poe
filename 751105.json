{"id":"751105","title":"军行杂咏 其十","dynasty":"清","author":"陈宝","text":"流潦不可止，师进?石桥。万马行淖中，疲蹄不能骄。我身豕负涂，聊作强虫跳。雨过日在顶，蕴隆蒸发毛。下马不夕食，坐甲犹终宵。昨者捷书至，军声为之高。刲羊岂不易，预在扃其牢。群帅利所获，纷纷探巢。莫肯分偏师，留俟半涉要。坐令出柙者，假息犹炰炰。书生亦咄咄，健剑须横腰。"}
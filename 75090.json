{"id":"75090","title":"木兰花慢·人说泰山神庙","dynasty":"金朝","author":"邢叔亨","text":"人说泰山神庙，金碧炫似皇宫。对仁圣天齐，每年三月，云雨雷风。独笑疏狂学士，醉归来得共倒骑骢。有客访予不遇，书门屐齿留踪。气吞北海志盘胸。怜老背龙锺。说即日时光，人民困竭，囤乏囊空。满地旌旗无数，楼头鼓角仗兵戎。若识往来兴废，六爻细细推穷。"}
{"id":"132230","title":"送李知县赴蕲州广济","dynasty":"宋代","author":"项安世","text":"江头雪斋冰河折，日照江光动春色。青丝快马踏香泥，画鼓方舟送行客。已惊柳叶大如指，忽见梅花飞著额。草根青软湿鍼氈，枝头绿淡摇金碧。眼看客子过淮南，春逐樯竿起江北。客帆渐远春渐深，一路浓香慰行役。县知上日春更好，桃李漫山献红白。何时我亦不沧浪，把酒兰亭访今昔。"}
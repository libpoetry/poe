{"id":"405192","title":"鹧鸪天·和石桥有感原韵二首","dynasty":"近现代末当代初","author":"刘永平","text":"梅柳无心寂小园。迎风故意唤春眠。短檠灯度缠绵夜，剩篆香销旖旎年。莲漏歇，麝香残。谢桥魂断梦凄然。醒来怕问笙歌地，却看邻娃拨凤弦。绮阁秋深特地寒。巢空燕去冷雕栏。海棠凝露偷弹泪，琼月遮云暗卷帘。湘瑟寂，荩香残。怕听更鼓拢愁眠。梦中惯觅天台路，知在蓬瀛第几山。"}
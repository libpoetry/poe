{"id":"419990","title":"金缕曲 其二 删旧词题后","dynasty":"近现代","author":"邓潜","text":"此债填难澈，似春蚕命中自缚，一丝萦结。也笑工渠将何用，欹枕自然心切。当秋信寒蛩生活。若有人兮灯欲语，想大晟种下前生孽。南北宋，寸心血。吾乡乐府风流歇。算影山如滕作长，葑烟如薛。我自一官芙蓉市，老去山河分裂。舍河满哀歌何说。夜夜牟珠空梦到，料今生长守花潭月。知我者，赵松雪。"}
{"id":"420815","title":"高阳台 梁思杨令茀女士塑制大观园模型","dynasty":"近现代","author":"顾宪融","text":"装点烟霞，剪裁莺■，春风缩了柔乡。小样亭台，绕伊尺咫银墙。绛珠枉道归离恨，砌相思犹住潇湘。认啼鹃，绿瘦纱窗，■褪斜阳。分明一掬梁溪水，问溶溶底事，学做回肠。几日深闺，费他心手商量。个中结构知何似，似■梁■艳文章。怕伤春，分付蚕娘，移过西厢。"}
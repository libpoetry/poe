{"id":"684614","title":"题邹氏盆景四绝 盆松","dynasty":"明","author":"王应斗","text":"尺寸能含百丈姿，巉岩犹喜托根奇。堪知细叶迎风夜，不减孤涛绝顶时。方盘如沼立苍宫，短劲凌霜阅岁寒。自是武侯祠畔种，半株子尺可同看。霭霭云梢拂翠屏，笙簧日向此君听。石家枉□珊瑚胜，不及苍莨一尺青。瑶华低放小窗间，雪干冰枝不用攀。巳把数茎当庾岭，何须千本说孤山。"}
{"id":"300711","title":"昼锦堂·十九年五月十七日，为癸公老师五十八初度，而校亦将离鹭门","dynasty":"现代","author":"温树校","text":"剑阁连云，峨眉插汉，几度魂梦曾寻。绛帐春风三载，石火光阴。陀山还留吟咏集，鹭江难抵别情深。伤怀处，汽笛响时，呜呜唤起离心。清沁。弹绿绮，歌白雪，新词掷地声金。杖履相随山水，不倦登临。满门含笑皆桃李，一堂团聚有朋簪。生申日，齐祝我公长健，蓄意难任。"}
{"id":"237531","title":"用昌黎赋鸣雁韵劝蹇从叔出峡与乃兄相依","dynasty":"宋代","author":"阳枋","text":"楚天空阔雁南飞，整整秋来春又归。肠断孤鸿鸣失依，重云片影俦侣稀。野老吟情吒兴微，樊笼休羡稻粱肥。岷峨回首寸心违，华亭清唳昔人非。湖北湖南秋水多，洲渚星稀无纲罗，平沙雪浇声相和。挽仰尘世应无他。君於此处意如何。"}
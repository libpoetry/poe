{"id":"690524","title":"己未元日西园雨中试笔","dynasty":"明","author":"张萱","text":"春云漠漠涨遥空，□□□□霢霂中。出□□□□密树，依人驯鹤舞芳丛。胶牙饧嚼霜华脆，蓝尾□开柏叶浓。何事迎年却迎雨，凭谁暄冷问东风。条风吹雨启三阳，软节寒生薜荔裳。岸草已添新岁色，篱花应洗隔年妆。休将白发频窥镜，幸有青山对举觞。花事一年今日始，笑拈綵笔试平章。"}
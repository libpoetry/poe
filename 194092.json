{"id":"194092","title":"送周子上赴宜春","dynasty":"宋代","author":"胡铨","text":"忆昔昌黎伯，直谏气凛然。又闻赞皇公，直道薄云天。堂堂两宋工，盖世勋无前。曷来著此邦，仰山同不骞。公今又继往，相望三百年。风流虽已矣，遗迹俨弗愆。邦风杂未纯，雕俗顽莫镌。要须痛一洗，兴氓作其贤。束吏缚猛虎，爱民烹小鲜。课为天下最，名压坐中先。凤尾催归诏，看看下小旃。践槐知不晚，开旦促曹鞯。"}
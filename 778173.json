{"id":"778173","title":"潇湘逢故人慢·又题鸿楼清话图","dynasty":"清","author":"杨葆光","text":"曝书才罢，看高楼百尺，遥接飞鸿。且休笑冬烘。问者般消遣，可与人同。豪情不浅，结知心、听唱怜侬。数多少、庋藏滋味，比他暮鼓晨钟。相逢处，閒触起，计晨星、几人飘落西东。到聚首情侬。喜玉屑霏霏，花影重重。遮留俊侣，且随分、斟酌杯中。襟期好、评量湖海，酒阑舞乱秋风。"}
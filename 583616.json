{"id":"583616","title":"送何继善出守湖州分韵得渭字","dynasty":"明","author":"黄衷","text":"何君湖海豪，风格素简贵。时名动京国，万乘亲赏味。阅世嗟瑕瑜，虚心洞泾渭。初持大行节，再典司农饩。竹符作诸侯，花封趋县尉。出都日次鹑，至郡斗建未。三勤民劝劳，五教俗移气。夹溪拣芽人，比屋浴蚕媦。□见□鞭蒲，坐使歌蔽芾。伟哉财赋邦，得君天子慰。"}
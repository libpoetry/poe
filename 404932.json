{"id":"404932","title":"中兴乐·东吴大学创校起十五年矣。属有高会，为依中兴乐调歌以为寿","dynasty":"近现代末当代初","author":"袁荣法","text":"双溪源与葑溪长。稻江不让胥江。海涵山负，一样风光。乐台高馆岩廊。夹松篁。弦歌声里，天风过处，时协宫商。中华礼乐始胶庠。巍巍百仞宫墙。威仪典则，经济文章。衣冠坛坫煌煌。遍家邦。还期共勉，东吴声教，弥久弥昌。"}
{"id":"173738","title":"尧祠·车辚辚兮庙堧","dynasty":"宋代","author":"鲜于侁","text":"车辚辚兮庙堧，鼓坎坎兮祠下。竽瑟兮并奏，洁时羞兮虔祠事。瑶华为馔兮沆瀣为浆，象笾玉豆兮金鼎煇煌。海珍蔌兮杂错而致态。神之来兮风雨萧萧，前驱於毕兮上有摇。羽林为卫兮虹霓为旗，凤凰左右扰伏蛟螭。神之陈兮金舆。灵欣欣兮胖蚃。德难名兮教务长焘，千万年兮不忘。"}
{"id":"1036643","title":"木兰花慢 其三 孟津官舍寄饮若、钦用昆弟，并长安故人","dynasty":"宋","author":"高似孙","text":"赋招魂九辩，一尊酒，与谁同。对零落栖迟，兴亡离合，此意何穷。匆匆。百年世事，意功名、都在黑头公。乔木萧萧故国，孤鸿澹澹长空。门前花柳又春风。醉眼眩青红。问造物何心，村箫社鼓，奔走儿童。天东。故人好在，莫生平、豪气减元龙。梦到琅邪台上，依然湖海沉雄。"}
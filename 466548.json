{"id":"466548","title":"冬寓二章","dynasty":"当代","author":"伯昏子","text":"车声电去冬轩寂，鸟迹风来午荫乖。白草伶俜无面目，红梅烂漫祗形骸。登楼高拟寒云并，憩榻难同远梦谐。残雪重檐犹苦暖，黯悬长涕滴帘阶。清溟万里锁春颜，玉碎犹堪映鬓斑。足底寒流盐雪滑，身前冷遇浪形艰。西山命驾无高士，东阁歌竽有小蛮。天地非因爱粉饰，何呈一色向人寰。"}
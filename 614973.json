{"id":"614973","title":"刘约我孝廉先刺史莫逆交也余壬子冬之官孝廉觞余江上丁巳返棹孝廉已没兹来墓木拱矣令子宗鲁美秀而文握手道故愀然有感漫成一律","dynasty":"明","author":"韩日缵","text":"经过宿草感居诸，剑气依然在斗墟。异代已同高士传，十年重访故人庐。里中颂拟庚桑后，架上书传酉穴馀。世业青箱今不忝，相逢触目尽琳琚。"}
{"id":"281472","title":"琐窗寒·三叠豁轩韵","dynasty":"现代","author":"林朝崧","text":"梦醒春回，房栊寂寂，彩云飞远。罗窗镇掩，懊恼流莺空唤。记三生钗钿誓盟，此情海水量深浅。到如今赢得檀奴哀什，素屏题遍。发短，遗簪恋。况等是惊弦，劫馀哀雁。尘缘撒手，恁便玉京先返。断肠人春心渐灰，旧时月色应照见。纵桃花赚入天台，肯吃胡麻饭？"}
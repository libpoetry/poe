{"id":"815776","title":"行延平诸县即事","dynasty":"清","author":"钱澄之","text":"匹马秋来趁落霞，风尘自笑老生涯。乌啼似拥山城鹊，菊碎初开小县花。渡口渔人收晚棹，沙头津吏候征车。昨来野店频投宿，记在桥南三两家。画毂无歌行路难，连朝星露点征鞍。江城鱼火通沙县，山郭园林入永安。老吏漫持秦法律，诸生还睹汉衣冠。太平风景无多处，竹马儿童仔细看。"}
{"id":"188952","title":"送金确然归弋阳","dynasty":"宋代","author":"洪迈","text":"昔我云溪居，送子云溪濆。重来问何如，笑指溪上云。一别四周星，坐此世故乡。衰颜两非昔，华发粲可耘。我缠风树悲。终日无一欣。子乃菽水忧，尚此奔走勤。对床语未终，悬知便离分。霜风吹客袂，别意如丝棼。子归葛陂上，去路接乡枌。归归梦尚随子，何当叹离群。"}
{"id":"433663","title":"季春有怀又二律","dynasty":"近现代","author":"谢龙升","text":"沈浮飘瞥梦魂迷，一觉春婆未可稽。冻雨滂沱挥血泪，残红冷落隔云泥。万千艳质馀新缔，九十风光忆旧畦。杨柳依依飞絮日，催归杜宇尽情啼。艳阳桃李足芳辰，往事空教忆古人。李白夜游曾秉烛，郑愚颠饮欲伤神。金花玉蕊随人折，塞北江南任客瞋。尘世繁华一春尽，天香国色总沈沦。"}
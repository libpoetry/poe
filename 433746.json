{"id":"433746","title":"春雨四首","dynasty":"近现代","author":"廖慕禹","text":"夜雨沙沙打叶频，晓晴乍见众芳新。野风摇碧春如海，留醉勤劳淡泊人。不盼明朝卖杏花，人争创业惜春华。江乡晚霁银锄落，风展红旗胜彩霞。艺兰楚畹可忘机，时有馨香袭我衣。愿上九天制云海，发来好雨润芳菲。梧桐滴翠到天明，檐雀惊寒夜有声。惆怅故人隔山水，为民尽瘁慰平生。"}
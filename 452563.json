{"id":"452563","title":"咏史应嘘堂兄作","dynasty":"当代","author":"钱之江","text":"太岁在丑维季夏，诸道不利飞羽书。东南半壁力不支，金陵三日餍鸢乌。公命上将汝宗仁，汝其总戎障青徐。汝检师徒饬兵马，岛夷犯顺宜加诛。拜命无言有杯酒，城在城亡身与俱。弹矢已尽刀环折，丧元蔽以血肉躯。斩杀过当犬羊退，克敌不在争须臾。铠甲虮虱健儿死，九世终见鲸鲵屠。宜示天下洗甲兵，陆梁西北生萑苻。于戏四载得志攘天下，并窃其功居不疑。公在乾侯长已矣，俯望齐州庆礼时。"}
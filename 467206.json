{"id":"467206","title":"寄王鹤轩二首","dynasty":"当代","author":"陈振家","text":"久未涂鸦事砚田，青山镇日共流连。乱岩突兀花千树，危径悬空碧满天。旧我已忘其往矣，此骸仍在但悠然。刘郎自入天台去，一隔黄尘恐百年。叶公不赏画龙真，献曝无功枉费神。田氏还须狗盗辈，齐庭未逐滥竽人。云端楼阁空光彩，海上仙山亦幻尘。休学终南弄乖巧，慎教林下鸟禽瞋。"}
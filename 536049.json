{"id":"536049","title":"行路难三首 其二","dynasty":"明","author":"王世贞","text":"虎肉同类，更向驺虞骄。鸿飞大冥鹡鸰招，神龟刺促化阳鱎。销冶干将成铅刀，黄金山重义秋毫。坦坦天衢趋侠邪，前车轴折后争誇，不臣县官臣私家。珠琲络钩于阗珂，意气悦怿若春花。月请十百恒苦饥，名刺漫灭竟安之。后衣露胫冠达剃，蒯缑一弹幡哉归。行路难，君自悲。"}
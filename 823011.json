{"id":"823011","title":"五福降中天 寿苏兼寿朝云，此八百年第一韵事也，戏和邓约斋前辈","dynasty":"清末近现代初","author":"赵熙","text":"小星红得奎光小，除非能一堂双寿。苏小乡亲，维摩天女，名在魏城君右。蛮腰素口。愧九死无家，百年相守。党传篇篇，扫将眉翠大峨秀。罗浮前世道士，慧根磨不尽，重奠杯酒。白鹤新居，绿毛幺凤，记礼塔仙时候。梅花半亩。拜百子裙边，上元灯后。袅袅香魂，干儿携到否。"}
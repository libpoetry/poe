{"id":"822266","title":"金缕曲 读民歌集，用其语","dynasty":"清末近现代初","author":"汪东","text":"文艺开先路。写风谣、龙蛇走壁，墨花飞舞。试把翻成新乐曲，字字沁人肝腑。第一是、真诚拥护。党共中央毛主席，这恩情、欲诉从何诉。倾倒出，万千语。其中不少惊人句。唱三山、五岭开道，乱流归库。歌颂丰收非夸饰，稻麦千斤为亩。更菜果、如山堆取。项羽豪雄空盖世，任拔山、力尽今难举。拔不起，一山芋。"}
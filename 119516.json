{"id":"119516","title":"癸丑劝耕净居","dynasty":"宋代","author":"陈造","text":"十五里近车不驱，净居之役良舒徐。愁霖鼓寒妒春事，倏喜淡日行云衢。涉患知乐闻自古，积忙得闲聊慰予。崇堂修庑般礴久。宠眉鲐背纷前趋。为催酒炙劳苦罢，细问里闾愁叹无。怡然离席手加额，共说温饱沾妻孥。频年丰登岂偶尔，圣恩及物天地俱。卑官政拙民未厌，辇输肩负怜朱愚。饼果在袖笑在颊，闯门稚子争携扶。我亦僧饭对两雏，未刀清坐留斯须。炉香翻频茗事竟，殿影已噎东廊隅。复捻吟髭度盘纡，人声鸟语乐有馀。"}
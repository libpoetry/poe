{"id":"910008","title":"岑使君牧襄阳受代还朝某同赵德麟谢公定潘仲宝皆饯于八叠驿酒中以西王母所谓山川悠远白云自出相期不老尚能复来各人分四字为韵以送之某分得相期不老 其二","dynasty":"宋","author":"李廌","text":"我生世寡与，所幸贤者知。徽中山川意，赏音有钟期。荆楚非我里，从公甘栖迟。今兹复舍去，何以纾吾悲。"}
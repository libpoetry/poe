{"id":"466719","title":"辽宁二首壬辰夏日 旅顺","dynasty":"当代","author":"吴金水","text":"渤海茫茫黄海黄，百年风雨感苍凉。可堪祖辈渔耕地，竟作强邻斗战场。西狄东倭营舍老，青天赤帜日痕长。而今满目艨艟列，依旧危烽遍海疆。草莽生涯乱世酋，高门深院记春秋。周旋边徼双强黠，扫荡中原五彻侯。黑土无言知倥偬，青楼有榻记弥留。谁知有子竟如此，轻把故园资寇仇。"}
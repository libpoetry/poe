{"id":"702440","title":"送王德润参政进表还河南","dynasty":"明","author":"程敏政","text":"朝辞南去及秋晴，万岁声齐报礼成。巨镇带河中土胜，列星环斗北辰明。久推茂绩书循吏，渐拟清班接上卿。嵩岳正当封域里，往来多少爱君情。礼闱亲荐出群才，翰苑重看蚌有胎。榜下衣冠今再叶，里中文献旧三槐。出城催上离亭宴，候馆知从觐阙来。多病得谁增壮色，送君斜日下燕台。"}
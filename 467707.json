{"id":"467707","title":"庆宣和八首 且饮","dynasty":"当代","author":"崔荣江","text":"醇冽韶华可尽沽，且醉相濡。怕醒明年不如初。莫误，莫误。离曲堪伤讵忍弹，冷落筝弦。细月浮杯对相怜。把盏，把盏。检点琅玕属旧章，胜却千行。每读君心每柔肠。勿忘，勿忘。每遇东南雁北归，一展愁眉。总有涟漪起清微。若水，若水。愧与青红并岁尘。负了三春。半世输来是天真。白鬓，白鬓。池岸君家几芰荷，为尔婆娑。谁个痴心你知么，那朵，那朵。最憾青丝逊白毛，往事如潮。一路蹉跎总蓬蒿，懊恼，懊恼。走遍江湖返本真，淡了离分。爱恨情仇作浮云，一瞬，一瞬。"}
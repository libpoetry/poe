{"id":"239067","title":"寄李缦仲渊","dynasty":"宋代","author":"石介","text":"喑吁嘻！屈原放，贾谊投，晦之流，子望囚。古人今人皆不免，才能累身才反仇。吾友仲渊少学古，胸中疏落罗孔周。点毫磨墨作文字。壮哉笔力追群牛。三十青衫得一尉，尺泽寸波蛰长虬。清帘爱民复材武，一日得罪声滁州。噫吁嘻！屈原忠臣楚之望，贾谊少年才无俦。晦之子望俱命世，麒麟头角争崔崷。时不与兮将柰何，仲渊仲渊勿涕流。"}
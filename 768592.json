{"id":"768592","title":"燕山亭 七月十五夜，同竹垞、秋锦、雨坪、家柘西饮谡园斋","dynasty":"清","author":"沈岸登","text":"何处移来，寒玉数条，檐影初添翠。褪了夕阳，咽罢凉蝉，隔院秋槐风起。占得閒庭，翻慵就纹纱窗里。乌几。爱洗盏停琴，画盆香细。斜桷才挂羊灯，早冰镜新镕，半侵衣袂。拚教茗艼，款款乡音，知他主宾谁是。欲去还留，剪烛对、旧游朱李。曾记。听卧佛、寺钟共被。"}
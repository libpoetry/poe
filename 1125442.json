{"id":"1125442","title":"临江仙 其二","dynasty":"宋","author":"秦观","text":"十里红楼依绿水，当年多少风流。高楼重上使人愁。远山将落日，依旧上帘钩。一曲琵琶思往事，青衫泪满江州。访邻休问杜家秋。寒烟沙外鸟，残雪渡傍舟。客路光阴浑草草，等闲过了元宵。村鸡啼月下林梢。鸾声惊宿鸟，霜气入重貂。漠漠风沙千里暗，举头一望魂消。问君何事不辞劳。平生经世意，只恐负清朝。"}
{"id":"431408","title":"五月二十八日送客作三首选二","dynasty":"近现代","author":"王浩","text":"百年傀儡场，匪聚安有散？一哄诚足悲，及此何所念。团栾镜中月，因风泣纨扇。何如参与商，终始不复见。念兹痛人肠，无地语恩怨。行已有定期，濒行意犹疑。昔念有此日，于今真见之。握手未吐辞，白日遂西驰。独立天冥冥，此间我为谁。明知别后难，且用相委蛇。此意倘可思，痛哭当成痴。"}
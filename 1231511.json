{"id":"1231511","title":"铜驼叹","dynasty":"元","author":"许恕","text":"铜驼铜驼何壮哉，是谁铸尔负重致远之奇才。三十六宫五云里，金光射日天门开。千官出入多如雨，荣顾纷纷何足数。老夫无眼识英雄，圣主明王一今古。索靖真天人，洞见皆天真。海波尚变桑田土，武陵独驻桃花春。昔人避世向金马，至今大笑千载下。达士何须叹铜驼，柏梁废址今巍峨。"}
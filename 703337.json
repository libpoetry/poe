{"id":"703337","title":"游华首台兼游诸胜次韵二章","dynasty":"明","author":"释今无","text":"仙飙吹面碧潭凉，鹤破溪云见下方。鸟踏花枝迎客落，麝眠山径袭人香。杯浮嫩茗波无影，石裂新岩蜜有浆。语笑分明霏玉屑，麻衣簪弁总相忘。已将芳号许罗浮，胜槩先缘一并收。上界占星开紫府，人间清誉重丹丘。五湖归梦添吟兴，三径为园识此秋。玉女峰前饶更望，真惭歌板卧红楼。"}
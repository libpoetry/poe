{"id":"309127","title":"木兰花慢·奉和朱侍郎见赠之作","dynasty":"清代","author":"陈锐","text":"话沧波路断，又燕市，看花回。指苑树栖鸦，城蒿卧马，春敛余悽。宫池。去人未远，祇惊尘、黄日隔天涯。闲泪临风自落，宦情如雾都迷。参差。相见更何期。谭笑忆当时。有直阁吟笺，斜街画本，曾和荒词。轲离。旧游漫问，但过江、名士鬓成丝。惭愧归无三径，折腰还道相宜。"}
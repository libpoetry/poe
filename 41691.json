{"id":"41691","title":"念奴娇·辛亥新正五日","dynasty":"金朝","author":"蔡松年","text":"以滴蜡黄梅侑樽。醉归感叹节物，顾念身世，殆无以为怀，作此自解小红破雪，又一灯香动，春城节物。春事新年独梦绕，江浦南枝横月。万户糟邱，西山爽气，差慰人岑寂。六年今古，只应花鸟相识。老去嚼蜡心情，偶然流坎，岂悲欢人力。莫望家山桑海变，唯有孤云落日。玉色橙香，宫黄花露，一醉无南北。终焉此世，正尔犹是良策。"}
{"id":"584898","title":"晒蚬","dynasty":"明","author":"唐胄","text":"一禽戒非孝，罨蜊怜赤族。苟时法不禁，况乃意向属。平生毛错馋，晒蚬一掬足。水暖溪沙清，趁采供欲逐。椒盐濈蒜苏，瓦烈风味纳。破齿糟自香，洗尽菜根腹。珍鼎恐未兼，情私欲献曝。死怪河豚痴，癖笑蟹螯独。醉乡苟未知，醺眊空醪醁。何劳笑粗人，销帐香羔肉。人生在适情，秋鲈思乡屋。坡仙向来知，愈厌蒸压玉。"}
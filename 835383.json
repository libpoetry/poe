{"id":"835383","title":"月下笛 闻叶汝谐谈西湖访友事，怅然赋此。用张玉田赠仇山村韵","dynasty":"清末民国初","author":"张慎仪","text":"君在蚕丛，扬舲去访，西泠词友。竟悭聚首。怀人真令人瘦。东风吹醒参差梦，可吹得、春愁散否。任孤山一点，寒梅栖鹤，隔林招手。雪后。湖光旧。看苏白堤边，犹余烟柳。画船尽有。艳尘还问篙首。灵襟莫谩伤枯寂，正可惜、花天住久。莫只我，无缘未到六桥载酒。"}
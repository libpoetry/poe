{"id":"402020","title":"暗香 岳阳楼和白石声韵","dynasty":"近现代末当代初","author":"张伯驹","text":"四天一色。问几人到此，偷听吹笛。万顷银涛，直上乘槎斗能摘。三醉楼头事杳，长留得、君山仙笔。更望极、玉界琼田，帆影落杯席。南国，梦却寂。剩数点黛痕，翠竹丛积。暮花暗泣，绡毂明珰耿相忆。应是湘娥倚处，但照彻、孤光寒碧。看镜里、飞过也，朗吟记得。"}
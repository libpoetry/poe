{"id":"521742","title":"黄岩有水出天台下流入海湍悍能败舟土人呼为恶溪艾斋陈君募乡人筑长堤截而回之民用无患是岁与施彦器宪副访予云间赋此为赠","dynasty":"明","author":"顾清","text":"愚公移山骨成丘，精卫塞海徒怀忧。岂知天台万壑里，一夜绝险成安流。筑堤回波谁始谋，艾斋老人今白头。老人头白何所求，名与此水俱千秋。"}
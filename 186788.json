{"id":"186788","title":"题榕溪阁·寒溪澹容与","dynasty":"宋代","author":"张栻","text":"寒溪澹容与，老木枝相樛。其谁合二美，名此景物幽。太史昔南骛，於焉曾少休。想当下榻初，清与耳目谋。品题得要领，亦有翰墨留。我来访遗址，密竹鸣钩辀。稍令旧观复，还与佳客游。树影散香篆，水光泛茶瓯。市声不到耳，永日风飕飕。所忻簿书隙，有此足夷犹。平生丘壑原，如痼不可瘳。虽知等喧寂，终觉静理优。更思濯沧优。榕根浮小舟。"}
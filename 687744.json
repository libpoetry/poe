{"id":"687744","title":"五十三初度太虚以诗见寿且有见促从仕之意","dynasty":"明","author":"庄昶","text":"堂堂吾道且俱亨，五十三年已半生。天地此几容我病，古今真眼爱谁睁。山中每见诸公起，天下何无一老耕。迂野一时惟觉此，敢言时止复时行。运到黄羲已极亨，此生今日肯虚生。万年期会空谁负，老眼乾坤又一睁。自枉鹪鹩能凤翥，本无天马代牛耕。尽拚花柳前川老，笑拄芙蓉杖子行。"}
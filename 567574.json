{"id":"567574","title":"陆先辈乃翁曩谬我以函丈后闻多内阋先辈来知其详可哭也先辈拈诗弄绘亦自彬彬可人于其去用沈韵追赋沈陆之交也袖铁锤防害云是渠实事","dynasty":"明","author":"徐渭","text":"沽酒无钱赊莫赊，况堪提柳问鳊槎。家本吴山诗似画，客经浙水字如巴。喑呜袖铁为朱亥，涕泪当笙废白华。我亦朝昏聒荆梓，几回舌烂在田家。"}
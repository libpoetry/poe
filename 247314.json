{"id":"247314","title":"莺啼序·杨花渐飞渐远","dynasty":"现代","author":"石声汉","text":"杨花渐飞渐远，渡秋千院落。散还整、凭借东风，一时飘寄高阁。甚春暝、琐窗犹掩，篆烟不透低垂幕。画梁寒①，昨夜芸泥，燕巢萧索。零落残红，尚点绣幌，任游丝系络。屐痕泯阶涴青苔②，轻尘沉聚珠箔。漫追寻、芳踪已杳，怅人远、水云深阔③。独沉吟，经岁芳菲，尽成耽阁④。回思往事，苦忆当年，共古城暂泊⑤。风乍软、梨花微褪，燕趁莺语⑥，蝶翅才舒，柳疏烟弱。阑干曲处，新裁剪芳草，胶轮轻碾银沙路。嫩晴天、共把单车学⑦。赪霞缭耳，一时掠乱云鬒⑧，相扶骑过篱角。彩云易散，绮梦难圆，总轻轻负却⑨。怯记省事、床头栀子，夜永香浓，箧底春衫，袖长痕漠⑩。潜销青鬓，濯残红唾，相思嚼尽莲薏味，到情深、还叹深情恶⑾。宵来铅泪抛干，坐待迟明，梦随漏促⑿。"}
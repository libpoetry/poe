{"id":"356926","title":"扬州慢·过王废基、夏侯桥、东高墩，即齐云落星楼旧址","dynasty":"清代","author":"黄人","text":"爝火销光，落星成烬，烈魂应感蘼芜。问张王故事，父老未模糊。愿郎主、从容却敌，联珠烟花，怀璧情无。负蛾眉、同殉檀奴，偏少雄图。捣尘麝骨，和荃泥、香满吴都。纵撞坏纤儿，拥情爱戴，莫例篝狐。却笑五湖人去，烟波阔、梦冷宫梧。想人间天上，相逢休恨菖蒲。"}
{"id":"466269","title":"似即生日夜作四首","dynasty":"当代","author":"卢青山","text":"不知者谓我何求，知我者谓我心忧。我自知否不知否？廿八年来问未休。微云月色夜寒荒，独立长秋顾八方。总觉浮生如有待，问待何物自茫茫。昆仑之高不可及，九域之大行谁俦？我戴我头佩我剑，挈我心中万古愁。古人已古后人后，更厕其间谁欤某。临风独啸海潮生，啸馀自向山中土。"}
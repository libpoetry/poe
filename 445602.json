{"id":"445602","title":"粤游间高秋以昭明文选见贶归后月馀序近中秋闻渠芳辰聊以歌祝","dynasty":"当代","author":"陈忠平","text":"识君坛坫间，日短缘偏笃。初晤视频中，再握珠江隩。饯我以佳肴，贶我黄金屋。胜景递登临，一一快游目。千里忍分襟，双丸跳何速。把卷每追思，惭对颜如玉。青鸟忽传音，设帨燃兰烛。殷勤语冰蟾，莫误深深祝。"}
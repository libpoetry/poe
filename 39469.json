{"id":"39469","title":"庶人挽歌辞","dynasty":"魏晋","author":"陆机","text":"死生各异方。昭非神色袭。贵贱礼有差。外相盛已集。魂衣何盈盈。旟旐何习习。父母拊棺号。兄弟扶筵泣。灵轜动轇(左车右蒭)。龙首矫崔嵬。挽歌挟轂唱。嘈嘈一何悲。浮云中容与。飘风不能回。渊鱼仰失梁。征鸟俯坠飞。念彼平生时。延宾陟此帏。宾阶有邻迹。我降无登辉。"}
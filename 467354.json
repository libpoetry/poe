{"id":"467354","title":"自题《平沙集》","dynasty":"当代","author":"林英男","text":"狂歌枉似缺琼壶，大患前缘有此躯。欲葬吟魂无净土，难胶断梦耻悬弧。十年转石空留响，两掌抟沙独笑吾。一字冥冥逢百丈，不辞万世堕禅狐。萧寥晚雨扰禅那，俯仰沈沈问壁呵。欲洞汗青须日月，难刳肝胆照山河。癯魂岂染三遗矢，枵腹空鸣一吼鼍。鲁酒自斟犹自献，文螺紫贝扣蛮歌。"}
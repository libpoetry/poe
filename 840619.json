{"id":"840619","title":"赵次珊尚书于城北设厂养瞻贫民就隙地种菜名曰遂园自作记发明遂已不如遂人之义命公子书之同人谋载酒为落成之庆公曰我作主人诸君以言赠我可也谨献小诗三首 其二","dynasty":"清末民国初","author":"夏孙桐","text":"心地耕惟寸，民生食乃天。从知仁术在，应以义门传。活国斯馀事，承家定后贤。榜题同息壤，乔梓郁风烟。"}
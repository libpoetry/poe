{"id":"466088","title":"春词二首","dynasty":"当代","author":"卢青山","text":"年来自觉抱疲憔，醉起无心一发翘。只问黄昏微借雨，还招散雀渐归巢。挂露枝平怕风小，垂岧雾重失山凹。曾闻几日皆春土，一阵惊寒欲碎貂。递高田亩久无行，渐觉风光怵眼明。鸟不强鸣为山静，草咸偷起怕人惊。风桃躲雨盈盈湿，浦菜矜花队队新。犹有荒梧疏未叶，不宜匆此便嘉春。"}
{"id":"483502","title":"摘涧上似橘者于上山之时然酸苦不可食有感于中下山重逢复摘之以玩因赋","dynasty":"明","author":"王履","text":"似橘未挟霜，青青照泉水。长安不相见，触下宁不喜。如何洞庭实，忽吐兹山里。平生笑汝阳，涎流于曲车。乃知老饕心，不掩闲中跨。踞石觊大嚼，慰我燥且渴。童子撷得来，竟为蜇惨遏。取貌失子羽，信言迷宰予。把之行且看，于以惩其余。"}
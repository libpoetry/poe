{"id":"457272","title":"楚三人诗 其二 黄鹄曲","dynasty":"当代","author":"胡云飞","text":"黄鹄飞飞，一举千里，下瞰城郭，人民如蚁。豪门之游，快乐如仙，贫贱之流，不直毫钱。但读万卷书，休为千里行，一朝异乡客，性命何太轻。官吏收之去，狡徒竟私刑。哀号中夜发，平明尸骨横。乃知今之牧民如网鲤，在水者困出水死。劝君勉为池中物，君不见，孙家子。"}
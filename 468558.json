{"id":"468558","title":"六月二十五日按察使陶垕仲佥事谢肃为纠劾左布政薛大昉贪淫䓁事既奏准令按察司就行取问彼亦造谤还词有旨都提取赴京于都察院听对肃与垕仲将出福州城城中老稚莫不哭送诗以纪之","dynasty":"明","author":"谢肃","text":"几行飞奏九重书，一使追回万里涂。炎热可能捐素扇，清冰元自贮寒壶。气随虹蜺横南极，梦挟风云入上都。照见忠邪皇鉴在，尔民何用哭行车。"}
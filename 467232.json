{"id":"467232","title":"耕间有悟二首","dynasty":"当代","author":"陈振家","text":"庆吊浮沉只倏时，争名不若养身宜。清风晴野鸟声滑，翠阜红崖萝影垂。人假虎前矜得色，我从牛后觅生涯。樵耕自有樵耕乐，忙里偷闲来一诗。故国秋浓不可居，天涯漂泊作长沮。百围翠嶂环穹宇，一角苍岩护草庐。浑觉此时身似蝶，焉知前世我非鱼。男儿原有四方志，准读平生未见书。"}
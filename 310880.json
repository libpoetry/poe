{"id":"310880","title":"泛清波摘遍·展上巳后翌日，与山腴休庵慧修泛舟花潭，归饮约园","dynasty":"现代","author":"邓潜","text":"啼鹃声最苦。送春如客，南浦一登楼。小风城外路，一色蘼芜，新绿绣芳洲。红情似水，倩落花拦住东流。还最爱两三行柳，拴个打鱼舟。句留。桥通万里，郭上疏灯，又黄昏时候。空盻断衫痕剪杏，裙褶开榴。江亭北望还芳草，问几时重见灵修。春去也，有人长伴春愁。"}
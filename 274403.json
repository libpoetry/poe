{"id":"274403","title":"青门饮·羁绪侵寻","dynasty":"现代","author":"汪东","text":"羁绪侵寻，壮怀销铄，邻家怨笛，残春时候。事往难追，恨多偏积，长遣枕痕淹透。征战连年岁，归期杳、刀镮生锈。燕子重来，不见当时，花下雕甃。唯见临窗杨柳。争盼断边书，如人眉绉。虚阁笼阴，小池过雨，风信夜来还骤。料想明镫底，剪罗衣、几番停逗。带围亲结，可能记得，腰支肥瘦。"}
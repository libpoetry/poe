{"id":"431836","title":"舟中回望惠山四首","dynasty":"近现代","author":"朱士嵩","text":"锡惠岧峣俯运河，波光山色碧峰多。未行已做思乡梦，谁唱离歌与浩歌。归来游子甚滋味，数岁朝朝悦翠微。回首舟飞三十里，峰峦塔影互依依。别前两度去游览，山石楼台倍觉亲。今后令人常忆处，涧湖草树年年春。夜夜深宵梦五湖，阴晴雨雪四时殊。居然又客他乡去，为问胸中遗忘无。"}
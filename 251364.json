{"id":"251364","title":"金缕曲·独步城西过宝林桥看桃花","dynasty":"现代","author":"汪岳尊","text":"百步城西近。人道是、襄水上游，桃源古境。退食优游聊纵目，料峭余寒犹紧。况一抹、斜阳将尽。懒脱敝裘愁换酒，耸吟肩、得句谁分韵。疏林外，红霞映。看花不减儿时兴。算年年、迟菊早梅，肯辜芳讯。捧杖渡溪伤往事，合眼如闻余謦。记笑语、典征无隐。菜圃花畦经几度，喜平桥、新绿开明镜。改旧貌，庆新运。"}
{"id":"220664","title":"工·先生教百工","dynasty":"宋代","author":"范仲淹","text":"先生教百工，作为天下器。周旦意不配刊之考工记。嗟嗟远圣人，製度日以纷。窈窕阿房宫，万态横青云。荧煌甲乙帐，一朝那肯焚。秦汉骄心起，陈隋益其侈。鼓舞天下风，滔滔弗能止。可甚佛老徒，不取慈俭书。竭我百家产，崇乐一室居。四海竞如此，金碧照万里。茅茨帝者荣，今为庶为耻。宜哉老成言，欲攦般轮指。"}
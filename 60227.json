{"id":"60227","title":"田间杂咏·新水涨荒陂","dynasty":"明代","author":"樊阜","text":"新水涨荒陂，芸芸稻盈亩。东家及西邻，世世结亲友。夏至熟黄瓜，秋来酿白酒。新妇笑嘻嘻，小儿扶壁走。门口沙溪清，垂垂几株柳。醉卧梦羲皇，凉风入虚牖。近说明府清，征徭曾减否？枣花落靡靡，一犬护柴关。节序届芒种，何人得幽闲。蛙鸣池水满，细草生阶间。刈麦欲终亩，风吹雨过山。大儿早未饭，叹息农事艰。豪贵本天命，悠悠不可攀。"}
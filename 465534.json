{"id":"465534","title":"摸鱼儿 锡三兄寿筵席上得闻仲坚虽赋弓招，无心出岫，不久返津，喜而有作","dynasty":"当代","author":"林修竹","text":"别多时、一篙南去，海长天阔人远。垂杨深处东风软。又值微寒轻暖。春已晚。日日盼。归来未卜几时返。酒侣诗伴。任秋水望穿，天涯盼断，不见北飞燕。喜无限。佳讯来时委宛。申江消息刚转。知君不把浮名恋。私事毕便言旋。快相见。欣且忭。接风预备同人宴。斟低酌浅。好剪烛西窗，重叙旧雨，新句唱酬满。"}
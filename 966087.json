{"id":"966087","title":"绍兴壬子六月先公再被掖垣之命某时侍行自清江登舟经祖印江口趋行在所未几罢归还憩丰城之龙泽寺明年初夏归隐南山己巳岁予偶游祖印留宿寺僧惠嵩能道昔寓龙泽之梗概两寺相望盖五十里时先公没十有二年矣予亦衰病投绂俯仰悲慨因成两诗以遗嵩 其二","dynasty":"宋","author":"胡寅","text":"车骑纷来去，帆樯竞溯沿。云閒天淡淡，江静竹娟娟。耻学飞腾术，慵参寂灭禅。春风常满意，无处不怡然。"}
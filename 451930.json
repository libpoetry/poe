{"id":"451930","title":"避疫游栖霞岭紫云洞","dynasty":"当代","author":"钱之江","text":"丹梯百尺趋龙宫，紫府寒玉生清风。爝火暗暗鬼神列，须臾雷电相交隆。上界微光不得至，潜行若与幽冥通。侧身犹觉天地窄，巨斧削成烦鬼工。寒雨为潭三亿载，呼吸直欲淩苍穹。石床道士餐玉髓，潭底龙吟倏过耳。人言凿窍混沌死，上帝胡为独留此。壁间大士垂双眉，鬼物何敢撄其威。回首向来如梦寐，玉阶凉露含清晖。"}
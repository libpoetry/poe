{"id":"417889","title":"兰陵王 如梦","dynasty":"近现代","author":"宋词","text":"雨初歇，又是黄梅时节。惊回首，城外水边，三十年前旧风月。几度青衫湿，怕看伤心柳色。曾记起，密会佳期，锦瑟华年去无迹。风景已非昔。正水涨新潮，荷翻嫩绿。旧时花径难寻觅。叹海誓成虚，飘零如叶。人生到此也凄绝。白头一词客。顷刻，惊心魄。把素手暗携，鬓丝轻贴。悲欢离合从头说。有几番欢笑，几番悲切。似烟如梦，一觉醒，黄粱热。"}
{"id":"834613","title":"天香 咏石涛贝多树子鼻烟壶","dynasty":"清末民国初","author":"姚华","text":"身树齐观，樨禅喻隐，壶天更辟新境。逗鼻霏微，非烟缥缈，意味手头先领。注香熨■，■把玩、蒲团云冷。家国微尘何着，王孙自哀谁省。蕉盦万缘都静。试余薰、撚酸偏永。也似楮毫闲趣，画兼诗迥。为问西来意旨，视叶叶、真经伴清磬。镂我袈裟，休惊自影。"}
{"id":"702311","title":"敬和题宗谱韵","dynasty":"明","author":"程通","text":"新安善政见攀辕，况托遗孤赵祀延。忠义一门原有自，云仍百代可无贤。簪缨不乏如云盛，文彩犹存炳日鲜。何幸君王为题品，共然声价倍当年。自从五马渡江陵，赐第黄墩我氏兴。一本万殊原滚滚，千孙亿子自绳绳。箕裘绍业思无坠，文献传家信有徵。珍重王章蒙宠锡，垂光终古照云仍。"}
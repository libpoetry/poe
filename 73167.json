{"id":"73167","title":"水龙吟·此时辛酉初冬","dynasty":"元代","author":"刘处玄","text":"此时辛酉初冬，下元望夜逢甘雨。麦苗滋长，深根固蒂，多欢少虑。念道无灾祸，圣贤佑众，生无苦遇。天元将末，群仙庆会，功全行，朝元去。别有天宫宝所，了真修、得升云路。六铢衣挂，清平福救，九玄七祖。归去无生老，自然性，明今达古。各全家奉道始终，莫变管如庞许。"}
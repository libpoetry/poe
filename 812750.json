{"id":"812750","title":"相见欢 春闺","dynasty":"清","author":"吴绮","text":"垂杨绿到阑干，又春残。看尽一庭花雨小红悭。凭画槛，抛绣帖。梦无闲。检取近来双袖泪痕斑。西风落日登台，眼重开。无数绕城山色送青来。古今事，吴越地，几雄才。一片项王马埒乱云堆。去来来去匆匆，可怜侬。惆怅谢家明月小亭中。何处见，谁为辨，梦无踪。那得燕儿衔出一春红。半窗残月朦胧，画桥东。梦里那人愁坐小屏风。空惹恨，难觅信，恨匆匆。待把别情珍重托归鸿。"}
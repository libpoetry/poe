{"id":"467248","title":"川上二首","dynasty":"当代","author":"陈振家","text":"滚滚长江去似驰，孔丘曾叹逝如斯！一身万里经行遍，半世双瞳阅历奇。君子无成贫亦德，小人得志富何裨？人生同此匆匆过，谋事唯求莫我欺。碧天西望无尽头，万古昆崙注此流。化育八方蕃隽杰，博连九派沃青畴。山川集胜绣长卷，吴蜀飞波济巨舟。他日宽余得优便，定来三峡作遨游。"}
{"id":"1205190","title":"木兰花慢 得会稽友人书","dynasty":"元","author":"张可久","text":"有书来问讯，算忘了，若耶溪。想命被文魔，情因酒困，心为花迷。东西。百年过半，玉堂人、久矣隔云泥。锦树莺嘲蝶弄，翠萝鹤怨猿啼。凄凄。江远暮山低。梅屋□幽栖。喜陶公无钱，坡公不饮，庄子无妻。玻璃。碧湖秋水，为几声、渔唱住苏堤。白发老将至矣，青山归去来兮。"}
{"id":"446583","title":"水调歌头    读《历代妇女诗词选》","dynasty":"当代","author":"蔡淑萍","text":"掩卷对江水，意马越千秋。依稀高髻环佩，吟啸蹈中流。代代诗魂清泪，凝作宫商一片，留与后人愁。风卷落花起，今日尚飕飕。俱往矣，大江下，不回头。星移物换，金笼铁锁与时休。闻道江山胜迹，应有才人辈出，正待起吟讴。入眼云天阔，芳草暗江洲。"}
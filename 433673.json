{"id":"433673","title":"仲夏与星叔愚得震宇存雪亭共饮醉后遣怀即席分韵四首","dynasty":"近现代","author":"谢龙升","text":"兰亭禊事夙心钦，今昔兴怀依样寻。千古斯文同一辙，传杯取次集朋簪。把酒雄谈气自豪，伊谁赠我吕虔刀。合尊行令及时乐，对客挥毫敢恽劳。醉倒亭中酒气醺，高吟亦足张吾军。浇残块垒愁依旧，那管瓶中共几斤。快然一饮百杯无，醉后形骸总不拘。莫把良宵轻过去，却教辜负此须臾。"}
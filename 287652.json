{"id":"287652","title":"金楼曲·寿次园六十初度，步原韵","dynasty":"现代","author":"孙玄常","text":"历尽沧桑矣。到而今，日月昭昭，吾心不愧。丁巳欣逢花甲岁，过了匆匆半世。莫嗟叹，人生似戏。一介书生犹往昔，却依然，两袖清风耳。歌盛世，岂辞费？别来无恙非容易。沐薰风，雪消冰泮，正宜春睡。三月凤城花满树，造化多情有意。看枝上，鹊鸣迎喜。知命安心添寿考，顺天年，何必三更起？将进酒，休辞醉。"}
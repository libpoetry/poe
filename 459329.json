{"id":"459329","title":"五月二十九零点共江灿歌","dynasty":"当代","author":"卢青山","text":"江家有子未二十，扬喉喷曲声裂石。同值夜班真狱囚，拯我顿入天堂客。如花之粲波所流，金飞玉溅击四壁；去雀惊风不可捉，馀音袅袅夜空黑。歌馀笑出袖中谱，使我手颤双目直。纸黄叶败薄如绢，弱如灰聚秋叶蚀。中有旧曲吾所喜，数年问人苦未觅。得此如渴得清泉，手足蹈舞自不识。岂惜声如牛鸦鸣，为君一试颈筋立。旁人掩耳笑欲跌，我心已向当年逸。毋道先生面已须，人皆曾少我岂无。春纱薄薄春怀腴，夜逐金蟾日逐乌；心嫩长如柔草蒲，随风倾倒任风扶；忽有希望忽失望，乍悲乍喜倏难估；酒酣喉有棘莫驱，安不高歌如叫呼？一声一拍回故吾，子今笑我后何如。忽忽天明东窗苏，人皆睡尽我眼粗。非今非故两模糊，魂迷难招如亡逋。"}
{"id":"461367","title":"肥皂泡","dynasty":"当代","author":"添雪斋","text":"晓光似绒吹，浅秋如稚子。风中谁家儿，皂泡纷扬起。彩虹琉璃瞳，深窥苍穹里。清圆印万象，白云并天地。绮光固我魂，轻烁开残蕊。曼舞淡青痕，淩空花千紫。七色火溢流，游离若铅水。构筑亚萨门，巨灵轰然启。门中上位者，漠然宣其旨：谁为纺线人，谁为定锤姊。谁剪生之丝，万界瞬时止。沉默预言者，纯净无思祀。其生如皂泡，绚华间垂死。触手即冰坼，霰珠沉渊底。玲珑无力拾，粘之草青翡。醒此梦中梦，一抹丁香气。"}
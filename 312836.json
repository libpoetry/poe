{"id":"312836","title":"望海潮·斯奋自海南暂归","dynasty":"现代","author":"刘逸生","text":"新晴呼酒，华年如水，花前莫漫凭栏。风雨留痕，相逢一笑，飘零何必关山？春暖意还寒。看诗情飘絮，墨影浮澜。杯底帘前，依然国色在眉弯。重来桃萼无言。念当年司马，梦也阑珊。回首浮名，从渠去住，马蹄怎数长安？崖海径须还。怕筑歌长引，止泪无端。抛却相思，多情谁问海天宽。"}
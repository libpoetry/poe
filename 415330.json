{"id":"415330","title":"宗生为治“耕烟犁雨”印，作诗谢之","dynasty":"近现代","author":"单人耘","text":"徐舍宗生善治印，为余治印取笃信。迩来奏刀出天然，一印凿成大地震。揽夕楼头焕朱颜，宛如同在村原径。濛濛春雨赏茅屋，耕烟犁雨蓑笠映。爱农乃有原上吟，尊农方刻爱农咏。农校之人喜吾诗，此印能使诗价振。朱红映墨墨光腴，白痕零雨农心润。阡陌萦带秧针浅，春泥陷蹄牛缓进。牛之淳朴如老农，牛后人如牛之劲。我曾牵牛犁芋垄，老农喜我有诚性。原上学耕烟雨亲，回城仍觉锄犁并。君知我心镌此景，浮名薄誉皆可摈。捧君此印三稽首，畦边砚边情无尽。"}
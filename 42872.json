{"id":"42872","title":"辽后妆台","dynasty":"清代","author":"陈维崧","text":"洗妆台下伤情路，西风又吹人到。一缕山鬟，半梳苔发，想象新兴闹扫。塔铃声悄，说不尽当年，月明花晓。人在天边，轴帘遥闪茜钗小。如今顿成往事，回新深院里，也长秋草。上苑云房，官家水殿，惯是萧娘易老。红颜懊恼，与建业萧家，一般残照。惹甚闲愁，且归斟翠醥。"}
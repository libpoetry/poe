{"id":"466705","title":"温州两首 雁荡山大龙湫","dynasty":"当代","author":"吴金水","text":"一束龙湫水，泠泠落碧空。晴光回照处，喷沫欲成虹。涧曲山林润，潭幽海眼通。欣然成小驻，襟袖湿来风。东海丰饶自古闻，碧涛深处尽奇珍。岂知铁网三千尺，仅得冰盘四五鳞。精卫有怀释微木，龙王无泪泣波臣。渔夫笑指人间市，一尾而今要百银。"}
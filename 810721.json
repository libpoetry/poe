{"id":"810721","title":"乐府补题和词 水龙吟·白莲","dynasty":"清","author":"毛奇龄","text":"前湖十里，芙蓉到门，皦皦明如练。波光云映，芦埼鹭下，宛然一片。湘葩含铅，青房滤粉，素珠成串。便采莲红女，绛裙千褶，遮叶住，有谁见。只为社中人散。倚遥空、削成难辨。赤栏桥子，无端愁把，碧天遮断。月下飞香，霜前落叶，容华将变。但秋衣未制，剪来朵朵，不须染茜。但秋风、有谁还忆，夏瓜冬菜春韭。儿家住近横塘曲，长在柳姑庙后。相邀取，借邻女花竿、挑起红丝浏。摘来盈缶。任九月猪毛，百茎雉尾，总贳一壶酒。品瀜甚、慢说白如琼玖。下将盐豉烹就。钿头钗脚难形似，只顾流匙在口。还念否。料拾鲙分鲭、未是和羹手。踌躇良久。便羊酪能胜，龙酥堪敌，归去也何有。"}
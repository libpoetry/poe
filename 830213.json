{"id":"830213","title":"辛亥夏五月自香港重游日本寓任甫须磨双涛园筑室同居与任甫离居者十三年槟榔屿香港一再见亦于今八年矣儿女生于日本皆不能识相见如梦寐任甫赋百韵诗先有四律奉迎答以四律 其四","dynasty":"清末民国初","author":"康有为","text":"须磨月照万松青，东海泱泱纳一亭。风浪千帆如不动，神山群峭想飞灵。南村卜宅乐晨夕，九世通家传讳经。颇笑预人家国事，耦耕浮海拚沈冥。"}
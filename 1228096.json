{"id":"1228096","title":"寘磁瓯于砚池旁以蓄水十馀日前得桂花二枝插瓶中数日花叶皆萎落戊辰早乍闻香气满室视之两枝皆再作花叶亦鲜碧佛书云天风吹萎花更雨新好者感之为赋诗云","dynasty":"元","author":"李孝光","text":"六六画栏生晚凉，青鸾对舞渡银潢。十分天上山河□，万斛人间雨露香。珠佩风清生□□，玉壶冰薄吐蟾光。白银金阙红云合，金粟缤纷七宝床。"}
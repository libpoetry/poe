{"id":"1119151","title":"句","dynasty":"宋","author":"陈克","text":"鸟声妨客梦，花片搅春心。易照水姿容，非复我登楼。徘徊临北顾，慷慨俯东流。泪眼生憎好天色，离觞偏触病心情。莫向边鸿问消息，断肠书信不如无。小楫登鱼蟹，平原聚鸟乌。俯临铁瓮重城迥，远接金陵胜气来。北固天下奇，凭虚倚楼堞。大江走天去，控以高崨嶪。君今向姑孰，山好江漫漫。炯如谪仙人，千载欣复还。角中飘去凄于骨，笛里吹来妙入神。愁眼不供千树雪，醉头犹奈一枝春。濛濛清露濯幽葩，醉质斓斑衬晓霞。顾我从来贫到骨，经营藜藿亦艰辛。楼下旌旗五丈馀，府中贤尹计魁梧。"}
{"id":"496594","title":"归朝欢 亨衢陟明歌","dynasty":"明","author":"杨慎","text":"秋尽汀洲苹未歇。掩映荻花相向折。一枝好赠朝天人，还如鳷鹊楼前雪。琼凹连玉凸。五城边银为宫阙。墀声寒，非烟丛里，卿蔼瑞云缬。五马骄嘶虬漏彻。鞘静佩鸣鹓簉列。朱衣引队奏彤帏，天言清问尧阶切。俞音传衮鷩。赐金增秩干旄孑。把勋名，昭回青简，身许稷和契。"}
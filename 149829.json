{"id":"149829","title":"贺新郎·绣口琅玕腹","dynasty":"宋代","author":"赵必象","text":"绣口琅玕腹。美人兮、阳春一曲，华貂难续。唤醒荷花归棹梦，犹忆红尘迷目。只消得、乌飞兔逐。往事已随流水去，眇愁予、郁郁哀时俗。恨千缕，泪一掬。不使清史流芳馥。也不须、荣华富贵，尊前频祝。但得山中茅屋在，莫遣鹤悲猿哭。随意种、荼薇ⅷ躅。莼菜可羹鲈可鲙，听渔舟、晚唱清溪曲。醉又醒，唤芳醁。"}
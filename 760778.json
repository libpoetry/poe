{"id":"760778","title":"风雨中与季游平东山，谒双忠、大忠祠，兼寻水帘亭、紫云岩诸胜，叠与伯瑶夜话韵","dynasty":"清","author":"丘逢甲","text":"红棉作絮湿不舞，龙母南风撒白雨。迎客山僧学佛语，海色绿染袈裟古。风流东晋伊何人？流觞重话永和春。姑行乐耳漫愁叹，茫茫百感丛其身。名山如人重遭遇，不惜重题水帘句。石亭同坐谈诗禅，满地散花紫云气。"}
{"id":"833545","title":"双双燕 其三 三和前韵","dynasty":"清末民国初","author":"樊增祥","text":"数椽老屋，认秋柳垂门，夕阳闲冷。寻常百姓，那与乌衣邻并。双羽交窥墨井。甚柳怯、花惊未定。玉堂历历巢痕，旧事思量如影。荒径。烟惺露润。且等到冰天，玉梅花俊。宫莲红断，不照绿纱窗暝。杏子花期已稳。也休管、关河秋信。如客光阴，日日玉栏长凭。"}
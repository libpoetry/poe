{"id":"817638","title":"十二月二十九日，与栽甫登江亭，忆去年此日为后山逝日，设祭法源寺。与会者惟贞壮南归，今此事亦不再矣。因为诗寄之","dynasty":"清末近现代初","author":"黄节","text":"二客江亭话去年，今朝吟祭后山篇。更无一事能经岁，可叹前人有独贤。忆子梦回湖上路，迨春冰解直沽船。残邮若递今朝讯，诗在芦根积雪边。"}
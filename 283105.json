{"id":"283105","title":"马赛归来与钱默存论诗次其见赠韵柬","dynasty":"现代","author":"冒效鲁","text":"我读杜韩诗，向往未能至。抒达胸中言，驱使古文字。后生欲变体，所患薄才思。邂逅得钱生，芥吸真气类。行穿万马群，顾视不我弃。谓一代豪贤，实罕工此事。言诗有高学，造境出新意。滔滔众流中，盍树异军帜。换骨病未能，嚼蜡岂知味。"}
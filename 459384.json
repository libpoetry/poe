{"id":"459384","title":"爰有荷","dynasty":"当代","author":"卢青山","text":"爰有荷，在河之阳。涛波伊阻，嗟莫可杭。跂而望之，我心悲伤。爰有荷，采采如风。涛波伊广，嗟莫可从。歌以挑之，岂解吾衷。悲之亟也，衷如雷之殛也，跂莫可睹也，风莫可驭也，搴吾兰佩，泳而将也，涛波如汤。爰有荷，阻河之阳。徜徉欲去，摧我肝肠；横流欲涉，死我于江。嗟嗟君子，无谓予狂。"}
{"id":"772949","title":"台阳笔记题词","dynasty":"清","author":"胡泉","text":"胸中无万卷，下笔涂来俗未免。足底不千里，眼界难宽井蛙耻。此中至意知者谁，游子壮夫为能为。昨见东鲁笠山先生之所作，瑰奇瑰异复磅礴。山水人物一卷装，惊心炫目说台阳。愧我饥驱三十年，竟无尺幅描云烟。今作稗官催军船，篷窗诵读，恍如海外雄观来眼前。"}
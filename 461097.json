{"id":"461097","title":"霓裳中序第一","dynasty":"当代","author":"汪洋","text":"缄床气正漉。雾月濛濛漂乱屋。僵梦欲回又复。听荒燕背凉，残礁衔哭。长风怒郁。带暗潮、低咤难鞠。光何处、一灯倦立，冷白熨银粟。波簌。刺天悬纛。唤酒怅、无名断续。窗前飞絮自逐。失影街南，绕袂幽独。病猧惊巷曲。近逝水、愁城夜筑。苍茫里、红桑孤伫，静共海云宿。"}
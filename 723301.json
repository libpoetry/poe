{"id":"723301","title":"梁大壮大观舞歌二首 其二 大观舞歌","dynasty":"南北朝","author":"沈约","text":"皇矣帝烈，大哉兴圣。奄有四方，受天明命。居上不怠，临下惟敬。举无愆则，动无失正。物从其本，人遂其性。昭播九功，肃齐八柄。宽以惠下，德以为政。三趾晨仪，重轮夕映。栈壑忘阻，梯山匪夐。如曰有恒，与天无竟。载陈金石，式流舞咏。咸英韶夏，于兹比盛。"}
{"id":"832584","title":"月华清 乙巳中秋，和西?","dynasty":"清末民国初","author":"朱祖谋","text":"玉籁消凉，林霏散夕，上帘人在香径。憔悴圆姿，栉栉细云遮定。露槃空、天袂知寒，树香老、画阑悬暝。谁省。问山河小劫，几多残影。桂殿秋酲未醒。待诉与方诸，泪珠哀迸。万感孀娥，禁得管弦凄哽。渐抛残、旧舞霓裳，好催放、破空金镜。倾听。是谁家怨笛，待他端正。"}
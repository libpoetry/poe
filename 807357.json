{"id":"807357","title":"八节长欢  元日后二日，积雨新晴，偕大鸿、云臣散步城南，望铜官一带翠色，眷恋久之，不克，游南岳而返","dynasty":"清","author":"陈维崧","text":"竟欲成村。似曾著雨，第五桥边。盈盈临水寺，脉脉弄晴天。溪痕入画年光惹，醉绕城、荻市茶船。最好雏春乍霁，帽侧襟偏。群峰一笑嫣然。高低影，数行秀鬋堪怜。所袂倚风前。凝薄恚，迎人却又迁延。恼何事，未斜阳，客子将还。终有日、棕鞋笋屐，细续前缘。"}
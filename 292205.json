{"id":"292205","title":"水龙吟·残菊","dynasty":"现代","author":"张慎仪","text":"夕阳红褪秋痕，枝枝低压闲阶重。芳心几度，暗中偷减，愁来补空。径曲渐芜，篱歌欲断，不堪调弄。怅晚香幽独，白衣人杳，陶情酒、谁为送。丛额新寒遭中。到小春、犹含余冻。卷帘花瘦，尖风吹过，似闻凄讽。寄语枯萤，倦蜂痴蝶，谩寻香梦。待落莫留与，岁寒三友，一充清供。"}
{"id":"451188","title":"金缕曲 步韵","dynasty":"当代","author":"黄绮","text":"谁肯寻奇迹。问寰环、是离正轨，将摧两极。妒我安居施震怒，我可飞天展翼。更好过、万千朝夕。赢得风流无拘束，到新星、结友消寥寂。汝应羡，有雄魄。有情故土难抛掷。且回来、琼楼再起，不依帝力。九亿神州争四化，免汝这番治诘。千印长、与天夺石。莫笑此翁思补地，看生花、步履堪怜惜。为进酒，杯中碧。"}
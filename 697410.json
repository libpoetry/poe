{"id":"697410","title":"潞河南发永叔黄门舟中话旧因读余少作绝句石梁横截海天流明灭飞霞挂岭头及蒲桃新绿照人明三语则余皆忘之并失其稿矣戏为足成二章","dynasty":"明","author":"胡应麟","text":"石梁横截海天流，明灭飞霞挂岭头。好去大罗仙子宅，碧桃千树倚苍虬。郁金沉水未称豪，喷玉飞泉助彩毫。北塞迩来饶薏苡，西凉何处问蒲萄。"}
{"id":"69524","title":"大唐钟山进士歌","dynasty":"元代","author":"杨维桢","text":"睛如猫，须如茅，乌靴白简鸭色袍。元是钟山老馗唐进土，感君之赐何以酬君劳。虽生不得禄，誓死为鬼豪。老馗血食岂敢饕，宫中饱食有祆耗，擘而啖之如啖螯。呜呼若人使立朝，殿前秉笏山动摇。衔花有大耗，窃笛有大祆，肯使白昼见之而不枭？尔祆尔耗，根深蒂牢。帝王养之，既各且骄。跳河蹴陇，翻天之杓。呼呼老馗胡可招，呜呼老馗胡可招！"}
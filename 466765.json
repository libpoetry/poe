{"id":"466765","title":"咏明太祖二首","dynasty":"当代","author":"张文胜","text":"亦豪亦贼亦轩羲，食虎啖龙天吏姿。大抵高皇能将将，未容冢宰自师师。分藩岂仅防他姓，传国终须类我儿。一代勋臣陪寝庙，忠魂冤魄绕灵旗。斩蛇一剑起江南，杀到承平意未酣。显戮股肱到狂矞，雄夸扩廓是奇男。金棺红粉事难赎，缇骑貂珰晚益耽。姬考云亡孰牵复，逆鳞张磔老龙颔。"}
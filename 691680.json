{"id":"691680","title":"送甥嘉之茂州次玉溪侍御韵三首","dynasty":"明","author":"李梦阳","text":"巳诧齐东谪，能堪蜀道行。自甘穷塞窜，争柰倚闾情。剑阁云中栈，蓬婆雪外城。大江秋见底，待尔濯长缨。蜀道元非易，人言此更难。虎风生万壑，蛇径动千盘。北望常思阙，西来不为官。无言羌性异，汝当郡民看。雪山天地外，经夏雪难消。气冷三城戌，光通万里桥。谁言州不好，汝去蹃宁遥。纵使胡笳夜，犹能梦入朝。"}
{"id":"1110084","title":"奉答顾言见寄新句二首","dynasty":"宋","author":"吕南公","text":"早年辛苦待飞翻，翅折无因达九关。更使襟灵憎市井，足知缘分在云山。谁怜古学长无用，自幸馀生且就閒。多谢鹿鸣筵上友，解传诗句慰衰颜。羡君肝胆壮难攀，不厌长安出入关。探穴定期收虎子，采薇宁暇顾西山。盱衡自庆千年运，冷笑人求一日閒。乃肯题诗寄空谷，的于游旧有温颜。"}
{"id":"111960","title":"清风十韵","dynasty":"宋代","author":"薛映","text":"爽气乘秋至，凉飙荡暑初。泠泠含远籁，槭槭动轻裙。翠幕波无际，修篁韵有余。潜惊塞草绿，作拂井桐疏。素发悲郎将，霜纨感婕妤。窗光流熠耀，帘影乱蟾蜍。尘袭青丝骑，香飘绀幰车。故宫经馺娑，别馆度储胥。薄暮来金埒，凌晨上玉除。宁同起穷巷，{左貝右拳下手换貝}欲赋愁予。"}
{"id":"820261","title":"桂枝香  金陵怀古二首 其一","dynasty":"清末近现代初","author":"朱青长","text":"江山一角，笑琐琐六朝，后庭花落。两水环城如画，已无宫阙。渡江五马成龙后，守衰残，紫金山薄。八牛云起中原，鞭马北驱胡貉。到今日笙歌沸地，可认得秦淮，女墙来月。唯有鸟衣燕子，向人低说。旧家王谢陈宫女，化寒烟野花如雪。不堪凭吊，一场春梦，未眠先觉。"}
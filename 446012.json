{"id":"446012","title":"丁亥首夏既望后一日功权招饮戒台寺四家联句","dynasty":"当代","author":"熊东遨","text":"为有西山好，来寻一段缘。湿云初出岫，古木欲鸣泉。唤客莺声老，呼杯月影圆。春余花谢后，诗约叶红前。怅望千秋泪，逍遥半日仙。浮图涵紫气，宫阙邈苍烟。清兴聊观局，闲愁莫问天。且将忧乐意，分付太平筵。北海情何重，南风幸未偏。京华暂离别，留梦到明年。"}
{"id":"432328","title":"读赵翼论诗篇有感，用原韵亦成五首","dynasty":"近现代","author":"杨民仁","text":"一入歧途便不同，盈篇累牍总难工。迷蒙莫辨桃源渡，西去何时返棹东。翻新未必是标新，韵味还当学古人。去粕存精须妙笔，一经点削便成春。诗成不欲万家知，客里光阴只几时。何用篇章传后代，藏真守璞最相宜。春花春柳听人评，春去枝空尽落英。开创荣?花事了，阳光雨露是诗魂。音韵天成始可观，生搬那得令人欢。纵调五味依然涩，细细尝来仍觉酸。"}
{"id":"1246832","title":"仁仲学正见予竹冠蓬鬓形状偻伛无异八十","dynasty":"元末明初","author":"唐桂芳","text":"春来多病患疮痏，跬步须论千万里。踯躅蹒跚形也偻，如遇躄者妇启齿。竹冠野服发垂耳，手执枯藤坐复起。奈何冷眼程夫子，诮予九九年差是。君不见太公偶然钓渭水，曰载后车命之矣。霜摧雪虐百草死，桧柏参天翠如洗。代间胡公百不理，邻家得酒且欢喜。"}
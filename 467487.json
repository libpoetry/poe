{"id":"467487","title":"乙未岁除","dynasty":"当代","author":"姚佳","text":"酒呈竹叶试濡唇，赋献梅花已颁春。开怀宁与天同醉，适性须推己及人。昭节送传青鸟使，上元迎祀紫姑神。吉星高照当除夜，依倚东风个个匀。六出冰花乱似绵，东风拂面却依前。天心历历方三刻，斗柄摇摇又一年。辽海催归灵鹤语，昆仑遣化老龙眠。通南彻北于何是，弹剑长歌自脱然。"}
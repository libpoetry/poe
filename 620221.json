{"id":"620221","title":"予为孝廉游南岩数十年往矣通籍后久客长安每思旧胜如隔蓬壶丁卯冬奉命还家辱友人招饮于此见多改观且及结绿先兄欣赏之事怅然不胜今昔之感漫纪一律","dynasty":"明","author":"黄锦","text":"二十年前续胜游，西湖歌舞几更秋。乍疑紫气来函谷，恍历星坛到帝丘。路转千盘林壑窈，天邻北斗瑞光浮。忽听哀雁风中断，把酒相看泪不收。"}
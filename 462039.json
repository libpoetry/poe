{"id":"462039","title":"霓裳中序第一 落梅","dynasty":"当代","author":"添雪斋","text":"谁曾主绿萼？一样清魂求不得。千树此番未碧，却妆淡影疏，香消青涩。东风又忆，料古今词笔骚客。伤怀下，踏歌几曲，梦里唱声彻。心戚。恍如重识，却独自漂流远隔。留痕唯有玉笛，月冷横枝，粉沁宫额。欲寻无旧色。渐望断空城画阁。寒烟处，垂帘多少，只为守天黑。"}
{"id":"91620","title":"跋马公弼省干出示山谷草圣浣花醉图歌","dynasty":"宋代","author":"杨万里","text":"涪翁浣花醉图歌，歌词自作复自写。少陵无人张颠死，此翁奄有二子者。不论钗股与锥沙，更数旱蛟及惊蛇。诗仙不合兼草圣，鬼妒天嗔教薄命。人言爱书缘爱贤，紫眉未必胜青编。旧时鬼门关外客，如今一字抵尺壁。何须千载空想忆！"}
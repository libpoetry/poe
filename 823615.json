{"id":"823615","title":"倾杯乐 其六 林钟商调，旅怀","dynasty":"清末近现代初","author":"吴湖帆","text":"遥步郊坰，劳飞莺燕，垂杨岸移东浦。重回首、黯然断魂，绮席阑珊，旅襟散聚。念黄花、明日秋风零落，太苦。又何如、并携情侣。翠拾芳野，天台得寻云路雨。每况时、频惊离绪。尽水乡萍逢，尘侵罗袜，浪逐扁舟，争奈任饥冒冷愁归去。嗟此恨无语。还凝伫、新月依依，传将幽素。谁怜锦负年华羽。"}
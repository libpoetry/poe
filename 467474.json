{"id":"467474","title":"桐荫堂","dynasty":"当代","author":"姚佳","text":"芝兰寂寞生幽谷，不以无人而不芳。远客踏青来得得，归舟载酒去茫茫。百城烟水复烟水，几度夕阳还夕阳。及屦魁星凭转语，同龛弥勒待行香。桃李成蹊椒桂馨，凤凰委羽下穹庭。徘徊柳眼一轮月，明灭波心几颗星。浙水潮生人鬓白，吴山雨洗佛头青。抃风舞润祺祥集，象笏犀簪别绶经。"}
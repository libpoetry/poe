{"id":"834918","title":"齐天乐 乙亥燕山中秋，忆故里林家同竹韵看月","dynasty":"清末民国初","author":"何振岱","text":"林家台上招同过，冷冷茗鸥闲坐。露瓦飞萤，星河渡雁，月好层云初破。凭高天大。望双塔疏灯，小红禅火。废寺残钟，夜香未灺旧莲座。风光带愁无那。客窗还照影，屏背闲卧。梦里家山，离边语笑，想到冰轮西堕。君吟孰和。也听彻凉蛩，瓶蕤低亸。漫念燕京，恁萧寥似我。"}
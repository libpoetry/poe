{"id":"583452","title":"太常卿杨邃庵示以止酒唱和诗一册余思尝为酒困欲戒之而未能因诗有感次陶渊明韵二首 其二","dynasty":"明","author":"王缜","text":"相彼喧啾鸟，犹知择所止。胡为万物灵，生死醉梦里。无以小害大，乃善学孟子。况彼颠狂药，能令人怒喜。戒之不立盟，左袒何由起。古井汲不乾，乱丝急难理。所以鲁中叟，教人先治己。及时不自力，老大徒悲矣。天道本恶盈，川流有涯涘。纵饮以败德。顾不念宗祀。"}
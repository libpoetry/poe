{"id":"44288","title":"寄题湖心寺示慧之上人","dynasty":"现代","author":"陈三立","text":"淮壖泱漭吹风沙，控胜写奇一湖好。湖心寺乃成掌故，千岁废兴迹仍宝。中间踵起善知识，吟觞画几联诸老。坛场坛坫跨东南，绵绵神理余丛槁上人传衣恢未法，能截啮流资再造。蟠胸龙象出狡狯，磊嵬架构照穹昊。不见旻公三十年，杜侯旧句摇怀抱。（上人以丁酉岁别余于长沙今垂三十年矣）兵戈喋血证初地，分我钟磬迷魂晓。期挈疚斋访蔗叟，重接望社万物表。（疚斋如皋冒氏为前淮安关监督蔗叟淮安段氏为登八十诗人望社为明末遗老会文湖寺所题名）"}
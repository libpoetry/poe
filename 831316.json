{"id":"831316","title":"倒犯","dynasty":"清末民国初","author":"程颂万","text":"过雨，又斜红渐晞，槛荷钱小。闲波{殳鳥}鸟。珠栊外、定香盈沼。流杯近晚，灯壁笼纱新题好。半醉起疏钟，荡月归林杪。汰烦襟，泻清醥。湘野岁时，着甚岩啊，归欤何逊老。竹晓涨镜绿，妒新笋，穿檐巧。但剩日，从幽讨。梦家山，昆明余劫烧。怅素畹愁髡，小摘偕簪帽。倦吟拚易稿。"}
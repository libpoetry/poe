{"id":"446386","title":"屏前寄月明女史","dynasty":"当代","author":"张月宇","text":"葡萄熟酿绯红酒。指捻高杯大于斗。宿醺绮梦无时无，眼中之人有时有。恃材跋扈得豪雄，巾帼律诗谁抗手。鞺鞳声闻魏室钟，气势阵列盛朝缶。孤高一曲众喁喁，谦冲独许谁否否。生涯我滞庾岭南，乔迁君达津门右。慕蔺攀嵇四载馀，两度寄声当覆瓿。耿介骚坛百十人，君之仇敌吾之友。"}
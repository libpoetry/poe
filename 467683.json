{"id":"467683","title":"题网友名数首 云淡风轻","dynasty":"当代","author":"崔荣江","text":"秋日高晴无有涯，清风一剪薄云开。南音唱是衡阳意，未听春声雁不回。多情蝶粉扑香沈，芳簇幔城教客钦。非赖清芬薰倜傥，于花深处绣诗心。半掩桃腮觑向谁，髡丝覆额拟男儿。曹蝇一点虽真似，倚梦时方露细眉。莫待春行与愿违，新枝先折著绡衣。愿薰清馥凝长久，不殢帘前怨绿肥。肯舞长桥十二栏，清宵丸素月增寒。晶花开在词心里，无有骚人忍不看。执手薪柴忆旧柯，春风时候也婆娑。涅槃心作青烟袅，付与天霞共一挼。"}
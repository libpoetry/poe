{"id":"251562","title":"凤凰台上忆吹箫·登金陵燕子矶","dynasty":"现代","author":"汪洋","text":"六代悲欢，者番风雨，江声竞下芦滩。道石头从古，几度更幡。冉冉斜阳未改，方恋影、又倚春山。青天上、儿童笑语，片纸鹞鸢。层峦。低飞断鹜，疾掠入菰蒲，似惧空弦。笑往来吊客，一例如烟。漫许英雄垂涕，滔滔事、谁解连环。台城柳、倦眼青青，抛惯孤帆。"}
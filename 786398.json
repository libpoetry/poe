{"id":"786398","title":"清洁行","dynasty":"清","author":"洪繻","text":"西人、□人重清洁，风景当前谁破裂！洒扫庭除三尺能，何劳官吏鞭箠折！中华此为奴仆事，外洋当作官箴设。朝呼扫地愁马蹄，暮呼扫地怨车辙。忽闻汹汹剥啄声，巷居妇孺啼呜咽！閒来我过兵火场，粪土如山永不灭。又尝看杀沐浴房，男女裸游同猥亵。借问清洁人，谁如曳尾鳖？"}
{"id":"297716","title":"水龙吟·乙未海上作","dynasty":"现代","author":"傅熊湘","text":"一番冷雨重阳，黄花憔悴秋客淡。才敲欲碎，将零似断，作成凄怨。雷碾飙风轮，霜喷机笛，寒夜相间。又海上吹梦，沧波阻信，天涯近，屏山远。病骨经秋愁颤。甚心情、更萦欢恋。思量怎遣。今生纵隔，他生也愿。况有多情，钗盟深约，锦书长篆。待何时兰渚，移舟纫佩，结同心伴。"}
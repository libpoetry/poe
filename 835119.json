{"id":"835119","title":"琵琶仙 题桃花便面","dynasty":"清末民国初","author":"冒广生","text":"瘦尽春光，便花也、未必能消人恨。应有清夜蟾蜍，相思泪同迸。三二月、西湖万绿，软红煞、一枝娇靓。前度刘郎，再来崔护，情话休问。料量著、诗思琴心，趁凉月、雕栏影双并。何事问消寻息，总东风无准。千万错、当时返棹，锁洞云、难觅仙境。想见人面于今，也羞愁病。"}
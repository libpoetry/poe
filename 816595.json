{"id":"816595","title":"汪九颂年新蕳山西啼学","dynasty":"清","author":"曾广钧","text":"柳太毡车动佩珂，芝泥新湿牡丹坡。芷兰如树日零落，鸾凤得时方啸歌。碧玉仍流晋祠水，舜华休誓解亭河。一隅纵满澄清志，浑浑泡泡奈此何。西京奏对问前席，北海经神畏后车。银烛书成曾见忆，赤箫吹罢一相誇。青枫江上归时路，绛萼诗中去驿花。莫倚文章轻北叟，晋人一吷小勋华。"}
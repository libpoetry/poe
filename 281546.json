{"id":"281546","title":"凤凰台上忆吹箫·海行夜起","dynasty":"现代","author":"林庚白","text":"海色明楼，天风催晓，隔灯新月如杯。甚欲眠还起，思与肠回。无数涛声拍枕，人世事、流水潆洄。休惆怅，秋光负尽，尚有春来。低徊抚今念往，曾出塞投荒，百不能才。揽镜朱颜在，堪掣风雷。依旧江山南渡，歌舞地、金粉成堆。横流急，狂澜砥柱，舍我谁哉。"}
{"id":"465283","title":"水龙吟 二峨山猪肝洞","dynasty":"当代","author":"邵祖平","text":"二峨山脚，仙家别有藏春洞。渡横桃叶，楼倾芝盖，玉真情重。一勺珠泉，暗流龙吻，肺寒生冻。怅高崖石髓，顿非饴乳，倚高趣难轻纵。皱碧含云万叠，倩五丁，脍龙羹凤。猪肝一片，山神分与，餐霞清供。绀宇飞空，黄冠过海，又成迎送。待攀登绝顶，绥桃手摘，笑藏隉梦。"}
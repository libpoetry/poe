{"id":"431860","title":"市府首长于中秋节柬邀诣碧山吟社开雅集会，爰赋五律二首，以志盛举1959","dynasty":"近现代","author":"许国凤","text":"社设春申麓，时当成化初。摩崖留片石，依涧葺新居。路觅芙蓉径，陂寻古木墟。捻须亭在否，游眺兴何如。最难风雅主，提倡振骚坛。觞咏幽情畅，林峦夜然阑。露滋服披拂，光满字高寒。四卷纤云净，团圞带笑看。"}
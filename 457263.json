{"id":"457263","title":"德犬行","dynasty":"当代","author":"胡云飞","text":"东家曰，主人也；西家曰，主人也。一犬二主安可为？且坐从容较二者。东家赫赫列三台，西家亦贵逊一阶。东家气焰不可夺，西家亦盛次一著。载欣载奔东家门，摇头舞尾东家恩。绕主三匝娇喘温，衔主裤脚望主臀。西家来至，睨之睇之；西家来说，咆之吠之。东家乃曰犬有德，西家亦曰犬有德。德犬无愧受褒誉，抱舔主人新赐骨。"}
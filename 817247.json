{"id":"817247","title":"谒方正学祠遂至寿池山房","dynasty":"清","author":"潘德舆","text":"建康郭外万山合，木末一亭依太清。老子间游多古意，大忠余愤作江声。春秋事不部家国，师友伦原共死生。草草六朝同传舍，词章几辈是时英。含泪高歌授命辞，下山草木有余悲。复登杰阁一凭眺，谁似长江无尽时。万壑秋声尽萧瑟，孤峰日色未迷离。长干贼别销魂地，独有兹游慰我思。"}
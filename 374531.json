{"id":"374531","title":"贺新郎·念旧情无奈","dynasty":"清代","author":"蒋士铨","text":"念旧情无奈。追数到、徐陈刘应，一时俱在。慰喻绸缪文采丽，字字琅玕金薤，述往事、时乎难再。倾海并山为酒肉，过屠门、想见当初快。离索感、讵能耐。河山隔断微尘界。谁得似云龙鹿豕，友群无碍。别远会稀何处梦，风雨鸡鸣如晦。三复矣、唏嘘而唧，青眼弟兄头半日，二十年、古谊推前辈。读此者、共生爱。"}
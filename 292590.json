{"id":"292590","title":"永遇乐·过太平湖醇邸","dynasty":"现代","author":"张克家","text":"一带红墙，数声啼鸟，楼阁回互。记得贤王，金封玉閟，往日经宸御。门开车骤，紫衣赤棒，不是大官家数。好时光，瞒人几易，雪鸿已无寻处。榆钱满地，杨花糁径，我至逢春暮。无药阶翻，有池泉竭，都为公民住。呼童汎扫，支床设几，只见旧时庭树。想佛法，飙轮刹那，那堪话絮。"}
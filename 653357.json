{"id":"653357","title":"王孟端竹","dynasty":"明","author":"张宁","text":"九龙山人王孟端，风流博雅人称难。漫胸锦绣消不得，化作万个青琅玕。中山兔老鲛绡白，马肝香透金壶汁。风回赤壁浪痕平，云黯苍梧雨声急。铁钩锁金错刀邯，郸学步真儿曹大。河一决泻千里崩，崖触处生惊涛世。人岂识，真和假，白雪词高和应寡。坡仙儋耳未还家，落日临风思老可。"}
{"id":"185862","title":"栽桑·细听遴妇低眉说","dynasty":"宋代","author":"陆文圭","text":"细听遴妇低眉说，年年育暨苦无叶。山童执筐入市献，一称百钱独未惬。更兼春雨土窗寒，忍风灵儿头嗫嗫。买丝织绢轮官外，空借怜机间一月。阿姑卒岁无繻实，小儿露骭风吹裂。今时县官清且明，课民务本令必行。担桑赪肩荷锄去，青青布种环郊城。明年家养一百箔，巷乡缲车栋花落。满笼新丝白云香，听赛收官鼓声乐。"}
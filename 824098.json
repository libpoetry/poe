{"id":"824098","title":"百字令 题孙沧叟春申避地图，即用沧叟自题韵","dynasty":"清末近现代初","author":"高燮","text":"孙登长啸，据绿杨荫里，闲参消息。谁令烽烟来遍地，胡马驰驱南北。兵盗豺狼，人民蝼蚁，有土皆焦黑。最惊心处，绛云灰烬纹织。故里卅万缥缃，同罹豪杰，我亦何堪忆。握手沧桑余涕泪，难免猖狂如逼。痛抚残编，聊搜长物，零落都无色。相逢一笑，当时空悔贪得。"}
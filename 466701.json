{"id":"466701","title":"南柯子 红豆词奉和退密词丈","dynasty":"当代","author":"何永沂","text":"此物生南国，销魂廿字诗。无痕春梦有圆期，秋夜红飞点点上新枝。古庙曾惊艳，洛神初会时。人生幽患患情痴，漫道“不容红豆擅相思”。沂亦生南国，闻诗舞五更。撷归案上欲通灵，试听小红低唱伴箫声。屡入痴人梦，同登大雅程。不关风月不关星，笑道人心长险豆长情。何事生南国，雄棉道不孤。红妆豪杰伴吾居，岂敢随鸡逐犬上天衢。豆是多情种，人为清白儒。手拈几颗啸江湖，曾道青山宜植万千株。"}
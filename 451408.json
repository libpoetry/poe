{"id":"451408","title":"八声甘州 整理九弟《鼎新词稿》取其以此调抒感一词之原韵以慰其殷望焉","dynasty":"当代","author":"曹菁","text":"叹瑶章、五十泪和成，字字串沉忧。恨当年烽燧，山河沦落，谁辨薰莸。负笈东逃西窜，凄切少年稠。何处请缨去，虚度春秋。自古雄关天堑，逗野心勃发，那止曹刘。剩江堤万里，依旧护平畴。只今朝，放歌一统，扫乌云，十亿主神州。倚床缛，壮心犹在，独咏风流。"}
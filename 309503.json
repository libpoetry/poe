{"id":"309503","title":"高阳台·辛巳酬春","dynasty":"现代","author":"赵尊岳","text":"春酿花浓，阑低云絮，小楼不怕寒侵。镫穗新花，铜街惊起疏砧。合欢酒酽真堪醉，靧脂融绮绪难禁。绣帘深。回尽柔波，宽尽华襟。相思不惜相逢乍，认初盟钿约，微度琴心。莫负他生，千言并付沉吟。还君双泪明珠好，惜惺惺翘翠斜簪，倚罗衾。细食鸡舌，慢啮林檎。"}
{"id":"59859","title":"荣公还金山","dynasty":"明代","author":"杨循吉","text":"十年不出山，一游即千里。问师何处来，固亦偶然耳。人言人闲好，自爱岩谷里。红尘日扑面，洗眼无清水。孤身本何将，一钵乃生理。来既无所牵，去亦谁能止。昨闻檀越船，风帆欲南指。别我从此逝，飘飘白云履。我观世间人，孰不为身使。唯师乃不然，来往由自己。归及枇杷熟，忆我青林底。"}
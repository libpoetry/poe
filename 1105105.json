{"id":"1105105","title":"沁园春 题潮阳张许二公庙","dynasty":"宋","author":"文天祥","text":"为子死孝，为臣死忠，死又何妨。自光岳气分，士无全节，君臣义缺，谁负刚肠。骂贼睢阳，爱君许远，留得声名万古香。后来者，无二公之操，百炼之钢。人生翕欻云亡。好烈烈轰轰做一场。使当时卖国，甘心降虏，受人唾骂，安得留芳。古庙幽沈，仪容俨雅，枯木寒鸦几夕阳。邮亭下，有奸雄过此，仔细思量。同云笼覆，遍效原、一望苍茫无际。是处青山皆改色，姑射琼台初启。渔艇迷烟，樵柯失径，歉收点风霜厉。子猷短棹，三高祠畔堪系。江城梦纪罗浮，踽步豪吟，东郭先生履。欲伴袁安营土室，高卧六花堆里。此是冰天，谁言水国，千古孤臣滋涕。芒苇首白，浑疑缟素刘季。"}
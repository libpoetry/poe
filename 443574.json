{"id":"443574","title":"摸鱼子","dynasty":"当代","author":"魏新河","text":"旧家国，顿时抛却，茫茫谁念生死。两三声叫凄凉甚，能把断魂招起。千万里，也则为，主人家室谋生计。朋曹剩几。对著个空笼，灯儿惨澹，勾起许多事。吾和汝，同是天涯客子。江湖风雨中耳。可怜一对双飞伴，死在异乡他地。君已矣，我还在，沉浮世事追名利。悲欢似此。待诉与苍天，苍天不语，我自泪如洗。"}
{"id":"458056","title":"贺新郎  行市","dynasty":"当代","author":"卢青山","text":"脱叶如盔卸。祼苍枝、残筋断骨，任昌风打。大肉肥鱼争货市，岁暮满街车驾。先生亦、施施来也。身外人流如蛆密，冥独行、不异行荒野。偶四顾，神一诧。飞光真不将人赦。细思量、平生长物，髯髭成把。旧梦前尘荷不起，掷向盘边杯罅。算犹剩、一豪在马。短艇长蓑箫一具，向湖边筑个茅庐舍。伴荷雨，过春夏。"}
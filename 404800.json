{"id":"404800","title":"蝶恋花·世父赋落花诗八章，一时和者甚众。番禺廖丈忏庵更拈六一词语为起句，成蝶恋花若干阕。世父属同作 其五","dynasty":"近现代末当代初","author":"袁荣法","text":"庭院深深深几许。玉砌雕阑，一例悲迟暮。留得韶光教少驻。阴晴尽是无凭据。离恨千重莺乱语。便有新词，却向谁分付。临水持觞浇绿醑。漂流莫过前溪渡。"}
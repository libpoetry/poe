{"id":"432310","title":"虚度八十深荷叶老惠赐五言三律敬步原韵并乞郢政","dynasty":"近现代","author":"杨民仁","text":"奔走恋衣食，纵横大地宽。乱离知疾苦，健旺喜身安。亲友多分散，依稀梦里翰。小楼棋一局，白首自寻欢。一枕黄粱梦，林泉志更坚。虽云臭老九，何处不飞仙。桃李三千树，浮沈几十年。论交在晚岁，清谊感云天。云里花香送，飞来百丈馨。芬芳盈四野，妙语解馀龄。体健身康泰，风清月满庭。相期长洒落，谈笑共安宁。"}
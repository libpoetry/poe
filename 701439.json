{"id":"701439","title":"袅袅旌?夹日来天南风净彩云开燕人马上过京洛问是谁家铜雀台","dynasty":"明","author":"黄廷用","text":"九霄日月耀宸斿，万国舟车拥冕旒。南望湖湘云树绿，君王不是爱春游。前驱都护度关津，宛洛春原官舍新。郡邑分门供廪饷，黄昏马上点行频。三春川峡下荆门，襄汉江声万马翻。锦缆棋舟成辇道，琉璃新筑帝城垣。清道女儿千万家，帝王南狩羽旗赊。旧时杨□今芳草，空度春风忆物华。"}
{"id":"459178","title":"兰诗","dynasty":"当代","author":"卢青山","text":"我自楚辞识君始，今对真兰楚辞死。盆广半尺盂可蔽，浩然驭气势万里。岂必百亩争观止，先生看海一粒水。忆昔金鹗双影同，有草似兰披然蓬。与人掘就意不禁，谓此奇绝世无朋。今朝知彼真鱼目，自笑河伯观海恫。两年过隙驹无踪，对兰俯仰心迷蒙。假者掘养尚不活，真者岂肯为人僮？揖兰长去勿忡忡，我生清空两袖风。脱然来去吾所宗，兰兮非我情无钟。"}
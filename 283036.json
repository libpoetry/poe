{"id":"283036","title":"念奴娇·同瓯碧题江建霞灵鹣阁图","dynasty":"现代","author":"冒广生","text":"灵岩深处，有翠禽生小，梅枝南北（鹤）。曾见上林烟景媚，曾见扶桑日浴（瓯）。玳瑁栖梁，神仙食字，况占聪明福（鹤）。伉声俪影，一时眉鬓争绿（瓯）。闻说今日江湖鸳僝鸯僽，都避风波辱（鹤）。愁煞乌头今渐白，夜夜伴啼慈竹（瓯）。寄语高楼，张弓挟弹，莫再惊双宿（鹤）。漂摇雨雪，卖珠新补茅屋（瓯）。"}
{"id":"813415","title":"为龚生作乡墅小景，各系韵语寓怀 待鸿庄","dynasty":"清","author":"李宪噩","text":"几年归梦滞天涯，故里风光记不差。千尺寒河烟树拥，小楼一角是吾家。是谁结搆傍秋溪，应有寒乌月上啼。好似吾乡小亭夜，长松疏柳板桥西。夹径山松皆十围，碧云香雨昼霏霏。村头常是临风醉，几度斜阳送客归。高敞园窗西面风，世间事不到心中。他年记取沧州客，抱瓮闲人号十桐。"}
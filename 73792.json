{"id":"73792","title":"木兰花慢·记汉皋亭上","dynasty":"元代","author":"魏初","text":"记汉皋亭上，从别后、几秋风。爱诗酒追随，衣冠雅重，车骑雍容。回头白云汾水，又传将、淮海避青＊。官府年来有禁，音书未易相通。肝肠如铁气如虹。佳句入清雄问渭北江东，暮云春树，此意谁同。虚名百年惭愧，赖吾乡、风味近河东。几日凤凰山下，鸡豚社酒迎逢。"}
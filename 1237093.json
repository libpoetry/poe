{"id":"1237093","title":"康上人画  雪窗玩梅","dynasty":"元","author":"凌云翰","text":"林扃掩孤寂，落木无馀声。道人坐空山，那知岁峥嵘。夜寒窗有雪，渐与茅屋平。不悟梅花閒，但觉鼻观清。残经未能了，映隙窥微明。愿以第一义，于焉證无生。山云有幽姿，南捂春更好。鞭起露地牛，布种皆药草。宁辞袈裟单，但恐稂莠恼。根茎固云殊，所贵辨之早。况以梯稗秋，每食敢求饱。感兹泽物功，童闲不教扫。"}
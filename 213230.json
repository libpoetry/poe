{"id":"213230","title":"惜秋华·七夕前一日送人归盐官","dynasty":"宋代","author":"吴文英","text":"数日西风，打秋林枣熟，还催人去。瓜果夜深，斜河拟看星度。葱葱便倒离尊，怅遇合、云销萍聚。留连，有残蝉韵晚，时歌金缕。绿水暂如许。奈南墙冷落，竹烟槐雨。此去杜曲，已近紫霄尺五。扁舟夜宿吴江，正水佩霓裳无数。眉妩。问别来、解相思否。"}
{"id":"420308","title":"买陂塘 行察江防，小舟过长湖、白鹭湖，将之潜江、监利、沔阳，舟中读白石藕花拂衣，片云孤飞，景地清绝","dynasty":"近现代","author":"王陆一","text":"甚江湖、飘襟微雨，轻舸径向兰芷。故书零落千缃帙，白手群山如此。春又使。这万水千花，绕映春容止。笙清随指。似细韵商量，皇娥下听，云盼众峰紫。还念也，吹彻高寒何世。幽单如诉谁子。碧波楼上新风色，断续澄澄心史。曾不只。把沔梦苕烟，注定词人事。东中何似。问卅六波秋，空城野角，今日况佳丽。"}
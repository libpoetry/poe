{"id":"73477","title":"木兰花慢·耆英图画里","dynasty":"元代","author":"程文海","text":"耆英图画里，笙鹤拥，地行仙。是曾识旧家，南宫礼乐，绫＊春筵。梅南早迎л辔，凛霜威、风裁肃蛮烟。笑引霓旌绛节，归寻碧涧红泉。轩然。过却古稀年。窗户湿壶天。甚小车花外，醉呼麟脯，满泛金船。蒲轮书荣相锦，福苍生、此笔健如椽。办了调元勋业，丹霞小住千年。"}
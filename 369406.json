{"id":"369406","title":"沁园春·答钱子彰将去云阳留别","dynasty":"清代","author":"杨葆光","text":"乌来江郎，白露徘徊，别绪自伤。有王孙吟苦，舟轻返越，枚乘墨妙，笔倦游梁。客里相怜，一年萍迹，几度花前飞羽觞。君行后，只团圞明月，犹照云阳。枌乡。合住诗狂。更有美湖山占上邦。数调羹妙手，评量梅白，夺标长枝，点缀槐黄。驰骋名场，纵横学海，鸣凤翩然在此方。携尊过，葺名臣别墅，莫任烟荒。"}
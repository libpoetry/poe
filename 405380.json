{"id":"405380","title":"读王丈孟潇八十书怀十首，奉如前后四韵为寿","dynasty":"近现代末当代初","author":"黄松鹤","text":"居然浊世见清躬，赖有微言得不空。何用放翁诗万首，天真我更爱莎翁。玉壶春暖醉新知，洒笔千秋记此时。谁为苍生怜学术，馀音弦外耐人思。未能趋献阻遐方，且借梅花一瓣香。却似灵犀两相印，手书甫寄可曾忘。"}
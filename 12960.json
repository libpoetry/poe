{"id":"12960","title":"奉使过石门观瀑","dynasty":"唐代","author":"鲍防","text":"溪上望悬泉，耿耿云中见。披榛上岩岫，峭壁正东面。千仞泻联珠，一潭喷飞霰。嵯rU满山响，坐觉炎氛变。照日类虹霓，从风似绡练。灵奇既天造，惜处穷海甸。吾祖昔登临，谢公亦游衍。王程惧淹泊，下磴空延眷。千里雷尚闻，峦回树葱茜。此来共贱役，探讨愧前彦。永欲洗尘缨，终当惬此愿。"}
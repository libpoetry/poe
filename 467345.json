{"id":"467345","title":"浣溪沙三首","dynasty":"当代","author":"周燕婷","text":"歇尽余香冷画屏，惊回远梦雨丝冰。夜寒深浅已分明。月向圆时偏有恨，花居闹处却无声。明朝难料是阴晴。画外残寒入酒钟，莫将沉醉做从容。酒红不比泪笺红。新月闲飞孤梦外，旧愁悄上两眉峰。水晶帘动小梅风。一夕东风放柳花，晴光烘暖碧窗纱。流莺也解惜年华。古浦疏梅萦远梦，高檐乳燕恋新家。可怜人尚在天涯。"}
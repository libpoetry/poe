{"id":"1066548","title":"蒙莫伯镕饷酒携即菁村元举山庄赏菊坐客皆称叹以诗二首谢 其二","dynasty":"宋","author":"葛胜仲","text":"迷涂不自觉，坐见六秩交。霜发凛无几，况此日夜凋。所寄在酒盏，倾银不辞高。浇我磊块胸，那复气干霄。手开赤泥封，不办呼孟劳。乍纾愁肠回，亦沃渴肺焦。君甚似江州，愧我非姓陶。为僚且亲串，酌我非一朝。"}
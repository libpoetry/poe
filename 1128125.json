{"id":"1128125","title":"长相思","dynasty":"宋","author":"程垓","text":"对重阳。感重阳。身在西风天一方。年年人断肠。景凄凉。客凄凉。纵有黄花祗异乡。晚云连梦长。酒孤斟。客孤吟。戏马台荒露草深。英雄何处寻。爱登临。莫登临。定是愁来关客心。暮天烟水沈。风敲窗。雨敲窗。窗外芭蕉云作幢。声声愁对床。剔银缸，点银缸。梦采芙蓉隔一江。几时蝴蝶双。"}
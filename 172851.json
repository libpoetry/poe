{"id":"172851","title":"万年欢·富寿康宁","dynasty":"宋代","author":"程大昌","text":"富寿康宁，要三般齐足，方是有福。献个新词，不是越夸搀祝。七十古稀今独。花钗底、髻云堆绿。那堪更、眼力过人，彩丝穿透珠曲。星辰履阶庭玉。对这般景趣，乐胜笙筑。更原孙枝衮衮，诜诜续续。解把诗书勤读。新丹桂、会生旧竹。十年外、又颂生朝，恁时别换腔局。"}
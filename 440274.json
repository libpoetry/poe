{"id":"440274","title":"癸巳春朝普陀山寓居佛学院","dynasty":"当代","author":"石任之","text":"祗园聆妙法，精舍见稠林。灯火传三世，珊瑚聚一浔。读经扪石塔，采药得金簪。洗髓易凡物，餐英涤染心。无因窥坠芥，有漏證穿针。神骨清凉换，慈光皎洁侵。六尘明欲舍，双树赞堪吟。碧海浮春月，香台诵梵音。众生成共业，五蕴炽中阴。尽破疑城碍，方知法殿深。我来长自忏，所得是沾襟。"}
{"id":"531614","title":"朝暾行","dynasty":"明","author":"杨慎","text":"荒鸡嗥朝暾，揽衣国西门。辞家从军巳四载，欲归未归仍苦奔。王孙曾遭莲勺困，宣父亦被伐木屯。古人贤圣且如此，今我嵬琐何足论。行行将何适，四郊尽荆棘。欲留不可留，欲行行不得。岁月无情日崔隤，头童齿豁心巳灰。中逵抚剑肠欲结，短歌激烈长歌哀。长歌哀，泪盈把，匪兕匪虎在矌野。结爱同心难尽言，况是悠悠行路者。"}
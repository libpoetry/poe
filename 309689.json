{"id":"309689","title":"夜飞鹊·饶固庵新笺彊村论词《望江南》词见示，即以彊村《怀寄人境庐》韵题之","dynasty":"现代","author":"赵尊岳","text":"冰绡唤残客，轻梦初回。依约撰杖衔杯。花阴月呜画阑悄，拈髭倦睫微开。望里流光如矢，恁百年多病，万里登台。风轮玉笥，换炎洲一霎蒿莱。收拾天机余锦，秋士信多情，吟啸苍崖。好事虫鱼寂历，细拈珠麝，良夜徘徊。草堂秀野，怕衣冠夙误尘埃。祇缡褷白羽，丁东玉漏，惜起愁来。"}
{"id":"453926","title":"公历除夕江右诸子欢饯成渝湘吟友分韵得落字","dynasty":"当代","author":"傅义","text":"灯彩大辉煌，沸天喧鼓籥。家家庆改岁，四海皆欢跃。民间行夏时，新历殊冷漠。适逢远客来，江右治杯酌。团坐旗亭中，履舄相交错。亦为年夜饭，离家仍可乐。谈笑共闹腾，门外任寥寞。宾主俱好诗，分韵复酬酢。举酒同祝愿，醉吟长脱略。明朝开睡眼，一年又俶落。"}
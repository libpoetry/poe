{"id":"233496","title":"金明池·燕语莺啼","dynasty":"宋代","author":"杨简","text":"燕语莺啼，杏坛春色。为甚无人领略，又添个山青水绿。是多多少少明明白白，对面不识。方且荡然放逸，不亦文辞雕琢。圣人道君子不必相与言，但示以礼乐，礼乐无言莫穿凿。一味融融，无穷静乐。步步行行皆妙用，言言句句俱寂寞。舜曰道心，明心即道。百姓日用，不知不觉。从学者再三勤勤有请，也只不可说著。"}
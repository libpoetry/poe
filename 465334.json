{"id":"465334","title":"摸鱼儿·纪恨","dynasty":"当代","author":"张崇光","text":"叹浮生，一场春梦，百年身世都价。红羊劫换沧桑改，修短不如乘化。情最怕。是人到中年，惨历伤心者。铅泪泻。痛玉碎珠沉，箕裘谁绍，怆念弃之冶。安排定，纵说无非命也。何以我独情寡。人穷极矣天还厄，此境悠悠长夜。时代谢。便否极而亨，世味甘回蔗。忧思触惹。总后愿茫茫，生人兴尽，悲愤仰天咤。"}
{"id":"749363","title":"辛未五月之朔张孝达太史潘伯寅侍郎集诸名士于龙树院为蒹葭簃雅集图人各有诗南海桂皓庭儿子皆与焉皓庭来金陵索为诗","dynasty":"清","author":"孙衣言","text":"高槐深柳蔼风烟，胜事城南思渺然。帝里春光犹杜曲，秦淮明月自尊前。每怀丹禁多华发，又看青云接妙年。四海晁张同辈少，诗成吟与小斜川。"}
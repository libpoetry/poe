{"id":"744381","title":"杂诗","dynasty":"清","author":"黄恺镛","text":"高堂有旨酒，列坐有嘉客。相逢燕赵徒，携我酌春夕。香雾蒙玉壶，飞花落瑶席。狼籍驼蹄羹，照座浓琥珀。美人红罗襦，微微送廊芗泽。酒酣闻浩歌，歌声惨不怪。劝客尽此觞，光阴如电激。今日清镜颜，明日青山魄。百年不可知，须为目前惜。四座感此言，举觞更浮白。乐哉此夕饮，髡亦能一石。"}
{"id":"836350","title":"疏影 赠蕃锦山庄主人","dynasty":"清末民国初","author":"聂树楷","text":"且兰炒手，开残明画派，瑶草龙友。胜国光丰，屈指书家，要数柴翁眲叟。漫嗟老辈风流歇，公等是后来之秀。压高斋锦绣䐺褫，汉碣秦碑同寿。寒具慎防误解，尽薰檀碾麝，宝玩珍守。贵许通神，化定通灵，高价忍教轻售。一船贯月同颠米，纵万户千钟何有。笑竹垞依样标名，只把纤词饤饾。"}
{"id":"265056","title":"金缕曲·浅水湾头路","dynasty":"现代","author":"王季思","text":"浅水湾头路。恰新晴、嬉春士女，花团锦簇。山上欢呼情人节，山下求神拜佛。喜渐见中西同俗。借问神宫修何行，剩此心不动如枯木。神不答，但瞑目。人情乱久思平复。看枝头、鸣春娇鸟，似歌丰乐。海色苍茫奔眼底，想见万灵起伏。更鬼伯蛮君况逐。安得天吴移海水，把海湾战火一瓢沃。归去也，三杯足。"}
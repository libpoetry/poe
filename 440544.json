{"id":"440544","title":"解连环","dynasty":"当代","author":"张文胜","text":"晓窗流霰。正春寒未歇，野芳犹浅。记昨夜、空说蔷薇，怅回首都忘，哪家庭院。着尽寒衣，算犹是、去年针线。念来时梦里，一树海棠，照人心眼。如今怎寻旧燕。叹平生只有，游兴难遣。漫等得、春老梅梢，便亲寄幽香，水遥天远。异日归来，剩记取、江南春怨。者江南，怕应是我，未曾梦见。"}
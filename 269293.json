{"id":"269293","title":"谢池春慢·赵松雪书急就章册，次李端叔韵","dynasty":"现代","author":"吴湖帆","text":"挥毫驰阵，横扫继，征西后。狂素肯头低，颠旭应眉皱。俨荡吴生带，如飏公孙袖。笑杨风，夸寝昼。墨花飞溅，豪拚千钟酒。沤波秘省，看小印，银钩瘦。北宋麝烟浓，蠹纸南唐旧。试问曾藏处，天籁清箱守。金错体，堪并偶。矫鹰吻厉，休话诚悬柳。"}
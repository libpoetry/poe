{"id":"416362","title":"红林檎 汪旭初首作此调，有梅桃相错，节令失常之感，因亦继声，次清真韵","dynasty":"近现代","author":"吴梅","text":"江左初回暖，故山迟吐香。二月作梅雨，客心渡横塘。乍经飞霙万井，又早散发西窗。此日红紫添妆，仙子艳寒簧。水国停画楫，寒食感他乡。归来昼永，重帘还爇都梁。甚单衣时节，颓阳庭宇，乱云极目愁举觞。"}
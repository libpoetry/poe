{"id":"275895","title":"金缕曲·寒夜同蕊渊二姊茗话有感","dynasty":"清代","author":"李佩金","text":"萧瑟闲庭院。掩文窗、薄寒料峭，暗灯频剪。从道宵长莲漏永，比似闲愁还短。化万缕、萦缠如茧。款约轻魂随梦去，绕天涯、不怕风吹断。檐铎语，又惊转。一九冷魂霜华满。算年年、照人如镜，几般愁怨。惆怅家园心飘渺，多少海思霞念。恐次日、遂成虚愿。可惜江南花月好，到春来、空付莺和燕。归途杳，碧云远。"}
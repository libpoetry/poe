{"id":"466699","title":"九连山竹枝词","dynasty":"当代","author":"何永沂","text":"发配深山为学农，方知水瘦与山穷。登高纵目开生面，处处山镶大字“忠”。青山无主任徘徊，小鸟相呼各不猜。近听潺潺知水急，远看红是水杨梅。古藤缠树八方垂，清浅溪流绿映绯。队长一声歌样板，山鸡惊起傍云飞。石仔相携去打柴，清晨锦叔作安排。小童下岭如平地，老九弯腰逐步挨。敲锣打鼓冻云开，不那寒宵圣旨来。任是山深更深处，也应无计避红埃。祠堂锣响八方闻，运动一来会议频。石仔低声询锦叔，不知今夜斗谁人？寄声同志莫慌张，不接青黄已断粮。晨起跳完忠字舞，采回野菜一家尝。村童雀跃乐洋洋，除夕家家豆腐香。小巷深宵闻细语，一餐吃了一周粮。"}
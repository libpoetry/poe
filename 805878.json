{"id":"805878","title":"二郎神二首 其一","dynasty":"清","author":"奕绘","text":"洞启楼窗，书案对、莲花峰影。任海燕窥梁，山峰入户，高处不胜春冷。万树蟠桃齐开遍，食之者、延年却病。记金灶浮烟，石床含水，宝奁开镜。来省。笙歌别院，露华初凝。又早是、万年枝头日出，三十六官人醒。合殿香幽，崇阶莎细，武帝甘泉旧景。剩今日古柏，吟风仙掌，月明轩静。"}
{"id":"798044","title":"念奴娇  与任青际饮","dynasty":"清","author":"陈维崧","text":"乾坤飒飒，且沽将枫叶，细评今昔。笑问幽州今夜雪，可似鹴裘寒色。市上吹萧，桥头卖酱，泪洒吴枫赤。苏貂空黑，谢郎今已破贼。不如冶叶昌条，青楼白社，磨灭人年月。沥尽并刀悲壮血，看有何人怜惜。白草关河，黄沙唐宋，只对孤鸿说。醉浇三国，周郎江岸千尺。"}
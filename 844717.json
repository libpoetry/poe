{"id":"844717","title":"为顾起潜题秀野草堂第一图四绝句","dynasty":"清末民国初","author":"夏孙桐","text":"草堂卜筑妙严旁，曾是诗人选佛场。罗拜衣冠亲梦见，竞传嘉话在吴阊。题咏名流廿二家，西堂之后匠门誇。卷中始获窥全豹，更胜珍笼壁上纱。宣南亦有旧行窝，老屋槐街访古过。故里已荒遗迹剩，诸孙惜未问烟萝。竹西流落久云烟，劫后搜罗信胜缘。今日楚弓还楚得，卜君世泽永绵延。"}
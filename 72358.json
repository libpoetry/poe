{"id":"72358","title":"归朝欢·玉姹金婴围绕簇","dynasty":"元代","author":"王处一","text":"玉姹金婴围绕簇。玉蕊金莲清骨目。金光笼罩玉鳞龙，玉泉浇灌金＊竹。玉锋鸣胜曲。玉楼金殿金间玉。玉金交、玉炉金鼎，焰迸青黄缘。玉饭金浆非世禄。玉兔金乌常往覆。玉山玉海玉乾坤，玉人玉性无淋漉。玉蟾明匪烛。玉乌蟠桃仙果熟。玉京丹、玉阳服了，不被诸仙辱。"}
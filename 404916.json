{"id":"404916","title":"木兰花慢·寿张鲁恂丈八十","dynasty":"近现代末当代初","author":"袁荣法","text":"灿澄辉滟潋，正南极，寿星明。对黄菊华腴，紫萸香酽，兰桂交荣。盈盈。画堂瑞霭，恰阳和、嘘暖做春晴。杯斝低倾缥酿，帘栊细转浓薰。良辰。腰笛与飞声。赓雅更歌苹。笑老子文章，门生坛坫，儿辈公卿。蓬瀛。种桑几遍，定大留、人瑞看收京。海客争传米寿，抠衣愿领千觥。"}
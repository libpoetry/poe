{"id":"821523","title":"双头莲","dynasty":"清末近现代初","author":"汪东","text":"百尺高楼，两行低树，风卷翠帘，枝摇断影，点滴露痕，冷浸彩鸳双屐。夜游适。沧海波深，蓬山烟暧，莲菂暗枯，蚕丝自茧，只隔片时，不许旧欢重拾。漫追忆。秋气森札感，平阳孤客。踏月閒阶，采蘋荒岸，渐觉带宽腰窄。诗题斑管，恨谱瑶琴，怕伊未识。待相见，指菱花、教且看颜色。"}
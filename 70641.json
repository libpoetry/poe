{"id":"70641","title":"绿鸭头·广寒宫","dynasty":"元代","author":"许有壬","text":"广寒宫。秋期明日方中。叹阴晴、自来无定，何如今夕从容。棹兰舟、乱穿波月，斟玉＊、清带荷风。身世难期，欢娱易失，名言千载记坡公。公曾道，凉天佳月，何必限春冬。况复有，西宾共载，仙季相从。笑疏狂、兴来无尽，舣舟更策吟筇。任诸君、班荆藉草，环四岸、度竹穿松。飞上崇台，放开老眼，冰轮谁遣却朦胧。多应是嫦娥见妒，胜事不教穷。天知我，须臾风起，万里云空。"}
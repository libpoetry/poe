{"id":"251359","title":"高阳台·三十六岁除夕客龙里","dynasty":"现代","author":"汪岳尊","text":"添火烘兰，推窗眺雪，浮生卅六今宵。一自流离，五年怕听弦箫。东风不似江南远，早垂杨、绿到长条。伴微忉、灯红如豆，破我无聊。谁遣桑乾轻易渡，又新愁万斛，重压眉梢。羁人思妇，两地一样为劳。胡尘终见神州扫，过长夜、仍有明朝。会翛翛、同醉葡萄，细揾罗绡。"}
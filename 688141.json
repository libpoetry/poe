{"id":"688141","title":"挽廖母秦太夫人","dynasty":"明","author":"朱诚泳","text":"万里良人事远征，义方教子早成名。七旬禄养三牲备，双诰恩封二品荣。夜雨萱花堂背落，春风芳草墓前生。贤郎阃帅追思处，忍听慈乌夜夜鸣。星沈宝婺夜光微，七十年来禄养违。不意丛萱摧暮雨，空令寸草恋春晖。瑶池有路旌幢远，沧海无潮信息稀。留得阶前慈竹在，清风依旧满庭闱。"}
{"id":"318398","title":"风流子·飞雪下寒塘","dynasty":"现代","author":"饶宗颐","text":"飞雪下寒塘。朔风紧、带雨洗残阳。正天倒玉壶，浪生银野，地连翠树，烟润宫墙。困恼是、凄凄还戚戚，冷意逼丝簧。十里雾浓，五更霜重，尽多清涕、催落离觞。茶霏濛濛里，人何许、和月久伫西厢。自剔烛花，平分蜡泪成行。看帘底熏炉，才温又冷，池边藤影，入梦遥香。分付柔肠，让他萦结何妨。"}
{"id":"459239","title":"萤凋殆尽，九月二十九夜肖家浴忽见一丸","dynasty":"当代","author":"卢青山","text":"我醉颇厌此身浊，濯水龙头如颍滨。快意飙风吹水骨，忽诧荒壁栖暮萤。问汝何事来此壁，问汝家山在何国？如心一点真羸疲，微光闪烁穷萧瑟。万里飘游不得归，一朝零落秋蒲飞。明日雪满月明夜，是汝遗魄寒生辉。年年傍我疏窗苦，窗里孤人窗外雨。青灯两照真佳朋，瑩瑩有泪不得语。中秋作诗意未失，今年中秋逼又急。一樽邀汝暂淩迟，与汝俱为尘世客。"}
{"id":"281537","title":"念奴娇·寄怀璧妹","dynasty":"现代","author":"林庚白","text":"轻盈吴语，记相逢，恰是寒悔时节。一剪秋波浑昨梦，炉畔灯光如雪。病榻深杯，车窗密吻，往事温馨绝。荷香依旧，后湖曾几圆月。已自孤负花期，愿花开处，珍重休轻折。检点心头多少恨，不共斜阳明灭。海誓云情，锁磨难尽，此意诗能说。团圞双影，画楼沉醉何夕。"}
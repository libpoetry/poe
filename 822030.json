{"id":"822030","title":"高阳台 熏炉","dynasty":"清末近现代初","author":"汪东","text":"宝镜分光，园规范器，雕文刻镂层冰。朱火微然，围将帘幕深深。麝煤印就团圞迹，讶些时、暖到中心。守长宵、斜倚朦胧，閒杀鸳衾。氤氲。只隔红楼角，任风吹缟袖，雪满瑶簪。乡近温柔，何妨有酒同斟。非烟非雾神仙境，笑巫山、犹许寒侵。待残春、拨尽残灰，旧梦堪寻。"}
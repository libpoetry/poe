{"id":"830071","title":"探芳信 题吴江陶莘农茂才《耘经既耕还读图》","dynasty":"清末民国初","author":"洪炳文","text":"鸟声不住。布谷催耕，提壶携酒。正一年春及，芳辰漫辜负。北陌南阡青无限，刚是扶犁候。莫评量、木橘千头，渭川千亩。清福能消受。看木叶秋飘，池波春皱。如此园亭、容我读书否。蟾光许现团圞相，吾佛无量寿。望江南，一发青山依旧。"}
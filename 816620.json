{"id":"816620","title":"寄郭筠仙浙江四首","dynasty":"清","author":"曾国藩","text":"一病多劳勤护措，嗟君此别太匆匆。二三知己天涯隔，强半光阴道路中。免走会须营窟穴，鸿飞原不计西东。读书识字知何益？赢得行踪似转蓬。碣石造这起阵云，楼船羽檄日纷纷。螳螂竟欲当车撤，髋髀安能抗斧斤？但解终童陈策略，已闻王歙立功勋。如今旅梦应安稳，早绝天骄荡海氛。无穷志愿付因循，弹指人间三十春。一局楸枰虞变幻，百围梁栋藉轮囷。苍茫独立时怀古，艰苦新尝识保身。自愧太仓縻好爵，故交数辈尚清贫。向晚严需破屋寒，娟娟纤月倚檐端。自给行箧殷勤觅，苦索家书展转看。宦海情怀蝉翼薄，离人心绪茧丝团。更怜吴会飘零客，纸帐孤灯坐夜阑。"}
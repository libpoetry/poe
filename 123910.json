{"id":"123910","title":"富顺杨商卿使君曏与余相别于泸之合江","dynasty":"宋代","author":"范成大","text":"合江县下初语离，共说再会知何时？寿栎堂前哄一笑，人生聚散真难料青灯话旧语未终，船头叠鼓帆争风。草草相逢复相送，直恐送迎皆梦中。昨闻亲上安边奏，玉阶从容移禁漏。天香怀袖左鱼符，归作双亲千岁寿。我今老病塘蒲衰，君归报政还复来。万里傥容明月共，更期後梦如今梦。"}
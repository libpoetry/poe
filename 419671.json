{"id":"419671","title":"绮罗香 落叶，琢老邮示落叶诗四律奉酬 其一","dynasty":"近现代","author":"姚鹓雏","text":"带雨敲窗，因风叠砌，身世飘零如许。试上层楼，映日漾空无数。坠又起、碎影鸦翻，聚还散、故根螀诉。问谁攀、杜若芳洲，洞庭波远九秋暮。绽纷山径半没，声乱筇枝屐齿，幽寻何处。几夜清霜，换尽涨阴庭宇。仰添薪、古树槎丫，杳题字、御沟延伫。且移灯、细理丹黄，误书能校否。"}
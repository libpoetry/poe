{"id":"456659","title":"鱼龟问答","dynasty":"当代","author":"程滨","text":"僵卧舟仓一尺鲈，曝裂四鳃魂欲枯。忽闻莲底神龟啜泣声呜呜：“鱼兮鱼兮尔何辜，此时谁可以沫相呴濡”？“濠梁旧游何必徒唏嘘。向使身不入网罛，安知天地之中更有山丘花木虎兕朝市并村墟”。问答未竟舟已徂，俄尔易舟以轻车。极目大江悲疾呼：“吾子吾子全其躯。藏骨庙堂之上，孰与曳尾污涂？慎勿贪向人间闻鹧鸪”。呜呼呜呼。今生人为刀俎我为鱼，来生与君相忘于江湖。"}
{"id":"209996","title":"贯道惠其所作屏料理为大轴题之以诗","dynasty":"宋代","author":"吴则礼","text":"李成既死作者谁，无丰以来惟郭熙。江郎遽出继二老，自有三昧非毛锥。江郎挽弓要射虎，心醉霸陵石饮羽。论交一世越与秦，白眼终甘守环堵。君不见昔者昆仑方壶图，笔墨妙好绝代无。十日五晶岁月徂，岂如江郎咄嗟云出岫，石上松老枫树枯。"}
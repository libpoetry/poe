{"id":"829328","title":"庸庵同年赋诗见怀时眼中兵起先发袭击感而次韵答所寄","dynasty":"清末近现代初","author":"陈三立","text":"迹疏丛桂岭，待菊发华滋。贪接高人躅，翻传幼妇词。海霞辉寤寐，湖葑乱愁思。辟世存杯酒，休论惠与夷。覆国迎千劫，移家续一年。饱飏鹰已怒，突出蚁相连。气夺扬尘道，冤攀掌梦天。弄戈对把笔，留命作痴颠。"}
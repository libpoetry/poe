{"id":"197498","title":"小酌敬岩梅下和立斋韵","dynasty":"宋代","author":"王柏","text":"化工忘惨舒，但起姑息念。一冬漏阳和，未识六花片。屈指不十日，冉冉岁华禅。我闻敬岩下，梅英照清浅。尊酒酌嘉友，薄批明月荐。披图论人物，行子戏然战。回首九君咏，清赏恨疎远。从今蒞新盟，谈笑恣雄辨。多藉冰雪章，细澡尘埃面。岁岁腊残时，检举旧公案。"}
{"id":"421091","title":"满江红 乙卯上元次日，渡江展谒烈士墓。佛慈填此阕，读罢增感，辄次和之","dynasty":"近现代","author":"苏渊雷","text":"一水飞云，渡江去、开尊对臆。西岘展、故人侠骨，抚今追昔。五十年间风又雨，红桑碧海难将息。喜相逢、把臂拆衷情，悲来切。怀籀雨，雪山雪。觞咏地，无虚席。算青春换劫，老怀犹适。万水千山饶一钵，金舂玉奏期三益。好风光、取次入新年，心同赤。"}
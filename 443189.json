{"id":"443189","title":"八犯玉交枝","dynasty":"当代","author":"秦鸿","text":"霄亸奇云，陌追遥日，岸柳碧重团锦。秋在池波人在月，袂掬萍风谁品。情怀深浸。暮雨依约迟留，新愁来湿游仙枕。谁在水精宫殿，歌凄凉甚。却惊夜已覆盂，独蝉尽噤，谁鞭狰影狞荫。更谁唤、孤星光沁。最悲是、万楼酣寝。抚岩壁、晨绯梦渗。桂槎须犯银潢禁。问近渚牵牛，长虹待作何年饮。"}
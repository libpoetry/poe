{"id":"410070","title":"刘黑七匪过境纪闻","dynasty":"近现代","author":"赵清源","text":"溃兵逸匪共倡狂，猛如虎豹贪如狼。东奔西突本无定，凡所过处成痍疮。刘各庄桥抢掠苦，张阁念祖凭求取。勒索金钱满橐囊，挥霍生风同粪土。电掣风驰赴景和，村人丧命诣阎罗。登门索债成长往，汲水辞难付逝波。黎民居中走铤鹿，乡团数百跟踪逐。一怒冲起天外烟，痛心焚尽孙庄屋。献陵河邑悉同仇，长官饮弹血长流。战斗场开眦尽裂，炮枪响处鬼神愁！相距杏远无磪信，人人各惧遭蹂躏。逃遁哪有安乐乡，经宵白雪盈双鬓。远到无家何处归，村人共议筑长围。盈庭发议夜深定，执锸持锹趁晓晖。"}
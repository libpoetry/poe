{"id":"421252","title":"念奴娇 题杭州蕙兰中学校刊","dynasty":"近现代","author":"龚隐轩","text":"湖山如画，点染就佳胜东南第一。大块文章，还仗我几辈英才润色。堂厦连云，弦歌逸响，不断菁华发。春风千里，蕙兰芳气流溢。门下桃李年年，花开绚烂后，累累成实。如此湖山那割舍，况复人伤离别。山色凝情，湖光逗兴，好骋文坛笔。天涯怀归，毫端陶写胸臆。"}
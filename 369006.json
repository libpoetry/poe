{"id":"369006","title":"八声甘州·题张子白边城插柳图","dynasty":"清代","author":"杨芳灿","text":"拍金笳、别谱柳枝歌，搀入角声多。渺荒寒一片，夕阳影里，摇兀明驼。记否藏乌亭榭，春水碧于罗。更层阴驻马，旧梦蹉跎。惆怅风姿如许，恁孤根无分，移傍灵和。认塞烟沙雨，此地我曾过。向离亭、送君西去，折长条、宛转奈愁何。人空老，汉南冂首，此树婆娑。"}
{"id":"1226564","title":"游三相台示甘杨诸友台乃姚崇牛僧孺刘沆读书处也","dynasty":"元","author":"惟则","text":"我登三相台，南望双巽峰，俯视下界如凌空。开元老树可百丈，断崖尽日呼颠风。甘郎攀果学猿挂，杨子枕石飞泉中。垂藤离地坐我稳，袒跣长啸如乘龙。呜呼昔人不再得，台上土花几秋色。前身不与后身期，白云岂识萝衣客。安得近代颜辉来，画我石上惊风雷。"}
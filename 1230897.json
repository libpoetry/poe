{"id":"1230897","title":"游子吟","dynasty":"元","author":"陈谦","text":"母爱儿，比瑶草，百花□头春浩浩，结绿悬黎总非宝。朝居目前暮怀抱，顷刻相违作忧恼。儿兮劝尔无出游，忍令母心日夜忧。纫衣一针一度钩，针线不比心绸缪。儿嬉斗草拈春缕，绿缛青葱不堪数。楚人只解歌王孙，萋萋乃有子母恩。徂徕松，淇园竹，人生长生胜他木，千年万年春草绿。"}
{"id":"74093","title":"水龙吟·一春剩雨悭晴","dynasty":"元代","author":"朱唏颜","text":"一春剩雨悭晴，闷来闲检床头历。农占候应，今朝甲子，初开霁色。草径泥融，柳桥风劲，尚妨吟策。有幽轩水净，官＊春透，尽可一，觞闲集。重碧满浮云液。奈长歌、此情无极。觥筹交错，＊篪迭奏，席珍连璧。列屋修蛾，主家阴洞，漫然倾国。任醉魂直到，芙城待问，似他丁石。"}
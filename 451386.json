{"id":"451386","title":"满江红 纪念马克思逝世一百周年","dynasty":"当代","author":"曹菁","text":"一百周年，哲人逝、乾坤翻复。回首处、工农千万，填成血路。拔掉冬宫白帝帜，揭开十月红星幕。几何时、浪涌古神州，摧蛟窟。卅余载，战荒谷。驱虎豹，拯黎庶。宁知又冰雪，褪残春绿。应谢武侯挥羽扇，生擒白骨凭帷幄。看今朝、万马正飞奔，争时速。"}
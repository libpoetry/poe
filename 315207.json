{"id":"315207","title":"金缕曲·夫子长年少","dynasty":"现代","author":"龙榆生","text":"夫子长年少。向明时、日新厥续，旁搜远绍。阅尽沧桑澄平见，真理从吾所好。正鬼斧、神工输巧。岂特河清今可俟，便天维、地轴从人造。一弹指，变全貌。料知长自掀髯笑。数从前、微言有托，孤光自照。户外胡尘连天暗，檐际看舒窈窕。但盼得、东方红晓。我愧沾泥仍再误，要书生、结习从头扫。思凡骨，公其导。"}
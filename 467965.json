{"id":"467965","title":"和陶归园田居五首","dynasty":"当代","author":"程滨","text":"我生在都会，几曾见青山？髫龀事经籍，侵侵及壮年。天地如回水，浮沉莫测渊。偶然登高地，中有一方田。岁时三得酒，沉醉长林间。海外归奇士，恢弘众人前。云有藐姑射，绰约隔轻烟。相邀九华帐，携手浮云颠。何为亲农事，日日不得閒。残篇束高阁，将心法自然。海客谈仙山，归家备轮鞅。困顿风尘中，久有青云想。岂独我有心，举世纷纷往。遂教垄亩间，荆棘日生长。回首一方田，立身苦不广。异日乘云气，御龙游苍莽。徘徊在歧路，好梦渐依稀。仙乡渺未即，羞怍岂言归？策我玄黄马，著我百结衣。颠沛征途上，初心已相违。人生空自苦，何不逐欢娱？繁华能几世，再至成丘墟。衰草没篱落，云是古贤居。古贤成膏土，空肥所植株。人心非草木，万感毁晏如。不觉百年寿，能有几日馀？尧舜勋赫赫，浮云过太虚。太虚如返本，寂然一事无。痛哭闻乡音，如闻神仙曲。即日旋征辔，狂策千里足。开门扫蛛网，往事如棋局。取我高阁书，秉我日暮烛。时有会心言，悠悠至天旭。"}
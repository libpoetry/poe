{"id":"269265","title":"八六子·为遐翁作罔极图卷，丁亥十月送翁南归志别","dynasty":"现代","author":"吴湖帆","text":"傍书镫。黯然相对，依依不尽离情。道此去、南归辟冷，甚时重见遥期，动人泪零。回思知己平生。淡结廿年神契，忙看一纸心惊。怎奈向、茫茫太空罔极，水云多幻，竹松相掩，那堪扰扰玄黄又展，浑浑蛮触频争。隐禅扃。罗浮散花梦醒。"}
{"id":"826526","title":"满路花·吴中寒食日春赛极盛，客居阖户不出。适叔问、古微丈以和清真近词见示，切情惆怅，辄复继声","dynasty":"清末近现代初","author":"张尔田","text":"香霏绮陌尘，粉压荒阑雪。暮寒吴馆悄，箫声绝。东风浪蕊，玉手怜亲折。一春歌酒阔。翠烛分烟，那堪断送芳节。离尊红泪，点点啼成血。斜桥歌扇雨，花迎接。樨杨旧眼，一夜心先切。争怕流莺说。此情为谁，暗中长恁伤别。"}
{"id":"228772","title":"竹洲见寄次韵","dynasty":"宋代","author":"汪莘","text":"朱宫苡出鸣，污泽黄锺屏。古来会通籍，作者能签整。翁如食橄榄，但愿回味永。只今竹洲上，伏腊仰公廪。玩彼易外象，付此卦中影。遥知疏桐下，缺月见深省。我来如征鸿，爱此沙洲冷。他年直紫薇，梦断青丝绠。旧游倘入念，折简肯相命。新诗蒙剪拂，为怜伍哙等。驾言载双榼，卜日问三径。预约清樽月，云头开金饼。"}
{"id":"1129844","title":"颂古四首 夹山境话。","dynasty":"宋","author":"释继成","text":"古路雪深覆，好山云更遮。雁声天外急，游子夜还家。巫峡山头窈窕女，朝为行云暮为雨。王孙一见空断肠，便作红霞隐身去。文殊头白，罔明头黑。女子冶容，瞿昙是贼。山僧不犯锋芒，直下并赃捉获。驾与青龙不解骑，人人尽道阿师痴。烂泥中有伤人刺，三度曾施陷虎机。"}
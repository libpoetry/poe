{"id":"467238","title":"兴至有题二首","dynasty":"当代","author":"陈振家","text":"青山深处得安家，莫憾天边万里赊。一个茅庵花与鸟，半弓蔬圃豆和瓜。玄都桃树枉争艳，赤壁楼船久没沙。成毁兴亡如掣电，休教血气负韶华。海内无人思太平，城中两派未休兵。劣材幸免斧斤顾，杂草唯凭缝隙生。守拙安徐输仲蔚，闲居气象近渊明。万山深秀堪栖寄，泉石稀糜两色清。"}
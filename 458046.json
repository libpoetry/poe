{"id":"458046","title":"贺新郎　将赴京，思一往长城，为赋此。及至，不果往 其二","dynasty":"当代","author":"卢青山","text":"龙死残骸卧。记洪吟、浮空过海，乾坤荡簸。维我文明五千载，自汝胎其奇果。亦随汝、一而再堕。地下想逢狮身兽，识文明随涨随摧挫，汝心果、不锥破？隔洋骄浪推狂舵。指长旗、望风披靡，寰球累卵。汉帜摇摇何处也，蹩躠愈行愈跛。谁为诵、满天楚些？不识苍天怜汝否，五百年、赐浴凤皇火。昏冥夜，独立我。"}
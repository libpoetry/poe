{"id":"1104466","title":"桃源忆故人","dynasty":"宋","author":"无名氏","text":"园林万木凋零尽。惟是寒梅香喷。不许雪霜欺损。迥有天然性。南枝渐吐红苞嫩。冠绝夭桃繁杏。不记故人音信。对影成离恨。江天雪意云飞重。却倚阑干初冻。回傍小楼独拥。尽日无人共。墙梅未落春先纵。欲寄一枝谁送。月夜暗香浮动。似作离人梦。寒苞初吐黄金莹。色染蔷薇犹嫩。枝上紫檀香喷。洒落饶风韵。南枝一种同春信。何事不忺朱粉。自称霓裳孤冷。怨感宫腰恨。"}
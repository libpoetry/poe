{"id":"444741","title":"齐天乐·和蛰师","dynasty":"当代","author":"谷海鹰","text":"扑帘飞絮迷新柳。盈盈暗催芳候。细草萦烟，疏翎剪水，深径裙钗香逗。东君倦否。镇团锦裁霞，万枝纫绣。转瞬飘零，育花争奈葬花手。斋心难共素酒。劫波消翠黛，菱镜尘覆。韵绾悲欢，弦回缱绻，寸缕痴魂如旧。閒鸥淡友。漫屏网传鸿，隔云牵袖。梵卷青灯，小窗还自守。"}
{"id":"1131048","title":"陪晏相游楚家园赋四题 桂","dynasty":"宋","author":"韩维","text":"叶裁青玉层层合，花结丹砂小小垂。不惜淹留赏残艳，抽毫愧乏楚人词。繁根傍水生先合，翠色通门望更深。待得墙东春笋长，好来乘暑坐清阴。叶翻清吹恐飞去，影照澄波欲下来。花有鹤翎惭近俗，松为麈尾可同时。苍鳞上竦孤生干，翠鬣横抽欲偃枝。惟有公来赏修直，洛城人重看花时。"}
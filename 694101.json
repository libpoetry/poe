{"id":"694101","title":"苦雨复郡守韵","dynasty":"明","author":"陈洪谟","text":"冥濛雨意浩无边，望望江门水拍天。去马来牛那辨色，沧波白浪竞趋田。愁闻市桂虚朝爨，更说移床废夜眠。独喜郡侯能露祷，口碑盈路巳先传。碎竹声繁到枕边，薄寒真是积阴天。穷乡岂有□□□，孤宦兼无负郭田。冷煖世情随处是，萧条门巷对愁眠。功成补漏谁堪托，炼石从来亦浪传。"}
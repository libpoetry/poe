{"id":"117563","title":"子瞻寄示岐阳十五碑","dynasty":"宋代","author":"苏辙","text":"堂上岐阳碑，吾兄所与我。吾兄自善书，所取无不可。欧阳弱而立，商隐瘦且橢。小篆妙诘曲，波字美婀娜。谭藩居颜前，何类学颜颇。魏华自磨淬，峻秀不包裹。九成刻贤俊，磊落杂么麽。英公与褒鄂，戈戟闻自荷。何年学操笔，终岁惟箭笴。书成亦可爱，艺业嗟独夥。余虽谬学文，书字每慵堕。车前驾骐骥，车后系羸跛。逾年学举足，渐亦行騀。古人有遗迹，{是}。短不及钅巢。愿従兄发之，洗砚处兄左。"}
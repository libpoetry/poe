{"id":"457978","title":"共肖卢晃至聂市，寻旧街并出小河 其一","dynasty":"当代","author":"卢青山","text":"旧街残已久，孑遗未全荡。褐木柱为门，雕窗时一掌。青砖碧鸳瓦，雨井入天广。欹倒难自立，墙隙生草莽。新屋茁茁生，脊高户何敞。砖色红如火，白瓷假日晃。或者补前制，新旧两不让；时复红五星，凹凸附门上。我来觅故迹，曲折循幽巷；十不得一二，抚之生怅惘。古谓已去时，今亦向古淌。此时犹存者，似觉既已往。居人居其居，此外无他想。出桌趁佳阳，麻将生静响。见我稍讶奇，侧目偶一望。"}
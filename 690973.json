{"id":"690973","title":"秋日閒居","dynasty":"明","author":"李之标","text":"满地蓬蒿未肯除，园林秋日野烟疏。松窗漫引骚人兴，菊圃偏宜处士庐。但使杖头能载酒，何妨枕底赋閒居。年来性癖卑栖稳，懒向人前问子虚。一醉能令世事忘，匡床木榻对焚香。浮烟袅袅秋云迥，清梦蘧蘧午日长。客若到来休问字，我今睡起祇抄方。呼童共抱汉阴瓮，疏径灌畦趁夕阳。"}
{"id":"709508","title":"猛虎行","dynasty":"明末清初","author":"陈子升","text":"露不择狭斜室，疲不策果下骀。果下岂难驱，下流每见推。指远跻北地，厉驾肃舆台。耳乱幽崖风，目惊腐草埃。昆疑搏猛虎，子勋弃黄能。惫流聚渔罟，诡野多猎媒。援涕不胜言，去去陟崔嵬。高步应龙俱，长啸鸣凤谐。吾生既自惜，不乐睹所哀。如彼千仞桐，何为才不才。"}
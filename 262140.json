{"id":"262140","title":"月下笛·吟管搴芳","dynasty":"现代","author":"吕碧城","text":"吟管搴芳，仙裳蘸渌，俊游还再。几曾孤负，鸥鹭湖边相待。遍人间、笙歌正酣，冷香杜芷闲自采。谢题襟旧侣，玉珰缄札，赋情犹在。桑田变否，试问讯麻姑，朱颜暗改。渭流脂腻，愁渡西戎红海。劝灵源、春痕秘留，碧桃且莫漂片蕊。渺心期，又见三山，半落青昊外。齐天乐吾楼对白琅克冰山，晨观日出山顶，赋此曜灵初破鸿濛色，长空一轮端丽。霞暖镕金，云苏泻玉，蓦发天硎新砺。冰峦峻倚。更反射皑皑，银辉腾绮。尽斗寒暄，素韬飞弩恼神羿。莺声残梦唤起。绣帘先自卷，偏惯凝睇。光满瑶峰，春溶碧海，慵顾姮娥梳洗。羲鞭漫指。怕渐近黄昏，短英雄气。影恋花枝，断红谁共系。"}
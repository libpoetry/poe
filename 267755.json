{"id":"267755","title":"望海潮·长风吹雁，飞云横鹢","dynasty":"现代","author":"朱祖谋","text":"长风吹雁，飞云横鹢，浮天万里无休。独夜梦魂，千山鳞甲，繁笳暗入边愁。来作步虚游。正月明湘佩，霜拭吴钩。元鹤声声，十三屏外，唳清秋。狂吟击楫中流。问蓬莱左股，残画谁收。挥扇顾荣，登楼王粲，兹行不为封侯。吹笛唤潜虬。要赌将黄海，还与沧洲。甚日鸱夷共君，晞发五湖舟。"}
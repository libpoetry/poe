{"id":"204154","title":"读韩文诗·女娲链五石","dynasty":"宋代","author":"释智圆","text":"女娲链五石，能补青天缺。共工触不周，能令地维绝。杨孟既云没，儒风几残灭。妖辞惑常听，淫文蠹石说。南朝尚徐庾，唐兴重卢骆。雕篆斗呈巧，仁义咸遗落。王霸道不明，烟花心所托。文不可终否，天山韩吏部。叱伪俾归真，鞭今使复古。异端维既绝，儒宗缺皆补。高文七百篇，炳若日月悬。力扶姬孔道，手持文章权。来者知尊儒，孰不由兹焉。我生好古风，服读长洒蒙。何必唐一经，文道方可崇。"}
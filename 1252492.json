{"id":"1252492","title":"恋绣衾 初夏","dynasty":"元末明初","author":"邵亨贞","text":"柳花零乱愁满天。又江城、啼老杜鹃。小庭院、雨初过，棹歌声、惊起昼眠。微风摇荡湘帘影，浪花斜、轻袅篆烟。问白苎、裁成未，剪金刀、犹忆去年。门前爆竹儿女喧。野人家、时序尚然。尽说道、春来好，老来人、长怕换年。东风到底无崖岸，也殷勤、相过小园。第一是、朱颜改，纵花开、羞插鬓边。重逢元夜心暗惊。忆当年、诸老放情。对芳景、张灯火，画堂深、箫鼓到明。乌衣巷口东风在，甚而今、春草乱生。试检点、繁华梦，有梅花、曾见太平。"}
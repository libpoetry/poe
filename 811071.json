{"id":"811071","title":"吴门竹枝词四首 上巳","dynasty":"清","author":"王泰偕","text":"春阴百五罨秋千，细雨斜风已上天。绿柳江村红杏店，行人破费酒家钱。唐家天子重清明，细柳为圈赐侍臣。新入吴中风土记，家家门卷柳条新。梅绿樱红春二清，果然立夏见三新。怜他一点羞光念，也比深宫献庙真。调剂阴晴作好年，麦寒豆暖两周旋。枇杷黄后杨梅紫，正是农家小满天。"}
{"id":"520334","title":"予尝慕周人王业盖肇迹于公刘渐盛于古公而成功于文武今之凤翔寔古之成周也予入其境缅想遗风而高山景行意自不能已焉因诗以纪之","dynasty":"明","author":"朱诚泳","text":"成周当日旧提封，王业艰难自古公。太白终南山势迥，皋门冢土地形雄。东来峣崅秦关险，西上舟车蜀道通。满眼桑麻民俗厚，路人争说是豳风。"}
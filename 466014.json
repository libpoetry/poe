{"id":"466014","title":"蝶恋花 落叶二首","dynasty":"当代","author":"添雪斋","text":"残梦结寒分两境：叶上斜阳，叶底枯黄影。堆积层层秋气冷，淡烟天末吹无定。忽又扶风如蝶醒，骤死知生，魇语无须应。辐射微光呈线性，穿过暗碧深林径。老木萧萧唯见梗，伸向虚空，起伏风前省。黑瘦颜华知夜永，乌啼自是有馀兴。秋下寒催心魄迸，片片翻飞，片片烧痕影。我本天生真骨冷，只随火祭灰中醒。"}
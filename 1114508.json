{"id":"1114508","title":"仆尽半月之力仅得五诗而和仲落笔成十章俊哉予所甚畏也勉作二章答和仲三章述怀庶满其数云","dynasty":"宋","author":"李流谦","text":"向来得秘藏，著意国风初。一字呕心出，十篇随手书。天成新句熟，月煅古人疏。长铩非君敌，区区恃棘锄。慷慨挥毫际，仓黄展卷初。少宽诛寇檄，已草纳降书。恃胜防君失，输筹笑我疏。班龙落谁手，芝草费人锄。"}
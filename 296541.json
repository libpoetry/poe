{"id":"296541","title":"金缕曲·夜泊龙家召步月沙州","dynasty":"现代","author":"许宝蘅","text":"又挂孤帆去。甚东西，绿萍吹转，碧天云暮。四坐哀思间豪竹，昨夜星辰方聚。有几辈新知俊侣。共倒深杯香满满，算凄凉，别泪都如许。所不得，鹧鸪语。出门都是天涯路。叹年华，飘零书剑，风尘辛苦。谈月昏花迷雁影，独向荒洲凝伫。可忆我，酒醒何处。识字早知忧患始，应折磨，多少天分付。此中意，几时悟。"}
{"id":"769415","title":"鹤友七姊驻津数年每得鲜果嘉肴率为邮致昨来都复以忆津门食品诗夸于余昔东坡在海南食蚝而甘恐人得其味属相与秘之今读吾姊诗用意过东坡矣乃用原韵率成四诗聊为一脔之报 其二","dynasty":"清","author":"那逊兰保","text":"桂子花开秋气清，微风片月绕檐楹。支颐笑说神仙事，久已逍遥过半生。"}
{"id":"994232","title":"和洪容斋锁院作","dynasty":"宋","author":"叶黯","text":"文章万言抵杯水，世上虚名徒尔耳。我常自笑一生痴，那更将痴笑群子。大屋沈沈馀百年，到今所阅知几士。看渠得失自偶然，其间悲喜从何起。君闻我言亦大笑，为说万事总如此。□□□□□□□，□□□□□□□。急须了却公家事，门外不知春有几。□□□□□□□，□□□□□□□。□□□□□□□，飞雨时闻打窗纸。他年万一复相从，未必从容今日似。"}
{"id":"843006","title":"七月十九日同珏生游厚斋将军西园园在京西成子山宝瑞臣恩咏春先至夜宿秀峰寺","dynasty":"清末民国初","author":"陈宝琛","text":"逭暑谋人山，涉郊顾畏暍。梦回快得雨，檐滴晓不歇。多君挟雨具，到门趣膏秣。出郭云旋流，微阳出复没。龙潭憩凉翠，品水匪为渴。焉知水塔园，谈笑已飙发。主宾延伫久，宿诺幸不失。周围历馆宇，罗列餍肴核。不觉西日哺，敢嫌前路滑？税驾就双峰，听涛玩忪月。"}
{"id":"463180","title":"莺啼序 木棉花","dynasty":"当代","author":"林英男","text":"东风绿梅吹歇，送芳销天末。砥柱拔、赭傲苍溟，碧江千里云列。铜鼓起、彤霞漫舞，排空喷薄英灵血。正蛮歌蹈厉，争知春暮啼鴂。岭表佗城，楼船初到，叹南天奇绝。烽火树、一本三荆，顿成盆景雕钵。祝融魂、熊熊郁郁，海神庙，映红堆雪。遍三江，粤海煌煌，珊瑚烟烈。芙蓉妒艳，杨柳垂青，风高远蜂蝶。自破土、青云难堕，眉叶不争，怒放灯花，崛伸铮骨。鼍鳞根露，凌霄扬节，尧磐咬笃蟠龙奋，伴斜阳、衔尽霜晨月。尘寰吊古，阅尽陵谷河山，落英飞啸皆铁。云雷天地，知子英雄，独有翁山屈。剖肝胆，把觞怆咽。一树临风，悲慨沧桑，唾壶任缺。山连海接，秋冬春夏，殷殷长恨攀枝后，问苍茫、百转刚肠爇。欲飘万古雄魂，气魄长生，籽胎俱裂。"}
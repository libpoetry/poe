{"id":"461852","title":"天香 暮色下开与谢的绿萼梅","dynasty":"当代","author":"添雪斋","text":"潆碧罗衿，拂深白袷，回眄彼何人也？独立沧浪，涟漪疏影，淡极古香盈野。幻花三世，谁契守、初心开谢。肩倚弥空暮色，千亿银甲焚冶。冷看身如星泻。蹑春冰、遇撷星者。按起时之光剑，赴青青夏。素骨温柔剔罢。请魂梦、聆风识永夜。待雪归来，携君羽化。"}
{"id":"421095","title":"沁园春 迎一九六三年","dynasty":"近现代","author":"苏渊雷","text":"莽莽泱泱，三面红旗，万里江山。况神州六亿，陶尧铸舜；同盟四海，玉孰珠槃。壮志凌云，赤心捧日，浩荡东风入汉关。抬望眼，有巍峨灯塔，朗照人间。相期倒挽狂澜，任百险千艰只等闲。看古巴铁打，大雄无畏；亚非飙发，独立何惭。正气排山，中流击楫，逝者如斯总不还。春又到，听天鸡报晓，万户开颜。"}
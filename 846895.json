{"id":"846895","title":"醉蓬莱 寿龙图有父母十一月初四","dynasty":"宋","author":"无名氏","text":"正霜融日暖，两两蓂开，阳生时候。喜见文星，上有箕星照。须信岳神，储降，诞作儒林秀。一举登科，蟾宫稳步，桂香满袖。天赋麒麟，奇骨尽羡，德耀宗盟，有谁居右。宠擢珍图，龙序褒勋厚。两郡棠阴，一封芝检，飞来到如。结束曹装，入居黄阁，双亲未老。"}
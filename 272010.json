{"id":"272010","title":"木兰花慢·国文系同人小集沪楼","dynasty":"现代","author":"李冰若","text":"拨凄风楚雨，挽羲驭，出虞渊。向蜃市牵车，旗亭沽酒，聊共盘桓。翩翩。几多俊彦，更元龙豪气动琼筳。读曲何妨嗓折，飞觞莫放杯乾。陶然。倦倚旧栏杆。拂面云寒。看寸寸山河，斑斑血泪，奈此华年。流连。自拼痛饮，怕闲愁、容易到樽前。消受霜风压醉，南枝暗报春还。"}
{"id":"161205","title":"偕学子游都峤","dynasty":"宋代","author":"高登","text":"甲子岁秋杪，负罪西南驰。脚历山万重，身坠天一涯。茅茨蔽聚落，培塿围孤埤。何处有洞天，玄真之所栖。维南颇挺拔，隐隐浮修眉。采菊东篱下，悠然一见之。欲往觉旌摇，兀坐嗟黏黐。彼美二三子，知我多爱奇。□□□□□，□□登翠微。天公喜我来，阁雨云垂垂。坤灵喜我来，林壑回春姿。山禽喜我来，上下鸣嘤咿。江梅喜我来，蓓蕾敷南枝。高兴□幽寻，绝□□□□。□□□如许，郁葱琐烟□。谁遣衢聃徒，列此怪状为。□冯贤主人，痛□弥年非。我生逢百罹，不慕太庙牺。况从夺袍简，欣若脱马羁。投荒得胜践，□与□分宜。清芬追六逸，余龄寄三危。明时甘自誓，敢□□□词。暂游已难得，短畧仍易移。山脚趣回驭，□□□□□。□□意默契，欲下思惧迟。准拟供冥搜，草木□□□。□气知多少，凄入诗人脾。暮途双迳松，归马四□□。出没山光里，乌帽风波披。"}
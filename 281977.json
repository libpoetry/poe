{"id":"281977","title":"水调歌头·情深逾骨肉","dynasty":"现代","author":"茅于美","text":"情深逾骨肉，梦觉只堪哀。低徊往事如梦，一一前眼来。绝忆风朝雨夕，几度相宽相慰，有愿永相偕。弹指天人际，千唤不能回。痴心语，凭片纸，寄灵台：&ldquo;芸窗他日萦想，莫道总成灰。要使寒宵爝火，化作明灯天半，光照普天涯。&rdquo;生死寻常事，泪尽独疑猜。"}
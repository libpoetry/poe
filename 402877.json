{"id":"402877","title":"玲珑玉 次公索赋玲珑词","dynasty":"近现代末当代初","author":"赵尊岳","text":"愁损韶光。倚明媚萼绿新妆。天涯怨别，鬓丝几换吴霜。碧玉阑干十二，堕云英尘世，须为裴航。思量。云屏娇回首梦长。点检乌丝趁拍，倚兰苕珠玉，名字端相。镜约三生，道相思，刻骨寻常。归鸿瑶珰难托，便真个蓬山不度，已忍情芳。拊清怨，伫焦桐娥月淡黄。"}
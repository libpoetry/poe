{"id":"404531","title":"念奴娇·咏海和总政老干部学院里克同志原韵","dynasty":"近现代末当代初","author":"刘永平","text":"旷哉溟渤，无涯际、兴叹望洋咋舌。载地覆天成壮观，玉兔金乌同穴。鳌身映黑，鲸眼通红，银汉从中泄。乘槎来去，五洲任意超越。忽见海市蜃楼，荡摇星斗，幻影真奇绝。贝阙珠宫呈眼底，阛阓瑶光四射。万国梯航，千帆竞渡，两岸金桥接。海疆殷富，长空又照新月。"}
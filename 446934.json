{"id":"446934","title":"丙子秋，与亚平斗全同登黄鹤楼作","dynasty":"当代","author":"蔡淑萍","text":"黄鹄峙崇楼，辉煌炫我眸。千年留胜迹，三楚毓风流。梦系汉阳树，心倾鹦鹉洲。髫龄读崔颢，神往渺难收。夙愿何时遂？飘零无日休。更闻几兴废，多舛等罹忧。嘉会高朋至，相邀偿胜游。临风生远志，倚槛听歌讴。万物经流变，白云自悠悠。于兹挥手别，长忆汉皋秋。"}
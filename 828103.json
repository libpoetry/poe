{"id":"828103","title":"散叟复园先后来湖上同作富春之游过沪与石钦下榻海日楼旬日别后皆有诗至作感怀六首寄答 其六","dynasty":"清末近现代初","author":"陈曾寿","text":"湘累故憔悴，盛气齐包胥。扬己敢辞毁，忠愤谁能踰。飘飘鲁连子，才辩詟昏愚。顺逆虽较然，粪土安可圬。滔天非一族，吾道其云孤。心伤有难言，所痛雠所愉。覆车一丘貉，恢恢信非疏。此辈亦何恤，??悲同鱼。江汉复狼狈，祸水趋故墟。沈吟故侯言，天意终何如。"}
{"id":"415291","title":"呈刘训武长者浦厂医院病房中作","dynasty":"近现代","author":"单人耘","text":"花满阶除书满床，况兼心静自清凉。诗醇浑似香山白，字峻曾临黑女张。律己无休何谓退，于人有益不辞忙。先生好学后生畏，意气峥嵘云日光。思如奔水下河床，句似长风掠早凉。昨夜星辰高的皪，今朝羽翮小舒张。推敲得意三生乐，开济为怀一世忙。当此芳华重睹日，问谁还吝热与光。哦诗三日未离床，昼看云霞夜爱凉。痛痒关心贻我愧，甄陶冶性累公忙。理纷已看乱归正，立论应须驰更张。楼外青山亦难老，多情共我浴秋光。"}
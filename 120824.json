{"id":"120824","title":"三息念·禄位据极品","dynasty":"宋代","author":"陈造","text":"禄位据极品，勋业垂不磨。出从白马肥，家有黄金多。世间遗富者，才德乃莫过。骨相审自知，瓮盎哀骀他。一昔读书史，志空幕丘轲。矻矻章句乐，所趣不及他。日月倏迁谢，如此定命何。知己初不无，腰金鸣玉珂。一旦逝水去，匪斧嗟不柯。揆材既樗栎，揣分合涧鞋薖。旌翻火驰余，但有双鬓皤。迨今要勇往，灌园仍养痾。石女自无儿，古井那解波。西湖佳风烟，久矣办一蓑。"}
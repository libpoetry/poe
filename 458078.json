{"id":"458078","title":"美军攻纳杰夫，毙民兵百馀。其军官谓为不公平之战，其士兵谓于民兵并无恶感，反觉同情。无论官兵，皆不解民兵胡为不降。予从网上览此，为赋《胡为歌》","dynasty":"当代","author":"卢青山","text":"我有坦克高如楼房，子之吉普如蚊虻。子胡为乎不降。我夜视之镜生奇光，空中战车翼以翔，大弹如瀑泻银潢。子行土法造机枪，且行且跛何踉跄。子胡为乎不降。我靴以皮盔以钢，子靴以布洞而张。我防毒防弹之服满行囊，子杂其袍非军装，唯鹰之徽缀帽旁。子胡为乎不降。子百十九尸陈街廊，我无九牛一毛创。子瞠子目不肯僵，我屈我腰验子之既殇。子胡为乎不降。此岂公平之战与亡。子胡为乎胡为乎不降，使我心茫然而悽怆。子无我问无我伤，子胡为乎胡为乎来我家乡。"}
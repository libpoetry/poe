{"id":"441034","title":"楼小农墨竹歌","dynasty":"当代","author":"秦鸿","text":"春曦微生群星沉，清溪雾升迷松岑。麦苗风睡香梦深，楼公画竹气萧森。新箨递拔湘妃黛，嫩叶开张燕挺喙。步腾渥洼振毵毵，掷去日月翥凤骖。凤骖之意在天际，澄澈明朝荫翳噬。碧瀛一槎独问天，曜翻金波万里颠。当此未逞斤斧喧，君不见七十二峰云尚眠。君不闻伶伦试按嶰溪律，君不见龙孙初习淩空术。君不见楼小农，淋漓挥罢心忡忡。搁笔推窗溺人海，君不闻命运有脚声鼕鼕。君不见大厦鳞鳞无隙土，君不见淫鱼聋兮石鲸瞽。吁嗟麟兮隰无龙，君不见麋鹿游兮谁与从。君不见嵇叔夜，君不见王浚冲，君不见向子期，君不见阮仲容，君不见刘伯伦，君不见山巨源，君不见阮嗣宗。"}
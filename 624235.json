{"id":"624235","title":"赠喜公北上诗","dynasty":"明","author":"许国佐","text":"昨夜海风吹愁妇，云伴天涯乱云飞。绿眼红髯田氏岛，拾得云是千秋宝。双手携来寄与君，勿但珍重比瑶草。可以之为骆丞蝉，可以之为沈令燕。既可以飞亦可走，眉山骑鹿平何有。扶醉欲将天地翻，填心已速乾坤朽。湘妃之瑟鼓不成，若兰之文回不明。愿君珍重珍重之，此意非君莫却知。"}
{"id":"269966","title":"三部乐·次周清真韵，为袁沤波作","dynasty":"现代","author":"吴湖帆","text":"华国清才，羡富猎五车，誉蜚三绝。燃犀如镜，光绽悬秋明月。恁画图、留与人看，似骊珠探汞，韵采交发。放歌却酒，万字豪挥蕉叶。知非未尝老去，了利名梦早，少年能说。多情几番照我，还生华发。数家常、恨盈锁睫。凝友爱、心伤又切。不负慧业，护旧泽文缆重结。"}
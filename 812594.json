{"id":"812594","title":"次牧《翁六月七日迎河东君于云间喜而有述》诗","dynasty":"清","author":"何云","text":"锦衾爱绣两鸳鸯，罗荐嫌薰龙脑香。凤自丹山应蔽日，鸡从碧树莫登墙。鲛绡作帐宜冰簟，玳瑁为梁称玉堂。寄语秋来休驾鹊，银河从此接金昌。织女迎秋欲到家，迢迢天汉未云赊。和风交倚琉璃扇，香雾深藏云母车。赋就锦篇催梦雨，妆成绣领待升霞。多情绛蜡浑如昼，剩取同心四照花。鸳湖犹未比情深，蟾影只应照柳阴。结念芙蕖缘并蒂，关情栀子是同心。箫能迎鹤方知曲，琴解求凰始赏音。十斛明珠等闲事，头春争拟惜量金。"}
{"id":"292043","title":"耦耕·菽麦事方毕","dynasty":"现代","author":"常国武","text":"菽麦事方毕，耕耘无违时。老牛筋骨朽，一步一迟回。与君手谈罢，耒耜聊共挥。君行去三堡，收获不可期。楚人遗弓矢，楚人自得之。去去复何憾，真趣惟君如。瞑色平野合，羲和邻崦嵫。薰风飒然至，冰轮吐清辉。肝胆俱澄澈，逸兴更遄飞。但愿长如此，孰云吾道非。"}
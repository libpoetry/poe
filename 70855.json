{"id":"70855","title":"木兰花慢·六合一家统","dynasty":"元代","author":"王恽","text":"六合一家统，依日月，到重光。道太岱封书，云龙接踵，此意难忘。西园万花绣错，好枕中、蝶花似蒙庄。敛翅深栖金粉，贪芳更度银塘。一生白眼贵人旁。赢得姓名香。几戏影棚边，随人鼓笛，贺老当场。虽可笑，犹有用，似也胜、陈许怒争床。静想行藏有命。且休眼热王阳。"}
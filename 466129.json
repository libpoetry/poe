{"id":"466129","title":"夜雨中作二首","dynasty":"当代","author":"卢青山","text":"深宵雨色扣殷勤，推枕推窗试起寻。大黑如囊包六合，微声似泣诉千门。此中可有平生梦？夜半谁来掩抑听？冷落幽灯相继灭，茫茫更去撼风林。疏狂屡为世相嗔，十载推排气已平。前路休寻随定命，初心渐失到庸人。乾坤小可杯中纳，黑白淆能梦里分。他日墓碑记吾语：“此间卧客但尝生”。"}
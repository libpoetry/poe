{"id":"450521","title":"东风第一枝 雪岭有梅开","dynasty":"当代","author":"崔荣江","text":"峭岭晴疏，茨茅雪冷，檐冰坠玉三寸。日微不醒蛩眠，寒重总销人困。偊偊致远，败棘里、拨寻芳信。白草怨，懒破新芽，一点薄情还吝。归去也、有些许闷。嘘叹也、又些许忿。鹊枝忽起风流，梅脸霎添红晕。于寒彻处，且漫舞冻崖冰刃。应我思、检点蹉跎，正欲垢尘祓振。"}
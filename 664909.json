{"id":"664909","title":"赠傅生宗会归南城","dynasty":"明","author":"夏良胜","text":"傅生姻家子，少独事一室。野气薄城郭，大朴浑不失。长途买棹夫，抱难纷如质。质之者为谁，王子我所密。入口即禹穴，雅不伸佔毕。忽来告我归，四方志了一。居然改大观，逾望已六七。为告我故人，作器须树漆。我行与王子，摩厉方自弼。遽曰前人车，飞骞杳无匹。"}
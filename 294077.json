{"id":"294077","title":"水调歌头·昔曾谱此曲祝兆勋表兄七十生日","dynasty":"现代","author":"张珍怀","text":"此曲为君寿，十载刹那间。青松依旧不老，蓊蔚胜当年。上善生平乐水，运思江涛海浪，利物在回澜。高坝放歌处，光彩绚人间。德曜去，鹍弦折，忆绵绵。玉壶案畔，镌心双字化玫轩。门下李桃争艳，膝下箕裘克绍，奕奕看薪传。霁月辉钟阜，把酒颂南山。"}
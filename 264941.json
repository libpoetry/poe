{"id":"264941","title":"金缕曲·云酿春阴重","dynasty":"现代","author":"王陆一","text":"云酿春阴重。念吟边、调筝人远，月华飞动。一片江山弹歇指，对冷梅花无梦。是十载、情怀凄送。付与新词教修谱，够伤心、按到红弦冻。长剩有，飘零共。鸣空旋起丹山凤。佩参差、群峰翼底，千潮明涌。拨尽江关萧瑟感，让我碧桐新种。还怕写、几声沉痛。还诉悲歌等身在，感遥天、曼听才灵拱。山竹裂，声初纵。"}
{"id":"284574","title":"咏史·帝王文采较谁高","dynasty":"现代","author":"洪存恕","text":"帝王文采较谁高，重瞳隆准有歌谣。二人出身同草泽，故应吐句皆粗豪。笃生刘彻汉贤裔，雄才大略犹其次。从申公学志尝专，见相如赋心辄醉。迥殊逐鹿斩蛇人，经术词章深造诣。秋风一曲写乐哀，悱恻芬芳骚脱胎。厨悬圣像妙传神，坐拥皋比如说经。大道居然成户晓，家人今踞灶觚听。"}
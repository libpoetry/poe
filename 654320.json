{"id":"654320","title":"送参军吴子鱼大兄还大朝","dynasty":"明","author":"许筠","text":"国有中外殊，人无夷夏别。落地皆弟兄，何必分楚越。胆胆每相照，冰壶映寒月。倚玉觉我秽，唾珠复君绝。方期久登龙，遽此成离诀。关河路险巇，秋郊方蠲热。此去慎行休，毋令阻回辙。东陲尚用兵，海峤日流血。须冯鲁连子，却秦掉寸舌。勿嫌九夹陋，勉徇壮夫节。"}
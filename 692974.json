{"id":"692974","title":"七十二君封禅处桃花谷口几残碑独传李白诗魂在海日长看夜半时","dynasty":"明","author":"杨巍","text":"衡岳南来江汉分，赤霞深护祝融君。芙蓉石上几时到，一夜心飞七泽云。太华岧峣第一峰，陈抟仙后有遗踪。何年去访高眼处，万里青天跨白龙。少室峰头迹未陈，骑羊仙者是吾身。自从玉女窗前别，落魄尘寰五十春。"}
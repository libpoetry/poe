{"id":"220383","title":"塞下·黄云连陇树","dynasty":"宋代","author":"吴泳","text":"黄云连陇树，红日下溪榆。毡帐三千里，蜂屯十万夫。鲁刍肥厩马，汉杰遗城狐。虎{左韦右长}空涵月，犀渠半纲蛛。游军声勃崒，巡徼语咙胡。柳脆藩篱薄，桑乾堑垒孤。突炎将及燕，逋尾又侵乌。曲引梅花落，谣闻小麦枯。将军金騕褭，轻侠绣蝥弧。十二营田利，知谁上此图。"}
{"id":"1038785","title":"梁甫吟与任向","dynasty":"宋","author":"张方平","text":"秋风吹空一横扫，秀桐芳蕙经宵老。晨鸡惊起穷丈夫，心骨调残感霜草。独起过君喜君在，鹴裘同就旗亭解。酒酣气壮把袂归，吾曹心过中区大。君不觉丰城两龙思延平，气凝愁紫牛间横。神物际会当有时，洛阳楼上逢张卿。古人率自穷途起，景略执畚南阳耕。"}
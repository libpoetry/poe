{"id":"1119178","title":"寄陈次颜","dynasty":"宋","author":"陈宓","text":"萧条几载寓泉南，盂饭盘蔬味自甘。卓志每求颜氏乐，清风能激蹠徒贪。□而好施人难及，老不忘书我所惭。鼓瑟求齐虽未巧，会看宵梦到晴岚。人年六十志先衰，年过唯君意不疲。胸次嵬嵬山立壁，书丛矻矻鸟粘黐。重裘兼味人能贱，冬葛朝齑世所师。借问别来新著作，大篇无惜惬吾思。"}
{"id":"167545","title":"水龙吟·晓星低射疏櫺","dynasty":"元代","author":"仇远","text":"晓星低射疏櫺，殢寒却枕还慵起。炊烟逗屋，隔房人语，镫前行李。霜滑平桥，雾迷衰草，时间流水。怅雕鞍独拥，清寒满袖，入斜月、空山里。谩把鞭梢暗指。酒旗边、柴门又闭。分水点墨，因风欲寄，梅花万里。宝帐春慵，梦中肯信，有人憔悴。待归来、别倚新腔，换却泪毫愁纸。"}
{"id":"466090","title":"乐乐二首","dynasty":"当代","author":"卢青山","text":"乐乐忧忧惊底事，流人流水数长江。无狂一事宁非少？有恨三回不算肠。偶宿桑隅天果许，相煎釜底自难防。先生此在须长帚，暂扫霾云卧碧堂。泾渭当年辩未休，而今见羖可为牛。形神不散工醪力，青白若长待石浮。出屋即成街上鼠，关门且作睡乡侯。空愁自是朝朝饭，今梦更看愁有不？"}
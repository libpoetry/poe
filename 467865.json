{"id":"467865","title":"水调歌头 学字","dynasty":"当代","author":"黄绮","text":"学字从唐始，入晋自无难。忽然特喜汉魏，濡笔几多年。抛弃斯翁纤弱，沉醉两周六国，姿态重如山。殷契近原始，取彼利刀尖。好奇险，贪丑拙，不需妍。不择毛锥软硬，触纸间方圆。回到宋元涉猎，顿悟有清知变，大胆叛前贤。篆隶草行简，融我笔毫间。蹬开地球去，一笑入云层。笑尔地心引力，于我已无能。打破千年神话，不信银河通海，正欲摘繁星。惜彼浮槎客，未可与同乘。九霞散，天门启，笑相迎。带来大好消息，说与众仙听。下有东方文化，突出自家特色，直使战魔惊。他日互来往，人世胜蓬瀛。"}
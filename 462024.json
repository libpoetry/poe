{"id":"462024","title":"金缕曲四首 其二","dynasty":"当代","author":"添雪斋","text":"几处轻寒过？往看时、这般冷漠，这般如我。吹淡丁香三五树，脉脉纤纤可可。更吹得、馀思渐叵。零落半庭青紫色，此缘由、煞是难描个。虽欲说、倩谁和？相随寂寂忘真果。百年心、纵然倦怠，纵然翻簸。依旧与风痴缠著，飞越来生了么？怕只怕、来生踏破。难见今生然诺者，不堪于、上下无情锁。任一世，堕中堕。"}
{"id":"467617","title":"喀纳斯急就四首 卧龙湾","dynasty":"当代","author":"秦鸿","text":"潺潺取得青山色，流去寒荒便不还。欲觅颓杉话长别，滩声响彻卧龙湾。雪积苍峰似缀花，倏晴倏雹倏过鸦。松针爱听人閒话，悄落玻杯代绿茶。截得当归刳五孔，竖吹流似古湖深。回翔秋隼时悲唳，不骋马头今作琴。漠原极北又穷西，过雨云携路忽迷。却喜山灵擅歌舞，夕阳红处展虹霓。"}
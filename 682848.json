{"id":"682848","title":"何雩峰邦伯诗赠小儿元履之任和答","dynasty":"明","author":"区越","text":"屏阴坐听老松声，秋尽黄花未落英。京国忽回三载梦，黉宫饕授一官荣。便当鼓舞酬诗教，可添苍黄问水程。堪羡两郎攀桂手，幸官乡里冀联名。万里归来远寄声，邻邦果滥育群英。膝前便得亲蔬菽，分外难为过宠荣。礼乐诗书多教事，栋梁榱桷尽工程。会须绕向雩峰过，长得亲仁自美名。"}
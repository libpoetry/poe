{"id":"694071","title":"游圭峰次覆白沙韵呈刘可大年兄","dynasty":"明","author":"陈经纶","text":"玉台不减雨花台，惹得游人数往来。绿幄浓阴松与竹，浮云山势暗仍开。疏钟几杵僧初饭，啼鸟一声月在梅。此景此情谁悟得，豪吟偏喜数人陪。岸帻高楼谁与陪，数竿修竹数枝梅。野花啼鸟无春夏，雨迹云踪有卷开。漫把石斋诗屡诵，载思别驾马曾来。悠悠俯仰乾隆阔，一笑清风满玉台。"}
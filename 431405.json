{"id":"431405","title":"寄东敷京邸","dynasty":"近现代","author":"王浩","text":"得意非偶然，身健举家啼。江湖事幽讨，畴能系相思。深藏故人心，日月倏已移。一朝看镜颜，脱去如惊糜。曲钩委封侯，晤语取支颐。讥弹极文工，沧波已瀰瀰。捉襟道战胜，昔人慎磷缁。所愿涧谷槃，履冰奉亲慈。何求饭蔬粝，重为世所悲。睡馀茗碗凉，绕户鸟声喜。十年用心许，枯木玩棐几。万金雕狨席，郁郁望拱梓。养生遂如此，何辨老决齿。诗书图遮眼，兄弟劝乐只。小弟夙不佳，顷亦喜文理。阿虎慧能言，臣叔痴未死。何从寄呻吟，枣栗嬉稚子。食贫得鸡肋，长愧亲旧视。尚言印累累，早岁奉拜起。生非屠牛坦，排击妙众里。并亡臧谷羊，五十笑博雉。别来语石交，解事今日始。"}
{"id":"802654","title":"壶中天十首 其六","dynasty":"清","author":"项鸿祚","text":"身将隐矣，谢故人无恙，灌园差乐。世事原非吾辈了，且向南州栖托。半亩斜阳，一锄野水，刖自成丘壑。柴门土锉，箸书应是僮约。谩教车骑重来，请从此逝，高举随黄鹄。老圃空依徐稚宅，谁荐秋风葵藿。万柳堤荒，百花洲冷，烟月长萧索。旧盟鸥鹭，偶然飞下寥廓。"}
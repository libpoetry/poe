{"id":"690349","title":"用□寄林亨大","dynasty":"明","author":"张弼","text":"引蔓高枝笑女萝，元龙豪气未消磨。赤贫何必逢人说，清兴时还对酒歌。五夜客愁闻蟋蟀，九天风信送驾鹅。男儿须了人间事，不信流光一掷梭。霜风凋尽故山萝，为客空将铁砚磨。白日光阴忙里□，紫霞心想醉时歌。画将雕虎翻成狗，写得长鹥懒博鹅。无奈昨宵归梦急，三江孤艇去如梭。"}
{"id":"432577","title":"述怀二首","dynasty":"近现代","author":"陈子范","text":"时事如棋局局残，更无举火似田单。杀身莫说成仁易，避世偏祈速死难。始信屠沽肝胆热，谁怜侠气斗牛寒。漫天燕雀随尘起，不见飞鸿整羽翰。离离草色上栏杆，肃杀秋声百树残。鹰准逐鹯双翼健，鹪鹩择木一枝难。辇金朝市红尘熟，并日寒郊夕照寒。莫说贾生无健白，共和遗策泪痕丹。"}
{"id":"466135","title":"酒病稍愈，离院向山，往瑞峰寺涂中五首 其五","dynasty":"当代","author":"卢青山","text":"岚影时开合，依稀径可寻。林间初过雨，蛩响润如春。倚壁沉思意自微，忽闻流石响玻璃。回头瞥见灰松鼠，正附苍崖尾一披。左抚奇松右枕流，层崖侧畔矗长秋。凝神一刹心千古，过岭緺云尾尚留。点缀红黄秋已齐，横岚一抹掩斜溪。山禽自惜天然嗓，逢著尘人不肯啼。润泥如掌趁芒鞋，雨里兹游信快哉。游客游氛都扫尽，万山空待一人来。"}
{"id":"283324","title":"南浦·叠前韵荅复堪和作，并敩其意","dynasty":"现代","author":"姚华","text":"抖擞疾风前，便一声去休，襟泪凄满。隔溆数危樯，层楼望、离愁暗萦难剪。刻心抟影，往来遮睡凌斟浅。梦魂未怯东去浪，飞越沤花羽片。情知镜里征途，尚接叶裁鳞，通波叙燕。寒港压疏蓬，和烟重、星火坠欢侵遍。翻云掠雨，赚将朝暮成愁怨。了时除却千山路，偏又青骢嘶远。"}
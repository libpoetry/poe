{"id":"688718","title":"登报国寺阁","dynasty":"明","author":"严嵩","text":"毗庐阁望尽京华，楼阁参差云雾遮。雨雪高城催岁暮，音书故国渺天涯。代北风烟迷处所，云间孤影见鸿飞。闺中锦字空相忆，塞上金鞍仍未归。后皇开山祗树林，直布大地皆黄金。朱甍矗起云天丽，翠木环围石道阴。南去北来何日了，劳劳千古更魂消。才过报国松间寺，又度卢沟月下桥。"}
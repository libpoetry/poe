{"id":"540682","title":"春溪行送盐城苏二尹擢判寿州","dynasty":"明","author":"赵完璧","text":"春溪柳黄君祖行，烟开锦浪桃花明。琼?醲凸暖风软，綵舟望绝仙云程。芳声楚天阔，斜日沧波悠。孺子縆宓弦，宠驾遄西州。旷此山水音，乖彼兰蕙俦。青阳无定所，碧树生凉秋。短发萧萧春欲歇，故乡未去故人别。送君天衢努力答明王，蓬山迤逦馀休烈。"}
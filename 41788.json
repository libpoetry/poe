{"id":"41788","title":"大江东去·悲哉秋气","dynasty":"金朝","author":"段克己","text":"悲哉秋气，觉天高气爽，澹然寥＊。行李勿勿人欲去，一夜征鞍催发。落叶长安，雁飞汾水，怕见河梁别。中年多感，离歌休唱新阕。暮雨也解留人，檐声未断，窗外还骚屑。满眼清愁吹不散，莫倚心肠如铁。面目沧浪，齿牙摇落，鬓发三分白。故人相问，请君烦为渠说。"}
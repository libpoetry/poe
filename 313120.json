{"id":"313120","title":"南浦·送友人游幕","dynasty":"现代","author":"潘榕","text":"剪烛话深宵，唱骊歌、无限愁肠回绕。才送客鞭丝，又怅别江干，轻舟荡小。南船北马，叹今后故人稀少。离合明知皆数定，独我此情难了。遨游壮志虽然好。奈枝分荆树，花忧萱草。报牍事长征，望此去、成学归来须早。一声珍重，片帆远挂烟波渺。愿乘长风看破浪，目断暮云天杳。"}
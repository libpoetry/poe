{"id":"166195","title":"自毗陵与兄弟避地南来约为连江之归中涂各以","dynasty":"宋代","author":"李弥逊","text":"胡尘暗中原，大驾巡江都。春风遂南渡，百避咸奔趋。衣冠困陵暴，川陆纷舟舆。微生本萍奇，宁复安吾庐。褰裳犯深险，颠仆妻与即。怀恩痛未报，无路先貔貙。岩穴多遗贤，天网固亦疏。骅骝惧捐充，未数十驾驽。衔悲望君门，忍作永诀图。扁舟兄及弟，去指东海隅。夜榜亚修舳，晓帆趁横蒲，如何忽参商，行止分半途。怡怡风月夕，来若同队鱼。惨遭霜露秋，去如独翔凫。岁晏道路长，只影谁与俱。但忧赤眉间，能致黄耳无。于灯搅寒梦，起坐中肠枯。载歌鹡鴒诗，引泪零襟裾。闽山我旧国，下隐同姓居。潮田岁再获，海错日丙渔。荔子擘张索，江瑶截冰圾。家家泼春酿，取醉不待沽。木落终粪本，兹言绅可书。悲心久更微，正坐簪绂拘。归休傥永诀，愿言当前驱。茅茨卜幽胜，荷锸手自锄。松竹植门巷，兰菊罗庭除。杖屡发老椎，杯盘接响闾。共追一笑欢，可解千日臞。着鞭须及辰，暮景速过驹。"}
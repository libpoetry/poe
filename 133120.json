{"id":"133120","title":"次韵谢唐先生惠得","dynasty":"宋代","author":"项安世","text":"后进鲁诸生，斯文久服膺。有心知映雪，何意望寒冰。粤峤连屏秀，闽溪净練澄。山川八州地，人物九霄鹏。枢坐邻丹扆，魁星粲玉绳。风流芳演迤，云路好依乘。赋客遗孙在，诗坛老将登。踵门观道德，命坐辱宾朋。貌古文相似，身贫道不曾。明珠一百颗，什袭永缄{左月右上米下系}。"}
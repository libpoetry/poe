{"id":"464308","title":"高阳台·戊辰夏日经旧居法轮庵","dynasty":"当代","author":"魏元旷","text":"何必深山，城南衣角，当时曾住名贤。荷沼菱塘，沿濠仄径斜川。望中仿佛扬州路，猛回思、四十三年。绿阴中、石级层层，苔印依然。记经劫火都如故，只禅房花木，换了风烟。二载栖迟，谈经古佛灯前。从游无复相看在，等修罗、分散人天。剩凄然、万冢流萤，万树啼鹃。"}
{"id":"1194724","title":"曲江三章章五句","dynasty":"唐","author":"杜甫","text":"曲江萧条秋气高，菱荷枯折随风涛。游子空嗟垂二毛，白石素沙亦相荡，哀鸿独叫求其曹。即事非今亦非古，长歌激越梢林莽。比屋豪华固难数，吾人甘作心似灰，弟侄何伤泪如雨。自断此生休问天，杜曲幸有桑麻田。故将移住南山边，短衣匹马随李广，看射猛虎终残年。"}
{"id":"466318","title":"二月二十四夜长安母家听雨","dynasty":"当代","author":"卢青山","text":"长宵独宿起笼衾，费尽无端瓦上音。此地非家亦非客，不知与雨是何亲。茫茫春宿夜，切切雨来时。顾壁陈众杂，倒乱旧橱帷。雨既不可睹，唯以听成痴。缅知天远黑，万里绕四围。湘灵低有瑟，嘈嘈渐成吹。刀风当暗运，达旷复入微。众窍和仍稳，匀弱无稍颓。不能急如鼓，涓涓略如丝。玄音昧渺窈，莫识其所之。恍恍若有至，旋觉还自疑。容或悄入梦，梦实无可期。久坐抚衣冷，似丧似沉思。丧者吾丧我，思者不可知。四顾凄且寂，无语泪沾衣。平生听雨者，非此一夜心。茫茫万里思，如雨亦无根。其深况如雨，恍恍不可寻。敛之如游丝，还复挂穷冥。欲起将雨住，而雨不可停；欲起收入室，而雨不可擒；欲起逐雨往，而雨本无凭。念之伤我怀，块坐神俜伶。"}
{"id":"834965","title":"沁园春 题道之道妆小影","dynasty":"清末民国初","author":"何振岱","text":"以女儿身，现妙鬘■，直恁端严。问为容为德，非徒貌类，属因为果，也待疑参。缄口惩言，敛心入定，一恁飞花过画檐。髫花换，■何须发白，才懒开奁。故应小葺禅庵。早约与、山云共一龛。算爇香献水，朝朝无缺，写经绘佛，事事都谙。笑我衰年，此缘犹欠，望尔宁非近戏谈。虽然■，这世尘欢爱，幻绝休贪。"}
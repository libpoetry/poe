{"id":"836070","title":"南浦 过怀德坊母家有感","dynasty":"清末民国初","author":"郑元昭","text":"回忆卌年前，喜随娘、依恋外家风景。葱翠小盆山，群鱼聚、水藻青春相映。梨甜栗脆，舅甥抓髻年光等。贪看层楼山色好，多少儿时佳兴。而今重履门庭，甚萧然触目，芜檐苔井。绝少旧游人，徘徊处、空觅梦中声影。伤心怕说，有蛛丝满栏慵凭。半晌迟留斜日下，墙角竹阴吹暝。"}
{"id":"1117123","title":"熙宁壬子八月于洛阳妙觉寺考试举人及还道出嵩少之间至许昌共得大小诗二十六首 登封道中三绝 缑山祠","dynasty":"宋","author":"苏辙","text":"飞仙不返周王子，重阜相连少室孙。夜静笙声兼鹤下，回看惟有故山存。青山欲上疑无路，涧道相萦九十盘。东望嵩高分草木，回瞻原隰涌波澜。一径乔林下黄叶，三山翠壁绕禅居。共君将住还归去，欲问安心知已疏。"}
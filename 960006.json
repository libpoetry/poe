{"id":"960006","title":"三月十六日为某初度十九日又赵寅仲诞辰俱在岁寒堂王先生皆为之设汤饼寅仲欲往三衢雷雨大作诸兄留行置酒为寿作诗以贺","dynasty":"宋","author":"金履祥","text":"帝遣银潢一派来，日长春老起风雷。谁知年少贵公子，俨若儒先老秀才。共作师门汤饼客，早期庭下綵衣莱。明朝又上柯山去，更问长生要术回。"}
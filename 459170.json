{"id":"459170","title":"春草歌","dynasty":"当代","author":"卢青山","text":"帝遣句芒种雨骤，发芽出叶春草绿；又使和风下九重，雨中阳下柔相拂。我知春草行游子，六合之间皆其足；殷殷天色情人思，九垓之远长相逐。天遥地阔不可尽，青青两眸相对瞩。不多富家深院色，岂舍贫者旧茅屋。覆畴染江意未穷，盈盈飞上新枝簇。天种雨草农种田，草绿丛中挥牛鞭。一年一获不稍爽，归仓语笑功如天。少年自许如春神，效春种雨何殷勤。独笑种树应齐檐，年年雨尽嗟天干。何得化身为此草，得雨得日嘉春颜。"}
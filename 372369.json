{"id":"372369","title":"齐天乐·一从洒遍西州泪","dynasty":"清代","author":"端木埰","text":"一从洒遍西州泪，诗坛深痛知己。宝墨留存，新篇什袭，又为归装遗弃。沈埋故纸，拌赵壁真难还，楚弓长畀。散帙重逢，天人应共大欢喜。还思当日唱和，半忧时念乱，蒿目兵事。幸挽天河，终摧大，苍绝将故垒。汍澜未已。更问字人遥，悼深兰芷。迸泪幽吟，不堪还念起。"}
{"id":"820984","title":"绮寮怨 题亶素天醉楼填词图，用美成韵","dynasty":"清末近现代初","author":"郭则沄","text":"绕镜春红吹老，殢愁吹未醒。黯紫曲、乱芜残照，沧鸥影、怕近西亭。当时落霞彩笔，飘蓬久、倦客谁眼青。更几番、抹月批风，华年远、锦瑟幽思盈。惘惘懒寻暮程。伤心漫寄知音，那有琼琼，夜寂镫清。拥髻话，怕鹦听。危栏怎禁回首，诉去水，总无情。归来凤城。应怜旧苑柳，秋又零。"}
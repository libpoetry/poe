{"id":"467177","title":"五·一二汶川大地震九首 其三","dynasty":"当代","author":"陈忠平","text":"西川崩坼赖谁擎，泪雨频兼汗雨倾。遍野哀号时断续，当涂乱砾各纵横。每从国难见肝胆，要与阎罗夺死生。异日功碑云岭立，何尝一一勒其名。兰因絮果莫能凭，十万巴山兀自倾。往事如尘吹易尽，馀腥经雨洗难清。幸知高峡暂无恙，毕竟苍天尚有情。华夏殊多医国手，劫痕抹去又承平。行行将别奈何桥，十四亿人同折腰。痛化悲风翻素缟，情凝长笛动青霄。半旗始为苍生降，热血终教万劫销。天国梦魂通故国，勿劳更藉楚辞招。"}
{"id":"1236124","title":"今我不乐三章章五句","dynasty":"元","author":"张翥","text":"今我不乐思故山，虎豹盘踞愁难攀。岂无壮士藏□间，谁能西乡发一矢，畏途如此何由还。鸱鸮夜鸣兮天似漆，烟际争头小星出。破窗无灯望白日，东方未明起揽衣，风雨何来忽萧瑟。月白西南星宿稀，巷无行人蝙蝠飞。步檐萧萧露沾衣，目断天涯遍芳草，王孙不归春自归。"}
{"id":"1112472","title":"定风波令/定风波","dynasty":"宋","author":"张先","text":"碧玉篦扶坠髻云。莺黄衫子退红裙。妆样巧将花草竞。相并。要教人意胜于春。酒眼茸茸香拂面。□见。丹青宁似镜中真。自是有情偏小小。向道。江东谁信更无人。西阁名臣奉诏行。南床吏部锦衣荣。中有瀛仙宾与主。相遇。平津选首更神清。溪上玉楼同宴喜。欢醉。对堤杯叶惜秋英。尽道贤人聚吴分。试问。也应旁有老人星。"}
{"id":"459413","title":"十月二夜行二十七栋旁见桂","dynasty":"当代","author":"卢青山","text":"秋风送清寒，桂香播微暖。趿鞋行道边，忽忽心有眩。细觅夜中树，密叶隐幽坎。蝉蟋鸣相护，萤光静相转。欲呼明月出，为我照清婉；无使天中姿，弃落荒茅贱。久欲断俗怀，今岁情忽软。竟如十七女，对花屡泪泫。枯木随处是，我心惭道远。不见此粲者，开落亦冷淡。"}
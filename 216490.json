{"id":"216490","title":"化城阁·曾宫凭风回","dynasty":"宋代","author":"王安石","text":"曾宫凭风回，两岸闻锺声。百里见秋毫，构云有高营。化城若化出，仰攀日月行。像视大江奔，众山遥相迎。大江蟠镶根，旋流自成浪。却略罗翠屏，秀色各异状。楞伽海中山，迥出霄汉上。中有不死庭，天龙尽回自。惜哉不得往，侧坐渺难望。拥掩难恕宥，意欲铲叠嶂。登临独无语，一望一怊怅。忽忆少年时，孤屿坐题诗。空怀焉能果，唯有故人知。"}
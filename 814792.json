{"id":"814792","title":"书院内小斋花草去年所手植也今又重开感而赋之","dynasty":"清","author":"金朝觐","text":"今年花是去年栽，两度花期两度开。寒去暑来时物改，年年底事看花来。香国迟留方作客，芳园寥落最伤春。我来恰入东风律，花信犹知识故人。掩映东墙接绿阴，重门不启碧苔深。偷閒只合窥园去，恐负黄花一片心。人不怜花花自怜，夙根不断又鲜妍。花神再度生香意，认取前身结后缘。"}
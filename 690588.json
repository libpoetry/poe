{"id":"690588","title":"丙子元夕奉怀陆岱瞻明府","dynasty":"明","author":"张萱","text":"春宵钟鼓报新晴，四镜弦歌即武城。单父鸣琴花万树，平津开阁酒千觥。银河清浅玉绳直，铜漏迢遥斗柄横。月色灯光应少避，文星高傍鹤峰明。万斛春光月满棱，琴堂静湛玉壶冰。传柑昔日承恩赉，卜茧今宵喜岁登。上帝宠绥三界福，神君散作万家灯。火莲燄吐四天满，福曜中天紫气凝。"}
{"id":"698137","title":"和邑侯谢镇宇归途见寄二诗","dynasty":"明","author":"饶与龄","text":"三载与君雅盍簪，当筵倾酒救焚林。啸风吟月归荒径，流水高山孰听琴。见愠讵消群小慝，赠攀聊表野人心。挂帆远趁西风蚤，惊看天香落碎金。歌罢阳关雁唳秋，一担书剑载轻舟。栖衡漫说花迷目，把镜宁甘雪满头。公论自存儿卒口，明扬应系庙廊忧。何时樽酒金台上，促膝诗章共唱酬。"}
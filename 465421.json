{"id":"465421","title":"太平欢 喜颂北京和平解放九周年纪念日","dynasty":"当代","author":"李济深","text":"当年今日，看红旗、升上天安门阙。摧毁千年封建垒，兵刃未沾点血。箪食壶浆，秧歌腰鼓，霄汉欢呼彻。风从遐迩，和平功昭前列。喜自奠定邦基，人民民主，创造新中国。勃勃东方新气象，岁岁河山增色。琼岛春融，金台日丽，宏拓升平业。同声歌颂，神京昌盛无极。"}
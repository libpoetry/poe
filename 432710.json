{"id":"432710","title":"临江仙 咏昭君","dynasty":"近现代","author":"林梦周","text":"一别汉家宫阙远，梦魂飞越秦关。丹青识得旧容颜。莫须爱惜，征戍几曾还。掖苑三千如玉貌，韶华虚度等闲。当时若不嫁呼韩。瑶台月下，带笑可相看。回首胭脂零落处，西流海水悲鸣。琵琶马上调难成。断丝枯木，犹自胜人情。枉说深恩同雨露，画师恁识倾城。悔无金赠误平生。君皇信重，始觉妾身轻。"}
{"id":"1237428","title":"忆别青岩翁归进江上橹书札未相忘岁月遽如许山长春树深地阔云涛阻诗筒杳不来今雨非旧雨","dynasty":"元","author":"黄溍","text":"仙华几千仞，峻绝临紫清。天坛瑶草合，石穴阴风生。踆踆杖屦末，眷眷丘壑情。幸有一夔足，雅歌续遗声。前修遂不作，良友孰我同。兀坐守章句，独学无全功。徒操五色笔，随人画虚空。悠悠感存殁，惆怅百年中。"}
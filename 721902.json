{"id":"721902","title":"送歙人罗子浮山还潨溪兼寄令母舅汪子栗亭","dynasty":"明末清初","author":"屈大均","text":"潨溪知不远，十里即潜溪。一水连甥舅，参差烟树西。宅因黄岳好，才与外家齐。此日白云际，郗公何处栖。罗浮为姓字，汝亦一罗浮。白岳不归去，孤云安所求。能诗如舅氏，过我此炎洲。未有瑶华报，离居黯欲愁。为我持书札，殷勤致渭阳。明春木兰楫，同至越王乡。自首此相待，狂歌殊未央。平牛我知己，情是栗亭长。"}
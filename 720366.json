{"id":"720366","title":"满江红 题金治文秋林诗思图，和陈伯驺韵","dynasty":"明末清初","author":"钱肃润","text":"秋水盈盈，几回望、海流川曲。谁道是、臣之居也，非舟非屋？之子在焉呼不出，人遐尚喜音毋玉。待书成、万卷映缥缃，登芸局。何必种，王猷竹？何必采，陶潜菊？但枫林欇欇，声和琴筑。醉后厌寻槐穴蚁，梦来懒覆蕉湟鹿。任悠游，永日以忘年，唯君独。"}
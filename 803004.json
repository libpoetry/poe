{"id":"803004","title":"桂枝香 戊午初度，呈刘少钟原","dynasty":"清","author":"唐芑","text":"鬓霜堆白。竟浪寄萍踪，他乡旅食。玩月才过节后，恰逢今日。栖迟却在鄘南地，想金台、去秋此夕。主情深重，绮寮酒醴，银灯肴核。叹马齿、忽加又一。更剪烛西窗，数敦前席。椒醑盈樽，醉我衰颜生色。人生满百无多见，已年同、陈情李密。雨声廉外，蛩声榻畔，枕酣忘客。"}
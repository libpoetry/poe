{"id":"238553","title":"园中读书·南楼幽帘虽粗适","dynasty":"宋代","author":"高斯得","text":"南楼幽帘虽粗适，犹嫌尘务妨閒逸。读书老圃四无大，啼鸟落花春寂寂。试垂修绠汲义泉，更把长才斸玄窟。已无俗物败人意，犹有睡魔入吾室。且须时擎看山脰，不妨暂著穿花屐。君平身世两相弃，韩子老大百无益，但愿残生更几年，了我床头二三策。"}
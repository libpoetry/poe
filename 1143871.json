{"id":"1143871","title":"南山寺潇洒阁呈川无竭二首","dynasty":"宋末元初","author":"方回","text":"独骑瘦马破枯苔，要与高僧共茗杯。山阁云晴天上□，□帆潮紧日边来。藤阴树影东西缺，野色秋光左右□。□□中间无障碍，豁然宇宙一灵台。每从水际上山巅，历磴攀梯欲到天。北岱南嵩前后阁，东吴西楚去来船。诗牌字没先朝藓，梵磬声飘下界烟。□□登临定分首，不知重会是何年。"}
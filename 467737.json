{"id":"467737","title":"思远人五首 秋吟","dynasty":"当代","author":"崔荣江","text":"明月随人移影步，篱下看花去。记君曾折取，斜拈香朵，扶鬓和钗著。今年独作秋风赋，已是断肠句，若这等别离，惹相思泪，何若共朝暮。曾与青衫牵袖舞，私下将心许。纵江河水断，苍山崩缺，无悔与君侣。缘何折却双飞羽，孤独加凄楚。恨不嫁那时，天涯海角，朝暮萦肠苦。微露莹莹阶上浥，湿了长裙褶。又徘徊不去，聆听蛩语，疑似故人说。经年没有他消息，憔悴侬颜色。怎也不由人，偏生清泪，滴在秋风夜。一曲幽弦弹岁老，黄叶飞秋陌。离鸿杳羽，行舟停橹，水远恼孤客。笺书无寄存如册。砚里干松墨。便写就新词，怎生相寄，念来伤心脉。肩瘦衣宽身觉冷，孤独堪收拾。灯花剪影，菱花照鬓，几缕若秋荻。秋池愁满无间隙，又向心头滴。念客里天涯，转蓬还落，哪家人相识。"}
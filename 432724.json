{"id":"432724","title":"朝台","dynasty":"近现代","author":"罗元贞","text":"莫问峰头几日还，工馀策杖任盘桓。敢辞到处高低路，最爱迎人远近山。遥望故园连大海，环瞻祖国拥雄关。始知坐困书城里，不及舒眉云水间。拔海三千亦两千，穿云小径自绵绵。五峰耸起如巨掌，八水分流化万泉。百草百花齐解放，宜晴宜雨尽争妍。惟馀一事真堪惜，采药名山识未全。"}
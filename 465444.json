{"id":"465444","title":"木兰花慢 4月春假，与诸生游马江头","dynasty":"当代","author":"黄兰波","text":"际清明节近，偕童冠，作春游。趁花事未阑，莺声犹脆，绿满江洲。如油，平堤涨渌，弥望碧，绣错遍田畴。风物芳菲霞绮，江山信美迎眸。中流，一群小弥猴，兴发啭歌喉。唱救亡新曲，激昂凄楚，危涕殷尤。冠雠，辽阳万里，莽烽尘，失地几时收？飞幕危巢警燕，夕阳如血归舟。"}
{"id":"278324","title":"十二时·呈马公愚先生","dynasty":"现代","author":"沈轶刘","text":"永嘉东，早时人物，书画传家双马。割雁荡晴云如赭，迸作琉璃仙瓦。二百年来，十三朝外，烂食牛心炙。初地阔、踏破龙湫，碎捣两灵，偷看天花狂洒。孤屿边，江声团梦，绣出荒荒原野。树老蒸霜，葩新酿露，斗室香垂灺。力透夸纸背，一炉汉秦能冶。记曩游，南中行卷，丽水轻舟曾泻。几度怀恩，琴丝飘雨，敛辔逢君下。墨寿方未既，春镫太平谁写。"}
{"id":"836078","title":"高阳台 西园春览，三月廿一日","dynasty":"清末民国初","author":"郑元昭","text":"晓气体吹香，东风送暖，西园闲遣芳辰。京国看花，今年恰趁浓春。碧桃初放新杨嫩，步长堤、草色匀裙。甚多情、小蝶伶俜，偏好随人。日斜更上层楼望，叹前朝遗迹，画栋生尘。何似青山，依然槛外长新。艳阳时节须行乐，约重游、莫厌来频。漫逡巡、如此沉吟，可少清樽。"}
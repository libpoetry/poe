{"id":"468080","title":"小秦王    忆往事   (五首)","dynasty":"当代","author":"蔡淑萍","text":"西出阳关十七年，何期万里一朝还！雪山大漠多情思，见惯苍茫心自宽。春风几度到天涯，荒地新开学种瓜。狼食狐偷经夜守，苇棚篝火月如纱。漠漠彤云蔽日光，唯闻牧犬偶汪汪。羊儿扒雪觅衰草，我拾枯枝烤冻馕。赦书一纸到穷边，三尺讲台执教鞭。室陋如斯干打垒，春风化雨正潺潺。一旦南归洗客尘，蜀中三月草如茵。回眸犹念关山道，塞上何时柳色新？"}
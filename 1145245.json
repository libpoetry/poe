{"id":"1145245","title":"老君十六变词 其十四","dynasty":"隋","author":"无名氏","text":"十四变之时。变形易像在金卫。沙门闱城说经偈。至著罪人未可济。胡人闻之心恐怪。将从群党来朝拜。叩头悔过求受戒。克肌克骨誓不退。烧指练臂自盟誓。男不妻娶坐思禅。死为尸陁喂鹰鹯。迁神涅槃舍利弗。骨得八百升散诸国。如此迁达离烦欲。苦身求道立可得。"}
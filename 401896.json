{"id":"401896","title":"访丘东来烈士陵园故居又三首","dynasty":"民国末当代初","author":"聂绀弩","text":"锄锹旗笠县圩村，夜半枪敲地主门。陆海丰人红一姓，斯巴达族战为魂。风流骏骨无抔土，铁打钢肠有泪痕。二十余年我何在，输君后起以文存。抛却南山一敝庐，左提枪杆右携书。几曾天下文章伯，肯是沙场怯懦夫。游击战中遭遇战，一头颅博万头颅。人间换后江山美，愁绝国殇不可呼。拥笔千枝又万支，满怀革命战争诗。犬儒惜墨如金处，虎将涂鸦以血时。连长所遭唯苦斗，队员通迅有雄姿。生前小说杨无敌，死后梅花史督师。"}
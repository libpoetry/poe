{"id":"144056","title":"又次程嘉定·鼎戒少汁熬","dynasty":"宋代","author":"洪咨夔","text":"鼎戒少汁熬，琴忌大弦急。人惟广斯胖，道亦巽者入。身行栈百折，目送塔九级。今日觉昨非，与过宁不及。我池鱼洋洋，我牧牛湿湿。何能苗助长，但勿井多汲。砚蜍清晓冰，瓶笙永宵泣。炊冥儿欢呶，酿恶婢羞涩。家山薄言归，田舍随意葺。君看十八侯，谁数达与吸。"}
{"id":"844670","title":"游慈恩寺登雁塔次顾亚蘧韵二首","dynasty":"清末民国初","author":"夏孙桐","text":"跨穹危磴出林端，回首青门夕照残。大地风悲殊未息，长安日近且相宽。哀鸣到处怜鸿泽，羁旅经年感虱官。百二山河空阅世，却看直北路漫漫。似掌秦川辨广轮，淩风郁抱一为伸。西驰欲逐虞渊日，东去真扬沧海尘。题碣茫茫千佛梦，看花草草再来身。瑶池咫尺停鸾驭，好护郊原万树春。"}
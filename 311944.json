{"id":"311944","title":"念奴娇·游南岳并序","dynasty":"现代","author":"刘家传","text":"凌风掣电，喜行健、又历阶梯游目。老去情怀犹旖旎，俪影翩翩相逐。峰逼天高，云延海阔，境界无拘束。点烟杯水，几疑仙梦重续。却想唐宋诸贤，策筇酬唱，徙倚多枨触。此日时清秋气爽，我辈共擎吟纛。南岳飞青，洞庭浮白，岳麓摇湘绿。江山入画，与君同谱新曲。"}
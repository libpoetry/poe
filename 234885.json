{"id":"234885","title":"和酒歌·安得镜湖分一曲","dynasty":"宋代","author":"赵希逢","text":"安得镜湖分一曲，宁可不受千钟录。百年三万六千场，认取醉乡去路熟。猖狂莫学少年时，身心早已偃鼓旗。速营糟丘防老境，无行不与相随。忘形孰主又孰客，江上清风山间月。把杯对影又即吾，我与风月难一阙。瘠来更涉小小园，壶中胜赏真有天。酒池不怕深似海，探春日日掉{左舟右光}舡。愁肠任待纷千缕，一醉不积压手欲舞。转悲成欢瞬息间，功用神圣捷如许。困来不管玉颓山，只恐朝酲欲析难。凭虚直向昆仑上，坐看惊涛飞去帆。"}
{"id":"211637","title":"昔游诗·天寒白马渡","dynasty":"宋代","author":"姜夔","text":"天寒白马渡，落日山阳村。是时无霜雪，万时砚奔奔。外旃吹已爱，内纩冰不温。吹马马欲倒，吹笠任飞翻。不见行路人，但见草木蕃。忽看野烧起，大焰烧乾坤。声如震雷震，势若江湖吞。虎豹走散乱，麋鹿不足言，夜投野店宿，无壁亦无门。此行值三厄，幸得躯命存。明发见老姊，斗酒为招魂。"}
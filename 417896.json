{"id":"417896","title":"金缕曲 六十自寿","dynasty":"近现代","author":"宋词","text":"百念而今已。太匆匆，繁华过眼，流年似水。难得此生江南老，总觉一身如寄。经多少风风雨雨。换骨不成心未死，看兴亡人在斜阳里。荣与辱，俱忘记。文章事业浮名累。到头来，梦中楼阁，眼前儿女。难尽余欢杯中酒，相伴药炉烟气。数海内几人知己。续罢秦淮风月卷，抛心神追忆生平事。笔在手，永不止。"}
{"id":"466108","title":"病归临湘即事三首 车中书所见","dynasty":"当代","author":"卢青山","text":"昨插新秧今稻熟，农家生意最匆忙。秋才落地山山瘦，菊已遮天漫漫香。倘有洛阳田二顷，岂辞牛背笛三光。栽瓜猛忆桥南树，泪与尘灰满面庞。吾衰甚矣如枯叶，老姐命余背此亨。一竖一横神十字，晃来晃去命三生。路中南北悲人诧，皮里春秋热自焚。漫说此中滋味苦，解嘲一作雨淋心。两笑盈涡慈老姐，一秋到骨瘦青山。嗔加薄骂询缘故，“酒与清愁敌肺肝”。锅里落汤鸡烂炖，杯边啅食狗蛮缠。嗟余尚有廉家腹，谁使赵家使使探。"}
{"id":"163399","title":"入都一年科舍馆五午宴了后得杨园宁屋僻远市","dynasty":"宋代","author":"程公许","text":"渎江万里来，武林一年客。飘摇无定棲，一一得安宅。委共远尘嚣，八窗耿虚白。冰曹省造请，公退味禅寂。乃者赤熛怒，横为闾井厄。羁贫幸我贳，安坐有惭色。侯门意睥睨，府檄加峻迫。他皇补衣被，包裹到书册。曲台许借居，虚堂暂休息。砌蛩伴宵吟，树鸦趣晨汲。随寓亦足如，一枝更须择。是身如浮云，何所为定迹。顾怜性梗野，雅嗜祗泉石。陈力怯荷殳，康屯况无策。强颜杂班缀，颇觉非本色。时清早得归，永愿守蓬荜。"}
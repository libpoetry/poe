{"id":"252713","title":"锁窗寒·七夕闺思","dynasty":"现代","author":"林修竹","text":"凉月半钩，玉阶露冷，银河星莹。无限秋思，此日此情难定。看牛郎、今宵鹊桥，云衢鹤驭鸾骖迎。似新婚久别，旧欢重聚，双双俪影。那更。栏干凭。正蟢网难成，绿窗幽靓。多磨好事，恁比神仙光景。尽日来、会少离多，盈盈一水双星耿。几怀思、几次丁宁，河汉依然梗。"}
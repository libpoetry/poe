{"id":"829942","title":"赖公蓝田开七秩觞咏诗敬贺四首","dynasty":"清末近现代初","author":"薛昂若","text":"祖居福建久推崇，卅载来澄作寓公。本是宝山堂望族，绵绵德泽旧家风。少孤为客效疆场，历尽风霜苦备尝。北辙南辕无定迹，精神尚武立奇功。谈兵虎帐话青年，气概豪雄赋自天。驰马暇时还试剑，好将壮志著先鞭。煌煌封典表功臣，优奖频加宠及身。兰玉森森能济美，得收佳果證前因。"}
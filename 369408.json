{"id":"369408","title":"绛都春·题软红蕉景","dynasty":"清代","author":"杨葆光","text":"閒床寂静。恰人海逗留，风凉梧井。离绪大难，秋月如圭牵情甚。邯郸谁借黄粱枕。犹自问、蓬莱仙境。软红尘里，何人细写，者般真性。清沁。诗人仲若，乍鹂吹听罢，倚栏高咏。丽句藻词，无限温柔风人韵。如闻一曲婆娑引。记历历、当年清景。与君留取新图，雪蕉照影。"}
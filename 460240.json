{"id":"460240","title":"沁园春","dynasty":"当代","author":"卢青山","text":"山水之间，雨晒之间，乃吾一亭。看清风朗月，辄思玄度；停云归鸟，最逊渊明。酒减腰围，诗煎肺角，变入清商满地声。寒梧外、有迷秋三径，忆夏孤萤。摇头一笑休宁。看随涨随低水百平。况催年二鬓，犹非种种；嘲人众鸟，尚似欣欣。听雨深宵，排棋短日，更觅馀怀揖砚兄。求唯一、要庄生小帚，细扫狂痕。"}
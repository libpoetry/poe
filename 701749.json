{"id":"701749","title":"元夕和东桥二首","dynasty":"明","author":"黄衷","text":"暌月□□每彻宵，十年心迹向寥寥。闭门只怕梅花冷，怀土方怜棣萼遥。总有春醪期客至，已无灯疏背人烧。丽谯南去官桥外，一道笙歌淡淡飘。红纱珠络艳良宵，谁念穷檐锁阒寥。自有将军传捷到，不妨朝士踏歌遥。谁家笛谱因风得，何处炉烟傍月烧。书客短檠堪独赏，玉壶长漏雪花飘。"}
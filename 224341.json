{"id":"224341","title":"慰陆子顺偶","dynasty":"宋代","author":"陈深","text":"岁晏登禹陵，山水清游从。迦用舣西湖，壎篪谐伯仲。旅窗灯焰青，炊白感幽梦。绝统闻遗声，据藜发衰恸。重怜游子情，惧乏尊意奉。凄风动虚幌，斜月照飞陈。芳胶解钿朵，流尘昏翠凤。荀香怅未歇，潘诗应屡讽。孤灶骇衰鸣，离禽感幽哢。蒙庄亦何人，傲倪自惊众。遗情信良难，至理堪折衷。"}
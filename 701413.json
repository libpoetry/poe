{"id":"701413","title":"柏子漂","dynasty":"明","author":"黄廷用","text":"丰山迤逦来何许，山下一潭广且深。中有五龙能作雨，旱时三日洒为霖。当年驻跸多神贶，昭□祠宫出帝心。宸笔奎文光汉碣，共传柏子是桑林。昔人传此蟠龙地，龙德正中不少留。夹日翔云飞太液，乘雷兴雨润芳洲。恩波岁及三千界，神彩宵悬十二楼。欲荐蘋蘩何所问，一泓秋水古祠头。"}
{"id":"822467","title":"台城路","dynasty":"清末近现代初","author":"周岸登","text":"虬柯菭蚀金源字，风烟四朝惊换。?象山河，枝悬日月，曾入宸游清撰。霞轩雾卷。更黛拂天眉，镜平波面。露掌潜移，为谁铅泪尚偷泫。承光仪制最古，试娲皇妙手，勤补圆殿。设蕝频更，然藜半烬，赢得南郊麟楦。铜台恨远。怕倚沼仙蕖，未秋红变。泣尽琼瑰，涉洹归梦短。"}
{"id":"467301","title":"山中咏事四首 斫藤","dynasty":"当代","author":"陈振家","text":"世上唯君手最长，借肩上窜近狓猖。可怜身骨纤微甚，小试柴刀已仆僵。白刃临头是汝灾，刀光如练扫将来。风声过处纷纷落，浩劫当前无美材。自是昂昂一栋梁，巨灵摇撼也难伤。奈何谗齿深销骨，来去喳喳立见亡。一本一株皆药琛，需时遍地漫搜寻。为因错托投生处，剪弃谁留怜悯心？"}
{"id":"450128","title":"鹣鹣曲","dynasty":"当代","author":"崔荣江","text":"京畿驱车三百里，送伊何忍燕山止。伊身一日到东南，遗我相思犹半死。尚存少许醉不醒，恹恹熬干案上灯。倩梦随人共明月，鬓旁替尔缀红英。痴迷应属莺儿语，但解莺声作我声。残烛灰心留几许，喧阗击牖忽风雨。鹣鹣湿羽有悲音，两翼沉沉不堪举。瞿瞿隙风曳冷纱，梦醒依旧独孤花。犹伤梦断缠绵处，未许伊家是我家。更惊千里有鱼书，重病春楼发不梳。道是病从心上起，使人郁郁不能舒。怨是君心活似水，春来处处浇红紫。荒唐虽杳塞边云，亦写君情如薄纸。枉费侬心痴几年，相思茹苦暗明妍。花开花谢三千日，半数长宵未熟眠。若识檀郎多孟浪，何为死守一花田。卒读喑声言不得，颜容顿失平常色。满肠愧悔负香心，朝朝自省思到黑。未诩平生侵白壁，也留肝胆人不易。浑成羽翼待扶摇，根骨虽轻堪自惜。自古多情多白首，好花终做他人妇。十年一锁闭心门，管甚塘莲和岸柳。最恐浑眸看不真，镜花误作梦中人。余生托付巫山雨，回头仍是满衫尘。偏逢春雨润苍苔，南雁乘霓向北来。谁鼓东风推我户，蓬门今始向人开。应是前生相久违，今生再续燕双飞。潇湘有此花开日，情泪无由湿竹衣。两心一系红绳上，海角天涯耽渴望。恨未修身八百年，腾挪万里凭锡杖。灵山锡杖自欺云，从此千山不可分。南北何劳青鸟意，相思时候便殷勤。三月温凉生碧草，杏花开处桃花老。我拈落瓣捣胭脂，为尔描来妆正好。直面红颜终有时，前生早已两相知。伊人莞尔初烂漫，恰似东风第一枝。一枝斜倚软无力，纵是男儿也久痴。忐忑心敲频似鼓，清灵眸澈漾如池。相约来生忽相问：侬颜憔悴可轻离？但誓肝肠非重色，柔情一样堪倾国。剖心可鉴血殷殷，且上莲台经佛识。东有莲台曰鼓山，石阶千百路回环。白云停落嶒崚顶，古寺存碑刻涌泉。急赴珈蓝燃愿炷，佛前暗许心中诉。此时同谶作鹣鹣，河汉无涯当共渡。你是花来我是叶，枝头共赏双飞蝶。秋来萧瑟历霜死，也瘗泥尘眠一穴。忘川难渡水泱泱，彼岸花开染绣裳。缘记生前花下事，横眉不饮孟婆汤。三生石上盟犹记，为甚如今浑不识？猜忌无端聚眉尖，酸酸化作腮边泪。莲花佛座尚琼琼，春事劫灰历死生。镇日哀哉愁肠断，谁人还信人间有真情。"}
{"id":"264718","title":"真珠帘·巴山春兴，和介民翼民韵","dynasty":"现代","author":"王用宾","text":"缙云山下嘉陵路。记三度、骀荡春风来去。吹皱万花红，洒绿千溪树。天外九峰开锦障，更罗列、斜阳堆处。仙府。听琳宫梵呗，顿寒吟绪。何故。便尔萧疏，问人生百岁，狂欢几许。昨日正芳菲，转眼愁风雨。多少江山瓯脱地，待秀句、担当弥补。无伫。倘一时兴会，流传千古。"}
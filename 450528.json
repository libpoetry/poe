{"id":"450528","title":"高阳台四首 其四 那天停电，有人街角弹吉他","dynasty":"当代","author":"崔荣江","text":"灯火千家，星星点点，人间天上交辉。走过长街，堪怜孤影相随。身为异客无相识。恁迷惘、攒上愁眉。妒还生，帘后温馨，暖与阿谁。突如一口呵明灭。弄浮华云散，黯了东西。暂且公平，光明不独人私。尔于街角幽幽里，破吉他、弹也歔欷。拍声中、想早些些，下次轮回。"}
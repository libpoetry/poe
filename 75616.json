{"id":"75616","title":"雨霖铃·金莲七朵","dynasty":"元代","author":"宋德方","text":"金莲七朵。自甘河等闲参破。丘刘谭马，孙王郝太古，许来同坐。两个披毡真侣，更漏泄、祖师因果。绽玉蕊、万朵齐芳，香满人间瑞烟锁。天元甲子休空过。正群仙出世交相贺。全真户牖深奥，端的处、要忘人我。枝派后分十九，住丹台、姓字名播。功与行，但欠丝毫，上界未容我。"}
{"id":"107500","title":"驿马叹·铁陈突万人","dynasty":"元代","author":"方回","text":"铁陈突万人，{上西下之}驾行九轨。圣门称其德，成功亦云伟。嗟尔驿骑者，售身堕泥滓。朝才南一程，夕又北百里。鞭走不暂停，脊背作疮{疮仓换胡}。尔生既无知，尔死然后已。盐车未为甚，敝帷无复拟。惟人役万物，致用期为美。用之失其所，益此即损彼。服牛利播种，鑽龟卜休徵。牛龟何不幸，为人谋何矣。释氏欲无生，厥意殆见此。奈何说轮回，眩俗滋谲诡。人畜互相为，万万无此理。皮毛受困苦，王侯享华侈。谓皆前世事，夙业之所使。我独谓天性，岂各私一己。生囿形骸间，死散虚空里。性同质不同，窜易乌有是。爱人而爱物，人当近仁耳。使其一不爱，何惜一马列死。我赋驿马篇，哀歌有深旨。"}
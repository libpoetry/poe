{"id":"720621","title":"凤箫吟  赠李孝先新婚","dynasty":"明末清初","author":"屈大均","text":"婿和翁、冰清玉润，翩翩丽藻还同。最娇梅福女，月华才貌，正喜早乘龙。恰当春禊候，浴桃花、持赠兰红。作好会鹣鹣，碧箫响彻烟空。香风。画楼吹处，锦笺斑管，分赋匆匆。一双如绛树，一声歌两曲，莫辨雌雄。凤凰飞复止，小比肩，长日房栊。与沈氏，青霜爱子，金粟连丛。"}
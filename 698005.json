{"id":"698005","title":"癸酉秋苦雨","dynasty":"明","author":"赵完璧","text":"带雨閒云西复东，朝昏巫女意匆匆。蓬瀛望绝连天雾，湖海波翻蓦地风。临水花涵青镜里，看苔人在翠帷中。炊珠爨桂秋将晚，秪有题诗兴未穷。天空石破偶惊猜，逗漏鸿泉海国来。长昼翻盆迷白日，连宵注瀑斗狂雷。三旬水潦无馀地，八十年来未见灾。老插渔竿閒卧处，中原点检济川才。"}
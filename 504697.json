{"id":"504697","title":"中秋瑞龙寺玩月","dynasty":"明","author":"郑潜","text":"年年今夕是中秋，今年今夕月几望。又向龙山玩月明，恨不此时登百丈。百丈峰头天宇宽，桂树婆娑风雨寒。嫦娥冰奁未全启，神仙宝盖遥相看。羽衣乐奏流霞宴，六六洞天光作殿。欲伴群仙捧寿觞，绝壁丹崖路如线。山僧有酒浮金波，已?一醉同高歌。明朝归去还对月，百尺楼中秋更多。"}
{"id":"684919","title":"题沧洲野堂卷","dynasty":"明","author":"王恭","text":"白沙门外水粼粼，懒漫还宜漉酒巾。华发任随风叶冷，远心惟与海鸥驯。秋经泉石偏多梦，老向丘园有几人。闻道壶觞仍爱客，风流能待布衣贫。大堤深树绕高原，渔榜蒹葭接远村。江上只留三亩宅，人间不记五侯门。青林白鸟闲书幌，细雨飞花送酒樽。?得相逢乘一醉，故园山水也忘言。"}
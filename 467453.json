{"id":"467453","title":"独斟","dynasty":"当代","author":"姚佳","text":"恍然姑射仙，天目月初圆。吾道浅深浅，物情颠倒颠。老来常独酌，春去莫相怜。彭祖臻无极，何居八百年。长时醉一觥，不屈岂其卿。涉世唯忘我，浮生最忌名。草生三秀净，衣赋六铢轻。青牛西渡去，传与李长庚。何当役鬼神，自笑太因循。白马原非马，女人焉是人。复开阮氏酒，来洗庾公尘。寝止休拳足，小船容欠伸。市虎任他休，黔驴彼伎犹。寡人宁有疾，杞国本无忧。其一切诸相，此南瞻部洲。若解揩摩法，随处即丹邱。"}
{"id":"453250","title":"惜红衣秋扇惠赠白石词意图久矣，甲午仲夏余闲来玩赏似有所得，勉力跬步前贤以达谢忱","dynasty":"当代","author":"张力夫","text":"傍柳千丝，寻香镇日。浸涵风力。数点峰遥，扁舟寄澄碧。莼鲈梦久，应暗叹、江湖为客。寥寂。谁共老仙，接清商声息。天街绮陌。连岁经春，繁花斗名籍。丹青自适郡国。守京北。解得饮霞餐露，别话晚蝉行历。候暑消霜降，分一斛间山色。"}
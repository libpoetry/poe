{"id":"834069","title":"忆旧游 申浦访雪，贞校书闻已玉容有主，赋此寄何诗孙","dynasty":"清末民国初","author":"易顺鼎","text":"向银缸唤酒，锦瑟裁诗，万感依前。绿叶成阴早，算寻春有例，又误樊川。凌波旧鸾辞袜，湘梦悄难圆。负一镜芳悰，一镫茜影，一箭华年。丁帘。隔春远，料嫁后云英，瘦损谁怜。寄语君翻慰，胜青琴吊月，紫玉埋烟。闹红单舸何处，吹笛嫩凉天。听唱到吴娘，潇潇暮雨来系船。"}
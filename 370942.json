{"id":"370942","title":"台城路·留宿张龙威艺舫同话丁卯旧游有感用前韵","dynasty":"清代","author":"厉鹗","text":"重来君有搀先卜，灯唇昨宵如语。问讯东湖，年时柳色，犹剩烟中残缕。英游俊侣。叹范蠡船遥，黄公垆阻。一曲南庄，更无人过白云坞。乾坤总成逆旅。化儿多戏剧，颠倒谁谱。风掩閒门，冰凘老砚，绝代空吟贫女。淹留未许。早岁晚天寒，又催津鼓。别梦依依，小楼窗日吐。"}
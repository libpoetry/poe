{"id":"307606","title":"水调歌头·适之将去绮城，书此赠之","dynasty":"现代","author":"杨杏佛","text":"三稔不相见，一笑遇他乡。暗惊狂奴非故，收束入名场。秋水当年神骨，古柏而今气概，华贵亦苍凉。海鹤入清冥，前路正无疆。羡君健，嗟我拙，更颓唐。名山事业已分，吾志在工商。不羡大王声势，欲共斯民温饱，此愿几时偿。各有千秋业，分道共翱翔。"}
{"id":"562584","title":"南京给事中童志昂和李商隐无题诗韵南京诸公多和之意盖有寓间出命予属和予村学究也不能外题以为诗姑咏史以复之 其一","dynasty":"明","author":"丘浚","text":"大雅无人继古风，周家辙迹一朝东。越裳白雉音尘绝，庸蜀金牛道路通。乌首百年终不白，宫烟三月尚馀红。淳风死去无回日，天下纷纷类转蓬。"}
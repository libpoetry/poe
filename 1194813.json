{"id":"1194813","title":"添酒中六咏 其二 酒龙","dynasty":"唐","author":"陆龟蒙","text":"铜雀羽仪丽，金龙光彩奇。潜倾邺宫酒，忽作商庭漦。若怒鳞甲赤，如酣头角垂。君臣坐相灭，安用骄奢为。景山实名士，所玩垂清尘。尝作酒家语，自言中圣人。奇器质含古，挫糟未应醇。唯怀魏公子，即此飞觞频。叔夜傲天壤，不将琴酒疏。制为酒中物，恐是琴之馀。一弄广陵散，又裁绝交书。颓然掷林下，身世俱何如。"}
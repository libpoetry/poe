{"id":"165953","title":"阎子常携琴入村","dynasty":"宋代","author":"晁补之","text":"阎夫子，通古今。家徒四壁犹一琴，今年二月雨霖霪。喜君垄麦如人深，屋间幽默咸池音。高山流水我非听，听我说君辛苦吟。薛老村西十里地，旱日燎原无柳林。芒鞋曳杖逐镰笼，当午未食饥烧心。芸芸麦田翻黄波，蝻虫盘穗如蜗螺。麦未收打催种豆，屋下迹少田间多。阎夫子，时我过。我与夫子良同科，四体虽勤口餔众。煮豆然萁穷奈何，人谓君琴语辛苦。此曲无乃伤天和，君不见夫子宋围不糁犹弦歌。"}
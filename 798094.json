{"id":"798094","title":"沁园春  冒天季五十书赠","dynasty":"清","author":"陈维崧","text":"慷慨悲歌，旁若无人，进君一觞。更四弦入破，声哀以思，三更被酒，臣醒而狂。末路崎岖，旧游零落，哀乐纵横不可当。生平事，曾短衣匹马，锦瑟红墙。岁华一去堂堂。又半百蹉跎黯自伤。叹醉必沾襟，是儿可念，飞而食肉，此志难忘。人道买臣，今年富贵，路鬼挪揄笑一场。重酌酒，看玉山筵上，今夜颓唐。"}
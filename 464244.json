{"id":"464244","title":"高阳台 戏侃雷鞠农驾部","dynasty":"当代","author":"魏元旷","text":"湘竹帘开，猩红毹展，低头一拜盈盈。翩若惊鸿，不同娇怯生生。眸回笑敛容光溢，答瓜年、款语聪明。证私盟。晓日高唐，可有云行。清谈放浪官袍，弛向芸香阁下，坐久妆成。故挽雏鬟，应存待字空名。衣裾雅丽环钗整，更无疑、大妇钟情。育宁馨。定见明春，两试啼声。"}
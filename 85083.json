{"id":"85083","title":"重九日·高台不可上","dynasty":"现代","author":"丘逢甲","text":"高台不可上，中有道士庵。不知何因缘，奔走善女男。上悬百尺崖，下俯千尺潭。同行各倦游，我力差能堪。兴尽且姑止，胜境非不探。滩头有村店，恰坐人两三。绿茶香盈瓯，丹橘珠满篮。是时日加午，鸡声隔烟岚。小溪何清浅，溅溅来西南。溪上读书堂，一饭秋茹甘。"}
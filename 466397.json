{"id":"466397","title":"满庭芳二首","dynasty":"当代","author":"卢青山","text":"水咽黄花，风扶老竹，暮宇回曳孤鸿。曲流迂转，难锁小船篷。酒迹诗痕正在，初回首、岭隔千重。仍遥想、云瘖雨敛，人在渺然中。孤踪。疲棹系，灰乌万点，独步深蛩。料灯焰煌煌，客满连盅。世路茶寒水逝，倩谁记、旧日相同？凄然望、明朝发处，渔火湿青穹。老柳疏蒲，萧条旧渡，不见桃叶风襟。买春赊酒，空费一年心。解了连环坠土，还化作、杜若频生。凭轻撚、痴痴寄取，寄与那家门？零丁，飘只雁，羞无信托，怕近人行。但云外残阳，淡逐孤萍。此去荒岚冷霭，须揩尽，无限啼痕。千山外、和灯先怕、特地旧情生。"}
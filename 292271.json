{"id":"292271","title":"惜红衣·夏日池荷盛开，香云弥望，载酒吟眺，每徘徊不忍去","dynasty":"现代","author":"张尔田","text":"竹坞遮尘，菱波当日。尚支秋力。梦绕回阑，依依看成碧。游蓬路渺，谁解劝、红香留客。吟寂。梁燕倦归，识经年栖息。青芜断陌。荒翠愁漪，冰绡泪堪藉。残阳似画故国。望城北。三十六鸥盟冷，输与浣纱重历。料再来何处，应老袜罗颜色。"}
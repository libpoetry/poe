{"id":"1208460","title":"汉阳拱北楼","dynasty":"元","author":"宋褧","text":"世祖开寰宇，遐邦寝甲兵。贤王违旷僻，中国慕升平。凤诏疏恩□，□□锡命荣。白茅分赤土，文组耀华缨。北极群星拱，东溟众水倾。五朝嘉笃懿，百代述忠贞。戎幕招僚佐，书帏下友生。尧仁天广大，汉道日昭明。德重心逾小，功深宠不轻。朱轩临巨镇，画戟照高闳。执玉云霄近，吟诗江汉清。苍穹秋摩鹄，碧海夜翻鲸。竹帛垂丕绩，衣冠播盛名。长歌有馀兴，谁识曳裾情。"}
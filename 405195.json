{"id":"405195","title":"望江南·咏避暑山庄七首 烟雨楼","dynasty":"近现代末当代初","author":"刘永平","text":"山庄好，烟雨护层楼。吹笛小红能荡桨，吟诗老杜泛中流。一叶木兰舟。山庄好，湖渚满芰荷。香远益清临水榭，影怜娇小束红罗。翠黛映横波。山庄好，菱渡赛江南。贴水田田风袂举，清香袅袅碧波连。笑语渡头欢。山庄好，盛世想康乾。璧合华夷联塔庙，烟笼凤阙耀金銮。万国拜衣冠。山庄好，致爽起烟波。圣祖品题挥健笔，那拉听政暗张罗。功罪究如何。山庄好，铁树喜开花。黄缕凝球迎旭日，清馨袭袂翠枝斜。圆顶缀奇葩。山庄好，四库费幽寻。避蠹芸香清肺腑，环楼水月护书林。愧未涉文津。"}
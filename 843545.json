{"id":"843545","title":"菩萨蛮 吴渔川有女娥娟、和娟姊妹，绣余吟咏，日亲书史，名门姝秀，有此雅致，词以志之","dynasty":"清末民国初","author":"奭良","text":"金门兰蕙花枝亚。东楹墁易香姜瓦。轻燕语雕梁。照人青玉光。亲闱刚退侍。偶解簪花字。绣起只微吟。不闻环佩音。玉楼连理玻瓈枕。炉香薰被光明锦。彩月透疏窗。壁平云水乡。裁诗随阿姊。得意般文史。风动半床书。步摇金鹧鸪。"}
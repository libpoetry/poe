{"id":"701116","title":"人日雨中叠前韵奉酬宗党诸耆宿","dynasty":"明","author":"符锡","text":"人日重阴挟雨寒，诗邮频仗遣忧端。吴歌中曲曾殊调，台阁山林只共看。晴旭岂无鸣鸟待，昏霾宁有毒蛟蟠。可谁吹律终调化，默睹熙熙四海欢。不惜躬耕远帝宸，南来北去几伤神。一觞自滥通闺籍，三宅渠怜在野臣。俗近鲁邹真锦里，和高元白侈阳春。会须传颂词林满，漫作风花过眼新。"}
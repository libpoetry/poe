{"id":"695085","title":"山中寄别杨少参之七闽兼怀颜侍御二首","dynasty":"明","author":"林大春","text":"京洛相逢湖海过，题诗惜别奈愁何。三川有梦频飞盖，九曲无缘听棹歌。江柳夜沾春雾湿，汀花晓拂夏云多。知君未厌清狂客，时遣音书到薜萝。忽惜旧游同病客，兹行此日复谁同。波流共挽人应老，风采独持事已空。月白鉴湖腾豹雾，天清碧海卧渔翁。祇须听尔匡时策，南岳峰头望断虹。"}
{"id":"466132","title":"十一月肖将往宁乡故里。忆予向年尝随肖归乡度岁，数日间遍饮其亲族，乃作此赠之","dynasty":"当代","author":"卢青山","text":"忆同君走千山里，处处苍崖隐虎熊。小屋欹倾松腋下，横溪断续石槽中。春醪正醉迷归路，酣梦遂醒失去鸿。此去因君劳问取，奇材飞化想成龙。君家族戚居崖穴，朴似羲皇上世人。夜话红炉柴木火，晨炊青菜藿藜羹。嗟余客醉家家酒，暖此萍飘岁岁心。早为重来种棕树，可堪羁绁正埃尘。草塘浑浊鱼虾隐，与子山行下屋阶。冬来杂木枝都硬，老去姨娘背已歪。戏语竟招长夜累，隔年亲送小鞋来。此情欲报将何报？短纸微诗读自哀。"}
{"id":"163610","title":"十四日同张伯修罗坚甫大智赏探韵即事感兴殊","dynasty":"宋代","author":"程公许","text":"涉秋苦多阴，婵娟竟见乍。天巧竟作难，借皮三五夜。屯云滃四面，如鹜俗士驾。宝坊盍朋簪，尊酒共清话。诸君读书眼，日月潭人织罅。天眼物昏之，谁与弯弓射。连宵耿孤吟。虚窗自高挂。竹风静逾爽，露叶灿可画。梦踏市桥去，醉眠僧榻借。阴晴且勿言，幽赏可能罢。恨欠截老龙，三弄倚风榭。酒酣歌慨慷，四坐勿渠诧。边尘日澒洞，志士异间暇。君看古圣贤，忧乐以天下。持此阅人多，何但如传舍。短气吐复吞，欲言恐遭骂。径思投绂去，甘老渔樵社。世论熟脂韦，人物欢衰谢。相期崇令猷，兰鲍观所化。"}
{"id":"698711","title":"千秋岁 贺渐斋生辰","dynasty":"明","author":"夏言","text":"西山雨后。枕簟新凉透。华月满空如白昼。锦堂明绛蜡，瑞蔼飘金兽。听金缕，千秋一曲为公寿。六七丈天儿，不数燕山宝。长安夜，今朝酒。莫惜醉如泥，杯到休停手。如公少，人间五福兼而有。南山秋老。黄菊都开了。节近重阳天气好。金尊浮绿蚁，玉鼎熏龙脑。蟠桃熟，西池王母来青鸟。丹桂两枝芳，兰茁灵芽早。称家儿，真国宝。共羡太夫人，福履人间少。宴蓬莱，海山日上扶桑晓。"}
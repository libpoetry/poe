{"id":"459089","title":"囊尽以工厂所分健力宝换烟戏作","dynasty":"当代","author":"卢青山","text":"廿三已不少，烟瘾老于人。问子何如此，无乃夙有因。结业不可逃，地狱吾何憎。面黄下烟蒂，体削过烟身；不独肠已腊，欲黑肝与心。中宵忽长叹，贮筒空无银。转首得此物，急抱如娉婷。微笑出门去，来扣蔡家门。一物换一物，此法传先人；我既不自耻，子亦无相嗔。点烟喷一气，夸父奔海津。回视衣犹在，苏子谁云贫。"}
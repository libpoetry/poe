{"id":"1237327","title":"寓栖云四首","dynasty":"元","author":"萨都剌","text":"一尊未尽有馀兴，二子不来无可人。满地凤仙落红雨，江南八月似残春。盆池万点浮萍草，秋雨欲来无定踪。好是诗人漂泊态，丹阳郭里夜间钟。潇潇风雨客心孤，且尽尊前酒一壶。夜半酒醒愁又到，一声白雁下平湖。白面道人门不出，晚凉倚树听秋风。最怜八月江南好，老雁叫云霜叶红。"}
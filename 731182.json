{"id":"731182","title":"故直隶总督方观承","dynasty":"清","author":"弘历","text":"以书记起用，古有今则无。有之祇一人，曰惟观承夫。夙称习政事，铨曹尤著誉。出而为监司，荐升抚与督。在直二十年，勤干实有馀。永定筹补苴，艰为永逸图。然仅能如此，诚亦蒿目予。徒以莅任久，稍与姑息俱。未至大狼藉，何必吹求吾。成全良已多，讵非佳事乎。"}
{"id":"636289","title":"杨孝廉明度出宰宣平，其昆玉江度旻度送至官舍，归途遍历西湖、天台诸胜，辄有题咏，出以示予，赋此以致欣赏之意，因寄宣平明府 其三","dynasty":"明","author":"成鹫","text":"七体雄篇推哲匠，千寻飞瀑下天台。吟成好句敲推久，忘却危梁经过来。蜡屐岂应遗雁宕，奚囊无计逐龙媒。相闻更有名山约，抖擞閒身为许陪。"}
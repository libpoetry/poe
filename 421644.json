{"id":"421644","title":"闻张振武之狱","dynasty":"近现代","author":"连横","text":"哀哀三字狱，志士不可辱。昂昂七尺驱，生死无须臾。君不见阳夏风云会龙虎，一时健者张振武。马上喑呼起战征，帐前慷慨徵歌舞。副总统曰：噫！爱既不能，忍又不可，杀之宜。大总统曰：俞！尔有罪，法当诛。城门校尉执以趋。长安夜半天模糊，双弹洞胸弃路隅。君不见彭越醢、韩信俎，古来冤狱无时无！"}
{"id":"432130","title":"秦淮河","dynasty":"近现代","author":"张鳦生","text":"十里烟笼寒未尽，斜阳淡淡挂林迟。栖鸦流水依然是，为问题诗更有谁。谁说烽烟蔽九霄，欲无愁处乐飘飘。春随流水知何去，应到扬州第几桥。尽人艳说丽人天，终觉风花去似烟。几代兴亡谁与诉，微波流月自年年。河上水犹含怨绿，酒家灯是可怜红。江南多少伤心事，都付哀弦急管中。"}
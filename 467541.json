{"id":"467541","title":"菩萨蛮·一九六四年十月十六日原子弹爆炸","dynasty":"当代","author":"胡乔木","text":"神仙万世人间锁。英雄毕竟能偷火。霹雳一声春。风流天下闻。风吹天下水。清浊分千里。亿众气凌云。有人愁断魂。昂昂七亿移山志。忍能久久为奴隶。双手扭乾坤。教天认主人。浮云西北去。孔雀东南舞。情景异今宵。天风挟海潮。攀山越水寻常事。英雄不识艰难字。奇迹总人为。登高必自卑。登临何限意。佳气盈天地。来者尽翘翘。前峰喜更高。西风残照沉昏雾。东方红处升霞柱。雾暗百妖横。霞飞四海腾。霞旗扬四海。壮志惊千载。愿及雾偕亡。消为日月光。从来历史人魔战。魔存那得风波晏。此日揽长缨。遥看天地清。长缨人卅亿。垓下重围密。魔倒凯歌高。长天风也号。"}
{"id":"1130604","title":"梅花八首 其三","dynasty":"宋","author":"韩驹","text":"的皪林间白，风霜莫浪催。江南春不雪，似是一枝梅。雪里寻梅蕊，多应傍水开。那知是花处，但觅暗香来。江南岁晚雪漫漫，涧谷梅花巧耐寒。幸有幽香当供给，不辞三载滞西安。云根细路绕溪斜，日出烟销水见沙。只度关山魂已断，何须疏雨湿梅花。篮舆晓入关山路，玉节珠幡次第开。白发微官何用许，似怜身出道山来。"}
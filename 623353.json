{"id":"623353","title":"时心","dynasty":"明","author":"郭之奇","text":"时心若轳，欲怨同炉。我闻在昔，不见是图。明怨疑有，阴怨疑无。嗛嗛之食，不可相餔。喣喣之德，不可相濡。泽狗水凫，难拟屋乌。前心虽系，后心早逋。来如委羽，往似飘砮。止无常宿，行无定趋。??齧齧，冥昧相驱。侯景归梁，伯嚭在吴。殷鉴不远，台城继苏。茫茫今古，鸣鼓逐狐。如光如鬼，孰知其都。凡百君子，毋迩奸谀。忠信之门，五岳三涂。输衷洒赤，润此汗朱。炉销火熄，寒冰照壶。"}
{"id":"611235","title":"余濒行金陵诸词客分赋都下名胜兼傅之丹青壮我行色舟中无事披册展读忽然技痒赋寄酬之共得二十八景诗如其数 其十 长干里","dynasty":"明","author":"邓云霄","text":"江左风流竞绮纨，寻芳争向大长干。王孙宝马开金埒，士女轻桡上木兰。晓发管□分队队，夜阑环佩尚珊珊。自从王谢遨游后，几度春衫改旧观。"}
{"id":"842483","title":"在沪得悲庵书还家后寄秦生伯未","dynasty":"清末民国初","author":"曹家达","text":"吾因交秦生，始识悲庵书。纵笔任所往，尺幅力有馀。刚以柔为用，神存运笔初。驰逐意为马，旋折气为车。意气非有象，抗情在太虚。墨沈结馀采，想见神脘摅。纪以同治年，陶氏为之储。朝悬沪北寺，日暮归吾庐。谁知尘土中，乃有英琼琚。"}
{"id":"416314","title":"江南春慢 赵大年《江南春图》","dynasty":"近现代","author":"吴梅","text":"如此江山，苍然粉墨，千秋图画高绝。青韶艳锦，放瑞云妆点佳节。芳树听啼鴂，秋千外柳绵弄雪。便纵有长安水曲，洛邑园亭，难誇两处风月。南朝事如梦蝶，但古意茫茫，暮潮呜咽。生绡丽影，试醉笔高崖青裂。天宝繁华歇，留霜翰内家品洁。孤馆剪灯，开纸招春，将心字兮香爇。"}
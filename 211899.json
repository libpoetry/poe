{"id":"211899","title":"沁园春·笑贡生狂","dynasty":"宋代","author":"刘辰翁","text":"笑贡生狂，日日弹冠，西望王阳。待泥封屡下，蒲轮不至，卖琅琊产，办舍人装。厚绿故人，黄金有术，何不分伊肘後方。他年老，三千里外，八十思乡。何如吾寿华堂。在丞相东山旧第旁。任王人亲至，不妨高枕，吾州盛事，更短邻墙。我学希夷，邀公共坐，游戏壶中日月长。山僧道，成仙未晚，救火须忙。"}
{"id":"1117337","title":"浣溪沙 其二","dynasty":"宋","author":"辛弃疾","text":"歌串如珠个个匀。被花勾引笑和颦。向来惊动画梁尘。莫倚笙歌多乐事，相看红紫又抛人。旧巢还有燕泥新。父老争言雨水匀，眉头不似去年颦。殷勤谢却甑中尘。啼鸟有时能劝客，小桃无赖已撩人。梨花也作白头新。妙手都无斧凿瘢。饱参佳处却成颦。恰如春入浣花村。笔墨今宵光有艳，管弦从此悄无言。主人席次两眉轩。新葺茅檐次第成。青山恰对小窗横。去年曾共燕经营。病怯杯盘甘止酒，老依香火苦翻经。夜来依旧管弦声。总把平生入醉乡。大都三万六千场。今古悠悠多少事，莫思量。微有寒些春雨好，更无寻处野花香。年去年来还又笑，燕飞忙。"}
{"id":"424052","title":"沁园春·一九六一年市政协座谈会后，与诸同志游雁荡。余来游第三度矣","dynasty":"近现代","author":"梅冷生","text":"大会神仙，愉快心情，揽胜寻幽。已心猿意马，应归再造，龙湫雁荡，待我三游。饮水思源，看山到眼，烈士陵园壮一州。凭高处，指灵岩天柱，屹立千秋。象征百二峰头。正风利帆张力更遒。又旗开得胜，前途进展，翠堪作被，万愿同酬携扇撑云，支筇过岭，双脚今朝信自由。当年事，坐两人肩上，那不羞羞。"}
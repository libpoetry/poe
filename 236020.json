{"id":"236020","title":"耸玉亭·昔我隐居东","dynasty":"宋代","author":"李吕","text":"昔我隐居东，有圃废不入。平生爱竹心，要与共晨夕。种之三二年，小笋生{楫木换角}{楫木换角}。历岁既云久，盘根日以辟。环植数丰挺，大者欲盈尺。直节势昂霄，莹润如玉立。迩来苦炎蒸，小亭漫营葺。东山旧蒲葵，从此可挥掷。为顾清阴多，更期广封殖。本固待时来，春风易为力。"}
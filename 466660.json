{"id":"466660","title":"自题《点灯续集》","dynasty":"当代","author":"何永沂","text":"点灯续集再编年，空谷回音一片天。百结情怀诗未老，童心非梦朔非仙。隔雨红楼虚幻境，漫天黄叶啸深秋。不是佳人不是贼，但抛洁稿付潮头。寒泉入梦石浮霜，谁为春迟乞紫皇。一种心灵游戏事，未成曲调意先狂。浩浩千堆击石澜，孤吟人得大空间。天生性野休移格，媚雅翻如媚俗难。探维摩病平生快，梦洛神波一卷痴。醉态百出充作手，无前史例夜灯知。白粥无盐油煠鬼，彩笺一阕浪淘沙。年来最是诗难戒，吹笛梅边雪亦花。"}
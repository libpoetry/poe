{"id":"689987","title":"林季聪父母挽诗","dynasty":"明","author":"张宁","text":"一经科第著材英，五转儒官羡老成。身在世间如大梦，人从死后见平生。功名荏苒随年尽，心事凄凉共月明。辽鹤何须作人语，五云中有凤雏鸣。霄汉频随凤侣飞，年来犹自密缝衣。青灯夜雨人何在，白发秋风子未归。魏阙恩荣鸾诰在，浔阳消息鲊书稀。惟馀一片陇冈石，千古清光照夕辉。"}
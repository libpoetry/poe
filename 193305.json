{"id":"193305","title":"贺新郎·一笑春无语","dynasty":"宋代","author":"吴潜","text":"一笑春无语。但园林、阴阴绿树，老红三数。底事东风犹自妒，片片狂飞乱舞。便燕懒、莺残初起。芍药荼还又是，仗何人、说与司花女。将岁月，浪如许。悠悠倦客停江渚。寄扁舟、浮云荡月，棹烟帆雨。留得闲言闲语在，可是卿卿记取。待尽把、愁肠说与。泛梗浮萍无定准，怕吴鳞、楚雁成离阻。歌未了，恨如缕。"}
{"id":"253029","title":"疏影·咏絮","dynasty":"现代","author":"金鉴才","text":"湖亭水阁。正暮春气候，花影香陌。似梦繁华，零乱颠狂，一任燕衔鱼啄。閒抛浪掷离枝去，莫细问、岂甘摇落。纵系得、万缕千丝。怎敌一天风恶。惜取流光逝水，试从河汉渡，休怪轻薄。悄扑云鬟，暗贴梅妆，应是旧时相约。沈园柳老吹绵早，只闻道、素心难却。欹醉看、迷失楼台。霜月荻花帘幕。"}
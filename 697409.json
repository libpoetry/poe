{"id":"697409","title":"潞河留别王行父袁微之李本建徐象先四绝句","dynasty":"明","author":"胡应麟","text":"潇湘才子王行父，燕赵佳人薛素卿。千秋一字神偏王，一笑千金目未成。悬弧正值中秋夕，设帨仍当乞巧筵。天孙云锦千机细，月姊霓裳一代传。当年画识真真面，此日绡看素素题。南岳地仙宁再下，上元天女会重携。袁宏徐干各风流，李益王维兴未酬。回首素娥天咫尺，片帆无赖出并州。"}
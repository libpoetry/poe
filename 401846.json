{"id":"401846","title":"浣溪沙 乙卯中秋，虚白斋迎月，观吴宽书卷，次东坡韵二首。","dynasty":"民国末当代初","author":"饶宗颐","text":"月到中秋例属苏。随风咳唾落云车。还当有里更寻无。桂树摘来书胜锦，吴刚斫下字如珠。玉延亭畔想捻须。中圣迷花梦未苏。酒醒尚不吐茵车。璗胸虚白入空无。雨脚风翻休湿兔，赫啼书老爱累珠。众宾弄影捋吟须。"}
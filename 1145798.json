{"id":"1145798","title":"大隋仪同三司建州刺史故徐君墓志铭","dynasty":"隋","author":"无名氏","text":"崇基负海，建国□□。遗□后嗣，留爱于民。兴王启霸，世属功臣。攀龙矫足，高蹈燕秦。美矣高□，华哉盛族。馀庆必隆，挺兹岳牧。无遗两□，有荣五服。负石沉江，嗽流岩谷。公之诞嗣，荫□馀荣。承家主奠，实彼高明。敦崇礼让，修拭身名。诗骚散志，风月吟情。冽□□朝，位隆二国。吏仰其威，民思其德。卷舒图史，遨游儒墨。道□南容，□逾□北。方城刺举，求瘼帷褰。衢奔竹马，水涸贪泉。慈仁孝悌，公亦有焉。九皋□响，声闻于天。梁木横□，太山其颓。哲人萎矣，呜呼哀哉。悲风满□，愁云□开。泪将花堕，鸟共声哀。素车同萃，白马俱来。挂剑空存，悬□徒在。□返北城，□旋南海。芳林欲正，□风无改。孝子欲养，慈亲不在。"}
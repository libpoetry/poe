{"id":"1130024","title":"偈三首","dynasty":"宋","author":"释道和","text":"一二三，四五六，碧眼胡僧数不足。泥牛入海过新罗，木马追风到天竺。天竺茫茫何处寻，补陀岩上问观音。普贤拍手呵呵笑，归去来兮秋水深。观身实相，观佛亦然。这里见得，黄面瞿昙。隐身无地，其或渺漫。不分照顾，眉毛鼻孔。欲渡巨海，必假方舟。橹棹俱全，风帆两便。夜观星月，昼视云山。万里之遥，一瞬可到。人心尽畏波涛险，未必被涛险似心。"}
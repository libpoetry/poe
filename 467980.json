{"id":"467980","title":"踏莎行二首","dynasty":"当代","author":"程滨","text":"道远惊心，寒浓袖手。夜深贪看繁星斗。谁知若个是吾身，微开冷眼将侬瞅。漫与文章，频赊浊酒。英雄久病成衰叟。三千里外故人心，不虚身向人间走。昨日朱颜，今宵老丑。明朝屈指身当朽。东南西北卜居人，累累都似丧家狗。学剑无成，攻书不就。潜龙枉对西风吼。休云净土在红尘，红尘名利成渊薮。"}
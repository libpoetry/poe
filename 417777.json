{"id":"417777","title":"沁园春 登北邙山","dynasty":"近现代","author":"朱帆","text":"薄雾初开，云淡天高，我立北邙。望黄河万里，非来天上，嵩山雁阵，直下衡阳。已近寒冬，尚馀秋色，垂柳居然也傲霜。林风起，似瑶琴齐奏，依约河殇。中原沃野茫茫。是千古英雄逐鹿场。叹曹瞒父子，未平吴蜀；杨家将帅，难禦西凉。近代豪强，青红旗帜，变幻城头接替扬。人间事，岂书生能料，莫话沧桑。"}
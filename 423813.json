{"id":"423813","title":"绮罗香·莲池沟司法院大紫薇一株花甚明艳，既和予昕二绝，复制此阕","dynasty":"近现代","author":"王用宾","text":"上苑琪花，玉堂瑶草，何代移根荒圃。暗赏孤芳，却省入宫猜妒。舒艳似、虹断霞流，放情在、水村烟浦。又无端、一角云山，紫扉黄阁透深树。名花除净俗腐，经见江湖魏阙，风流如故。百日繁柔，合领寿星花谱。笑群卉、开落无常，都一任、八风为主。惜花人、谁是牧之，滋味长唤杜。"}
{"id":"235026","title":"浪淘沙慢·晓阴重","dynasty":"宋代","author":"周邦彦","text":"晓阴重，霜凋岸草，雾隐城堞。南陌脂车待发，动门欲饮乍阕。正拂面垂杨堪揽结，掩红泪、玉手亲折。念汉浦离鸿去何许？经时信音绝。此情切，望中地远天阔。向露冷风清无人处，耿耿寒漏咽。嗟万事难忘，唯是轻别。翠尊未竭，凭断云留取西楼残月。罗带光销纹衾叠，连环解、旧香顿歇。怨歌永、琼壶敲尽缺。恨春去不与人期，弄夜色，空余满地梨花雪。"}
{"id":"188669","title":"廉夫有会当归去来之句复次韵","dynasty":"宋代","author":"傅察","text":"少小尚奇伟，长年病莫兴。折腰仕五斗，讵敢论好憎。居然畏罪罟，局如履春冰。每怀鹰隼翮，韝上看锋棱。追随缙绅后，糠覈杂肴烝。泮宫天下士，藉甚得儒称。巍巍众峰上，跛足岂易凌。朝廷重荐延，拔茅馀空胜。公孙富经术，非子谁能胜。坐见万顷波。罂缶汲逾澄。沛然下膏泽，蓊若翰云升。勿云留滞，青史他年登。"}
{"id":"459062","title":"育秧歌","dynasty":"当代","author":"卢青山","text":"菜花黄老桃花发，平畴交风纷草碧。我牛觳觫犹堪用，牵绳出圈欣鸣疾。我农捲袖试腊水，水固冰人人笑哑。相逢共指年年亩，明日可以动耕力。秤稻倾桶出素贮，浸种催芽在温室。布谷来飞汝何迟，贪巢畏冷误催职。白塑料布架竹弓，扰扰遍野伏长龙。时揭边陬探其功，盈盈相语飞春风。我来久立身恭躬，欲言不能人匆匆。有老龙钟久视诧：汝岂衰朽如我者？岁用一年在一时，胡为优游迷閒暇？两语成欢班荆坐，忽然长叹风掀瓦：以农为本五千年，十年弃我敝履下。为工为商见浅惠，十亿八亿腹岂假。问君工业大飞跃，可有巨力赚外汇。进口米粮屯仓仓，使我废耕腹不匮？商者流通浮萍样，物乏何流掀价涨。我闻斯言心惘惘，为言重农国新尚。翁言此事亦闻之，观其实效何如也。夺农为工四十年，汝岂不闻剪刀岔？吾党政策如飘风，朝令夕改惊走马。化肥农药贵如油，官贩民贩为其霸。种田一亩本三千，年丰谷屯难售嫁。及秋收入果盈盈，黄鸡邀汝桑麻话。"}
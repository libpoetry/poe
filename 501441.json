{"id":"501441","title":"科举以滞选法报罢士无有为钱若水者何也予于胶西张起原坐上闻此语悚然予获戾甲戌冬而乙亥科举罢徒抱耿耿进退跋疐此古昔有志之士所以仰天泪尽者也感胡永文事赋廿八字凡我同志当为怃然","dynasty":"明","author":"张以宁","text":"竹实离离紫海春，高飞鸾凤出风尘。哀鸿不作青冥想，空向江湖怨弋人。"}
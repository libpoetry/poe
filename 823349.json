{"id":"823349","title":"高阳台 柳遇画王玄珠兰雪堂图卷","dynasty":"清末近现代初","author":"吴湖帆","text":"北郭连云，东临契水，兰堂雪快霞晴。飞燕巢梁，差池几度曾惊。梧桐秋雨铜驼泣，早尘空、金谷无声。剩荒陵。何处垂杨，那里流莺。废园乔木言兵厌，怅辋川图咏，太白诗盟。何日重来，春风拾翠盈盈。平泉花事西州泪，洒閒愁、枉是多情。切眸凝。缨濯沧浪，锦绣吴城。"}
{"id":"137500","title":"别後奉寄圣俞二十五兄","dynasty":"宋代","author":"欧阳修","text":"长河秋雨多，夜插寒潮入。岁暮孤舟迟，客心飞鸟急。君老忘卑穷，文字或缀缉。余生苦难厄，世险蹈已习。离合二十年，乖睽多聚集。常时饮酒别，今别辄饮泣。君曰吾老矣，不觉两袖湿。我年虽少君，白发已揖揖。忆初京北门，送我马暂立。自兹遭槛井，一落谁引汲。颠危偶脱死，藏窜甘自絷。但令身尚在，果得手重执。闻来喜迎前，貌改惊乍揖。别离才几时，旧学废百十。残章与断稿，草草各收拾。空窗语青灯，夜雨听◇◇。明朝解舟南，归翼纵莫戢。还期明月饮，幸此中秋及。酒酣弄篇章，四坐困供给。欢言正喧哗，别意忽於邑。日暮北亭上，浊醪聊共挹。轻桡动翩翩，晚水明熠熠。行心去虽迫，诀语出犹涩。归来录君诗，卷轴多◇◇。谁云已老矣，意气何◇岌。惜哉方壮时，千里足常◇。知之莫予深，力不足呼吸。叹吁偶成篇，聊用缀君什。"}
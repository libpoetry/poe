{"id":"415716","title":"题耿殿栋博士摄影集","dynasty":"近现代","author":"罗锦堂","text":"曩昔文士多能医，方今医者多能文。能文之外又能艺，三难兼并为耿君。君好摄影宿成癖，片石寸草皆所喜。我曾展卷作神游，万壑云烟生眼底。大千居士愧不能，郎子静山差可比。怀此奇技有奇乐，情景交融难言说。足迹踏遍大九洲，无限风光在一搦。"}
{"id":"768129","title":"玉京秋 竹垞书至，言沈覃九近寓高澹人宅，因寄此词，兼怀澹人","dynasty":"清","author":"李符","text":"鸳渚浪。东连柘湖阔，翠迷菰蒋。几番负了，月明移舫。今日青门路迥，忆词仙、遥载书榥。烟楼望。橘春凉信，落枫初响。梧掖故人无恙。定相携、西山踏嶂。听塞垣、卷芦声苦，吟情悽怆。健笔题残，待妙曲、先寄秦淮河上。弄双桨。自有桃根解唱。"}
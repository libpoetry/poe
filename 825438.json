{"id":"825438","title":"答樊云门冬雨剧谈之作 其一","dynasty":"清末近现代初","author":"郑孝胥","text":"久于南皮坐，习闻樊山名。老矣始一见，赵璧真连城。落笔必典赡，中年越峥嵘。才人无不可，皎若日月明。春华终不谢，一洗穷愁声。南皮宿自负，通显足胜情。达官兼名士，此秘谁敢轻。晚节殊可哀，祈死如孤；其诗始抑郁，反似忧生平。吾疑卒不释，敢请樊山评。"}
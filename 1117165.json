{"id":"1117165","title":"三日上辛祈谷除日宿斋户部右曹元日赋三绝句寄呈子瞻兄","dynasty":"宋","author":"苏辙","text":"七度江南自作年，去年初喜奉椒槃。冬来误入文昌省，连日斋居未许还。今岁初辛日正三，明朝春气渐东南。还家强作银幡会，雪底蒿芹欲满篮。北客南来岁欲除，灯山火急万人扶。欲观翠辇巡游盛，深怯南宫锁钥拘。"}
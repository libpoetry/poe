{"id":"834209","title":"满江红 残臈二十五日江路冲寒，赋此为蛮天雪印","dynasty":"清末民国初","author":"易顺鼎","text":"君看蛮溪，也略略、有些图画。映高低蓼汀花岸，竹篱茅舍。一白寒沙春未碧，半黄浅树秋犹赭。怎钟声飘不过江来，丝风挂。短杨柳，渔罾架。横几支，船儿暇。正深篷坐雨，闲评鲈价。水地无人看立鹭，山天有路闻嘶马。问何如三十六湘湾，将帆卸。"}
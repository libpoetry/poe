{"id":"1036404","title":"花心动 闺情","dynasty":"宋","author":"谢逸","text":"风里杨花，轻薄性，银烛高烧心热。香饵悬钩，鱼不轻吞，辜负钓儿虚设。桑蚕到老丝长绊，针刺眼、泪流成血。思量起，拈枝花朵，果儿难结。海样情深忍撇。似梦里相逢，不胜欢悦。出水双莲，摘取一枝，可惜并头分折。猛增期满会娥，谁知是、初生新月。折翼鸟，甚是于飞时节。"}
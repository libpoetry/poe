{"id":"446944","title":"达坂城风力发电站赋","dynasty":"当代","author":"蔡淑萍","text":"妙曲一出天下名，谁人不知达坂城？从来地灵育人杰，应是山似眉聚水似眼波横。却道达坂乃风口，十级大风来如吼。一年三百六十日，满川碎石随风走。我闻此语心若失，眼前摇曳娉婷姿。如花人耐风沙恶，令人念之复怜之。今来驱车过达坂，但见队队行行风车转。矗立戈壁欲入云，巨臂轻摇好凭天风来发电。风力发电叹初见，无污无染无竭之资源。忽思控制室中白衣者，达坂城姑娘长辫高盘美目盈盈影娟娟。"}
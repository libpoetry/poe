{"id":"1202798","title":"水龙吟 赋春雪","dynasty":"元","author":"王恽","text":"空斋寂寞春寒，坐来庭竹风声悄。天低云暖，冰花谁剪，须臾云扰好是东君，与时呈瑞，春回枯槁。快黄尘厌尽，千林膏沐，休更问，青山老。我爱春来起早。恍芸窗、光摇琼岛。玉华城郭，炊烟巷陌，酒旗风袅。高兴悠然，沽垆思与，文园倾倒。为使君预报，春城灯火，比年时好。"}
{"id":"689948","title":"老街八景 汉祠忠节","dynasty":"明","author":"张天赋","text":"三国争分势力均，汉家正统认谁真。匡扶天地知肝胆，庙貌千秋仰虎臣。梵宫时拥九龙楼，海外孤臣拜紫旒。翘首嵩呼天万里，履声我欲殿东头。黄昏灯火照离明，朗朗吾伊压漏声。邺驾积云春不断，家家礼乐户朱程。曾展丝纶阁不才，九重分命带春来。黄昏独坐谁为伴，花影重重覆绿苔。混混芳泉百尺深，冰壶清夜月浮金。天瓢指日王明汲，慰却苍生渴望心。"}
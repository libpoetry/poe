{"id":"446051","title":"摸鱼儿 童年琐忆","dynasty":"当代","author":"熊东遨","text":"忆儿时、坐分果果，何曾忘却些个？人中你是花仙子，淘气一休为我。才入伙。便恁地、瓜棚争演《花田错》。心扉不锁。任八姐三姨，堂前拍手，笑个钗儿堕。西厢曲，苦被黄鹂搅和，东风尤与相左。天涯一别无消息，剩有乱愁成垛。伤不里。伤只在、内心深处君知么？何堪更挫。最苦是昨宵，莺花梦里，与你擦肩过。"}
{"id":"232769","title":"送涧泉·一自接道谊","dynasty":"宋代","author":"周文璞","text":"一自接道谊，形容生辉光。束情谢流宕，捧咏增惭惶。矫足时切闚，云海何颓唐。长安卖药市，堇堇十载强。复缀守藏史，得近中书堂。心计常自珍，孰云失其防。稽首谢众去，酹酒相扶将。融风促绿荫，代对日夜忙。石涧流自涌，玉山禾欲长。安得便奋飞，相从决高羞。"}
{"id":"134451","title":"和促通追赋陪资政侍郎吴公临虚亭燕集寄呈陕","dynasty":"宋代","author":"司马光","text":"吾家陕之北，陕事吾能说。孤亭占城隅，形胜最殊绝。云消天宇空，极目鸟飞灭。大河西北来，汹涌地脉裂。万里卷流沙，长驱走溟碣。群山势离合，披靡随曲折。林薄带村墟，郊原如绣缬。祠宫望神禹，间田指虞芮。高丘想巫咸，空岩怀传说。圣贤迹已远，缥渺见风烈。吴公昔为守，治行蒙冰雪。君从丰镐来，华馆息尘辙。主人喜嘉客，置酒升嵽嵲。清欢浩无涯，烛至樽未撤。谁知捧手辞，遽有幽明诀。至今犹堕泪，遗爱满耆台。择之新下车，条孝悉施设。依然曲刑在，先后如符节。嗟予仕京邑，苟禄自羁练。丘垄翳荒松，三年洒扫缺。求归未能得，朝莫肠丰结。得君临虚诗，彷佛见里阙。何时往登临，旷若目去{左目右蔑}。忧来复长吟，益使雨心折。"}
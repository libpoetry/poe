{"id":"466973","title":"闻江青自杀四首","dynasty":"当代","author":"陈仁德","text":"横行肆虐气如山，只手神州卷巨澜。讵料晴空来霹雳，黄粱梦破铁窗寒。结帮组阁亦传奇，横扫三军将帅旗。十载威风成底事，斗篷换取有囚衣。末路英雌事可哀，荣华享尽入监来。夜深忽忆当年勇，惟有清光照泪腮。临死如何万念灰，女皇意气唤难回。怜她旷代红旗手，竟尔今朝白骨堆。"}
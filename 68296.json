{"id":"68296","title":"满庭芳·赠洞云散人陈姑","dynasty":"元代","author":"马钰","text":"清清净净，搜获玄玄。观天可认根源。敷布参罗万象，日月相传。做效女娲手段，撮虚无、五色新鲜。下火炼，大功成，了了无缺无圆。得一清宁人地，无为作，自然永永绵绵。杳杳冥冥，娠德产个胎仙。便是本来面目，更明知、无口能言。恁时节，有金童来报，得去朝元。"}
{"id":"548979","title":"送辰州守瞿元立","dynasty":"明","author":"高攀龙","text":"秋至林薄佳，幽人自怡悦。閒寻山中侣，偶坐松下石。一酌清冷泉，涤兹当午热。自馀无一事，于性有至适。云胡同心人，简书迫行役。我欲赋招隐，言念斯民厄。以君之操持，所至有膏泽。嚣讼可不听，凶恶当斩绝。六言旧王章，勿惜时提挈。诚然振五品，何必恃三尺。郡斋有馀閒，即是林间客。得意且归来，共泛五湖碧。"}
{"id":"467368","title":"和二八兄《谭嗣同：天地雄心》","dynasty":"当代","author":"林英男","text":"百年痛哭复生公，九死难醒黔首瞢。永夜沈沈皆大盗，繁星浩浩几英雄？头颅一掷铜墙壁，泰岳千寻风雨中。青史巍巍剩肩膀，血扬刀口万山红。蓬莱清浅见虬虹，但叩苍冥问鬼雄。灯下骷髅谁一剑，土中碧血岂三空？阅枯孽海知魑魅，未彻悲歌换羽宫。干戚舞残天地暗，剩将五岳塞胸中。"}
{"id":"405001","title":"减字木兰花两首·丙午六月吴敬轩师由台来港，详定中文大学文科学位试卷，钟主任置酒沙田画舫，即席填减兰二首。词旨甚美，酒罢，濡笔敬和 其二","dynasty":"近现代末当代初","author":"王韶生","text":"侯芭谁是。横舍当年曾问字。马帐传经。劫火流离两鬓星。良朋耐久。恰似秦川同置酒。低唱新词。玉管笙簧上奏时。"}
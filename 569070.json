{"id":"569070","title":"咏诸功臣像二十六首 其十 故奉天靖难推诚宣力武臣特进荣禄大夫右柱国太子太傅征夷将军成国公东平朱武烈王能","dynasty":"明","author":"王世贞","text":"文皇倡义旗，百战躬自将。毋论大将谁，偏禆皆称良。淇公与成公，雄武雅相当。应敌面面身，倡勇人人强。成公实少年，受赈辟南荒。武侯未渡泸，伏波已告亡。帝惓殊深笃，胙茅等真王。至今东第中，华栋郁相望。"}
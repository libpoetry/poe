{"id":"312740","title":"八声甘州·胜利日宴集，赋赠诸友","dynasty":"现代","author":"刘永平","text":"乍曦光、破曙约朋簪，高阁醉香醇。信天山箭定，金瓯完整，斩却长鲸。今际甲齐熊耳，倒海洗膻腥。漫看尾标出，爆竹盈城。八载天涯羁旅，对市桥、熙攘笑相迎。问家山猿鹤，依旧颍川晴。挥健笔、云烟落纸，趁青春、作伴舞升平。望剑外、千山开道，万马飞腾。"}
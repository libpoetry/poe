{"id":"308636","title":"琵琶仙·与江湖诸友泛舟东湖","dynasty":"清代","author":"陈洵","text":"尊酒相逢，笑同是、旧日天涯行客。花气轻浣兰襟，琵琶泪无迹。秋正悄、疏灯自落，风潇洒、桂华流席。截竹吹云，抽刀断水，天地宽窄。且休问、吴国当年，甚湖里宇宙夜深觅。都向藕花多处，似桃源尘隔。清事满、闲身又好，度冷香、写上词笔。只怕传过江南，那人相忆。"}
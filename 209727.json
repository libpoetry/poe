{"id":"209727","title":"赠夷白介然·顷游古新秦","dynasty":"宋代","author":"吴则礼","text":"顷游古新秦，打包过黄河。跛跛登摧车，白发角荷戈。行人十七八，儿女载骆驼。戍鼓已断肠，况乃有边歌。归来见二老，坏衲宿昔磨。举头僧伽塔，便如到补陀。软语作许甘，耄矣所得多。随堂一钵饭，扪腹端无他。度淮太早生，船鼓将鸣兽。且置茶铛事，谁独相诋诃。"}
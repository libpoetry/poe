{"id":"467404","title":"西湖咏春四首","dynasty":"当代","author":"金鉴才","text":"一年好景为春延，错落梅花五色笺。又是春酣来暖日，碧珠梢上逐风颠。静静楼台隐树丛，却来柳岸一丝风。嫩条无力点春水，人在逍遥鼓棹中。半壁青山曲水通，初醒万缕闹春风。当年醉卧落花处，又透夭桃一点红。乍暖小楼锁好梦，觉来睡意和春浓。莺声历历明窗外，山在苍茫落照中。"}
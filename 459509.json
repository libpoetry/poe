{"id":"459509","title":"除草诗","dynasty":"当代","author":"卢青山","text":"除草，除草，午后太阳堕地烤，天上清风不可祷。捲袖屈腰双膝折，背有炭烙欲枯槁。一草一拔步一移，所过汗渍土生潦。眼晕耳响头如斗，举头前绿连天渺。草曰：“有言言于公，何罪见诛心迷蒙。不入田亩伤禾谷，不碍君行当路横；岂莸有臭刺公鼻，或黄连之毒虎狼凶？恶者去之理当从，今我柔弱美且丰，纵欲加罪辞须雄”。“今之理不与古同，腐朽之论子犹崇。使生自然山涧间，快饮天露吸潭泷；子胡处此文明隙，厕身机器管道之丛中？人心不恭死无日，况子植物低仆僮。工业革命数百载，溥天之下尽其封。不见地球为小囿，奇兽异种尽于弓？文明破辟勇无敌，森林芥垒安可立。若剃刀之快斫微发，明日此球若颅髡然空。子苟欲存请羽化，已无昆仑蓬岛与崆峒，须浮空立如飘鸿。臭氧之层洞窟窿，闪闪射线织霓虹。毒侵癌袭蚀汝痈，即浮空立亦何庸，神仙之体一例衰龙钟。劝子远觅外星人，太阳系外宇昏瞢，飞碟可驾光速冲。把臂閒游星团云为宫，白鹿不骑骑彼彗星风。地球之民大誓訇，征服自然，宇宙囊笼。航太远器，各国同工。核弹灭地球如灭一虱，岂不能载宇航船舱隙，光年迢迢来汝攻？子安逃，路已穷。有躯体化灰，无坟墓可容，永古永古飘荡大黑无底之窈穹，其谁吊汝万年偶有太空垃圾路过汝身匆。及此貌好色青葱，岂如死我五爪锋，掘坑盖土送子终”？除汝草，悲我衷。"}
{"id":"310796","title":"迈陂塘·腌菜","dynasty":"现代","author":"邓嘉缜","text":"问先生、冰壶安在，荒厨别有清供。水精盐渍姜芽嫩，寒菜而今入瓮。聊自奉。便冷沁回肠，莫遣冬心动。居然隽永。笑蓄旨生涯，咬根滋味，早断踏园梦。当年事，夜半吟肩孤耸。一杯浊酒初冻。苦是英雄甘闭户，却少小园学种。谁与共。只寒夜客来，沦茗开团凤。今沾薄俸。慢打叠辛盘，料量卯盏，面色为民"}
{"id":"455089","title":"忆旧游戊子秋，诗词笔会开于玉溪通海，得暇自登秀山。此山名录云南四大名山，葱郁玲珑，移步换景；匾山联海，古风犹存。山间古建历战火地震及文革劫难，近年多已修复","dynasty":"当代","author":"张力夫","text":"爱风中挹秀，雨后登瀛，尘外循阶。往岁人初至，记莺啼密叶，径隐深苔。碧峰久别关梦，通体绝纤埃。对画阁烟生，佳联气蕴，忘我形骸。重来，涌金寺，借宋柏元杉，相寄幽怀。日月双丸走，问荣枯兴废，谁与安排。后山更访清境，松鼠惬同台。听涧水泠泠，茶花自落还自开。"}
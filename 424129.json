{"id":"424129","title":"绮罗香·即事","dynasty":"近现代","author":"黄光","text":"鹈鴂丁宁，听来似说，堂上琴声堪怪。花放河阳，恐被蝶蜂闹坏。飞玉屑、街口空谈，范金容、城腰虚拜。恣冥搜、一掐眉痕，酸咸殊嗜在言外。遑言欢会苦短，辜负香衾起早，徒呼无奈。月冷蛩秋，残梦枉思情介。想种桃、初过玄都，便弄烟、一枝青霭。莽苍苍、痼疾难医，夜郎还自大。"}
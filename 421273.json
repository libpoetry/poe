{"id":"421273","title":"水龙吟","dynasty":"近现代","author":"龚隐轩","text":"当春愁思千里，窗前那更潇潇雨。晚风吼怒，暮云织恨，恼人如许。春月春花，千金难买，等闲抛去。念故园杨柳，但萦宵梦，非关是，沧江阻。随处可伶焦土。委荒莱，颓垣无数。敝庐犹在，悲笳时起，一家难聚。卵覆巢倾，骇人凶祸，已拼亲睹。待牛羊散尽，豺狼去后，吊溪边树。"}
{"id":"629553","title":"呼鸾道左有古梅一树欹枝蜿蜒相传汉台旧物久埋没于榛棘间邝子见而怜之募置庭阴自言为此花市骏比及长至粲然着花获瑶华之报厚矣邝子欣然喜赋余辈为之嗣响","dynasty":"明","author":"黎彭龄","text":"横斜看石壁，篱落半山岑。可惜美人暮，宜披幽士襟。雪添庭际色，月鉴岁寒心。客为清吟惯，焦琴坐绿阴。"}
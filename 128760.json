{"id":"128760","title":"满江红·诗酒名场","dynasty":"元代","author":"鲜于枢","text":"诗酒名场，人都羡、紫髯如戟。今已矣，星星满颔，不堪重摘。衰老自知来有渐，穷愁谁道寻无迹。笑刘郎、辛苦觅仙方，终无益。东逝水，西飞日。年易失，时难得。赖此身健在，寸阴须惜。生死百年朝有暮，盛衰一理今犹昔。问人间、谁是鲁阳戈，杯中物。丑，幸乞一笑，鲜于枢顿首。"}
{"id":"432401","title":"梦江南四阕","dynasty":"近现代","author":"汪石青","text":"红灯下，泥饮劝金尊。翠袖半翻笼玉笋，轻霞微泛衬鬟云。薄愠也殷勤。庭院里，软语度花梢。一脉秋波流眼角，万重春怨熨心苗。良夜正迢迢。相见惯，落落本无私。瓜戚兰亲常接近，风姨月姊莫相疑。珍重凤皇枝。回身去，花底步迟迟。屏角但看留旧影，琴心没处托微词。无可奈何时。"}
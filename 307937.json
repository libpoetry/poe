{"id":"307937","title":"满庭芳·半耕园听莺，同宝华林","dynasty":"现代","author":"贾景德","text":"芳草千花，暮春三月，池阳大好园亭。绿杨高处，更自在娇莺。岂有辽西别梦，恐飞去、步屧轻轻。真堪喜，啭枝隔叶，端不怕人听。有绿窗词客，写生妙笔，活泼天成。趁良辰美景，贪看分明。吹绉一池春水，微风起、柳拂花迎。且携缺，双柑斗酒，明日再来听。"}
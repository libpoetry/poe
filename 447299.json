{"id":"447299","title":"古风四首 其三","dynasty":"当代","author":"陈仁德","text":"岱岳高千寻，云端隐磴道。上有南天门，望之入苍昊。客从九州来，共道名山好。相携勇登攀，何曾惧陡峭。昂首意气横，临风自笑傲。行行重行行，心逐浮云渺。峰岭转崔嵬，渐闻人语杳。中途忽彷徨，几回坐长啸。回头不复前，意颓始未料。为问山中云，绝顶几人到。"}
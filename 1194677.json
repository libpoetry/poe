{"id":"1194677","title":"九日五首 其二","dynasty":"唐","author":"杜甫","text":"旧日重阳日，传杯不放杯。即今蓬鬓改，但愧菊花开。北阙心长恋，西江首独回。茱萸赐朝士，难得一枝来。旧与苏司业，兼随郑广文。采花香泛泛，坐客醉纷纷。野树歌还倚，秋砧醒却闻。欢娱两冥漠，西北有孤云。重阳独酌杯中酒，抱病起登江上台。竹叶于人既无分，菊花从此不须开。殊方日落玄猿哭，旧国霜前白雁来。弟妹萧条各何往，干戈衰谢两相催。"}
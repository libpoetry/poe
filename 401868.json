{"id":"401868","title":"即事二首","dynasty":"民国末当代初","author":"聂绀弩","text":"心似江南十里塘，秋来更见水泱泱。渴思故旧诗盈咫，饱死侏儒粟一囊。三万六千何日少，鹅鸡狗兔事偏忙。闲书著就无人读，抛向山妻簿领旁。白苎临风原窈窕，黄葵捧日更崎嵚。休嫌西向三间屋，每到秋来一片阴。事有千头皆卧治，人余两眼但书淫。杀鸡为黍真长策，蟋蟀登床自鼓琴。"}
{"id":"1205703","title":"沁园春 赠损庵人静","dynasty":"元","author":"李道纯","text":"九转工夫，三元造化，百日立基。便打扑精神，存决定志，掀翻妄幻，绝断狐疑。剔起眉毛，放开心地，物物头头一笔挥。行功处，便横拖斗柄，倒斡璇玑。为中会取无为。个个有、中间有最奇。到恍惚之间，窈冥之际，守之即妄，纵又成非。不守不忘，不收不纵，勘这存存存底谁。只恁么，持六阳数足，抱个蟾儿。"}
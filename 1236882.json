{"id":"1236882","title":"题赵令穰秋村暮霭图四首","dynasty":"元","author":"柯九思","text":"远岫千重青似染，平林一望锦成堆。回塘渔艇不归去，溪上数家门半开。溪上数家门半开，村翁傍晚却归来。霜林掩映芙蓉色，秋水微茫鸿雁哀。秋水微茫鸿雁哀，短桥曲渚锦林开。疏林欲下斜阳色，一抹青山入望来。一抹青山入望来，满林秋色总诗材。宣和当日珍天府，未许骚人费品裁。"}
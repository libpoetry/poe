{"id":"432620","title":"相见欢 寄国武","dynasty":"近现代","author":"单人耘","text":"而今咫尺非遥，旧江皋。一夜秋来红叶又萧萧。山阳酒，经纶手，忆迢迢。起弄霜天明瑟月轮高。群峰缥缈如仙，上摩天。绛石苍虬一径拨云烟。莲花皱，竹筇瘦，总留连。风雨名山，何日续前缘。白头相见尤欢，倚栏干。待看杏花春雨遍江南。舟如叶，山微叠，秀能餐。别是一宗神韵共君探。"}
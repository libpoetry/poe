{"id":"1045933","title":"岷峨王高士赍牟中秘墨帖来求跋自言能护真气鍊大丹罹兵祸而辍同辈有志于斯事者皆然又言老人村凡二三百岁者亦皆死于兵嗟夫兵之祸生灵甚矣祸蜀则尤惨祸及高士更不轻矣遂为之赋诗","dynasty":"宋","author":"吕陶","text":"道人少日鍊神形，兵祸俄乘竟不成。欠为黄庭判一死，所酬丹事又三生。眼看残尽鸡窠老，胆破宁寒犬舐盟。豹养虎攻嗟尔似，却求翰墨作虚名。"}
{"id":"1248377","title":"咏斋前紫薇花","dynasty":"元末明初","author":"张羽","text":"彼美掖垣秀，遗此荒园中。赋质非有异，置身偶不同。屡供樵爨余，生条幸不穷。蒙茏委榛莽，灌溉哄人工。谓同众卉弃，忽有孤花红。□长不择地，始知元化工。褰衣绕清癯，轻香散晨风。似感幽士知，芳意默自通。一闻清露翻，预恐彩云空。等是荣谢理，何待植南宫。"}
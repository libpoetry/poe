{"id":"820608","title":"绛都春  日内瓦湖习桨","dynasty":"清末近现代初","author":"吕碧城","text":"淩波学步。试扶上小舟，轻移柔橹。弱腕乍扬，已觉吟魂消银浦。低昂一叶从回溯。似蘸渌、蜻蜓栩栩。半湾新涨，盈襟绀影，悄然来去。休误。烟霞无价，供欣赏、说甚他乡吾土。几许梦痕，濯入沧浪慵回顾。仙踪况许壶天住。尽水佩、风裳容与。西洋正恋瑶峰。赤晶认取。"}
{"id":"963488","title":"小雪前三日钟冠之约余侍老人行山舟发后洪入杜坞自郑盖庵过阆山趋翔凤山菁山遍览杨坟秀园遂至何山道场山乘兴薄吴兴访玉湖书院水晶境界而归自戊子至庚子阴晴相半胜处辄徘徊赋诗饮酒伟哉观也数诗见后 出阆山","dynasty":"宋","author":"洪咨夔","text":"无雨又无日，此行天相之。荒园遗木老，古隧得峰奇。霜晚蔬犹剑，风温茗已旗。行厨何用许，胜处可忘饥。"}
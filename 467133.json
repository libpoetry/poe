{"id":"467133","title":"减字木兰花 奉题冼玉清先生碧琅玕馆修史图卷","dynasty":"当代","author":"陈永正","text":"炎州光被。郁郁高凉奇女气。漆室忧深。不解今朝竟陆沈。国魂能寄。志业千秋唯野史。掩卷低徊。林下风清见古梅。读书何事。要为神州存信史。乔木荒台。百咏流离鼓角哀。修篁孤倚。来日藏山知不易。仰挹清芬。女学南天第一人。"}
{"id":"446691","title":"金缕曲    送友人南归","dynasty":"当代","author":"蔡淑萍","text":"乡思萦怀久。趁西风、归飞寻觅，故家窗牖。敬向九原双亲告，能慰慈颜也否？清泪湿、男儿衫袖。两鬓未衰乡音改，料山青水碧应如旧？惊把臂，认邻叟。萍踪卌载时回首。幸依然、豪情壮志，文章锦绣。热血经冬亦不冷，愿与二三至友，揽胜迹、登高呼酒。千古烟云来眼底，向胸中且听风雷走！送大翼，望南斗。"}
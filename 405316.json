{"id":"405316","title":"定风波 拟白石","dynasty":"近现代末当代初","author":"赵尊岳","text":"柳陌桃蹊未易寻。梦回霜鬓已骎骎。万水千山行更远。肠断。朱楼一桁换晴阴。眉月几余清泪赚，菱花拍著暗尘侵。莫道人间离别久。终有。天吴紫凤证盟深。别久春归两不胜。海天梦雨湿疏棂。祇待消愁拌剧醉。无寐。漏长苦更对青灯。颦笑盘龙应似旧，音书孤雁竟无凭。相见几时休更问。空剩。夜涛寂寞撼愁城。"}
{"id":"460542","title":"水龙吟　东坡韵。梦与王江华醉，时王初婚，故前阕末及之","dynasty":"当代","author":"卢青山","text":"小楼一枕清衾，梦腾雨后高虹起。洞庭濯足，蓬莱扶首，相携一醉。盛宴重开，杯盘洗尽，沱江烟水。听长歌旖旎，小颦轻笑，人正在、疏帘里。莫笑荒唐一梦，笑人间、去梦几里？思量正欲，子虚乌有，名吾二子。十载沉沦，两间暌隔，更消谁记？任嚇鹓舐痔，东南西北，只泥涂是。"}
{"id":"466449","title":"清平乐　行前溪四首","dynasty":"当代","author":"卢青山","text":"隐居石下，如戴三山者。龙伯来驱惊走马，可笑蜗头主霸。斯虫亦向吾咍：“丈夫何苦来哉。岂异螟居蚊睫，更誇蚊息如雷”。黄花清瘦，对我真佳友。随意山中开与朽，愧我人中丧狗。“功名封子以侯，帛财汗子之牛：我欲与君相易”？黄花风里摇头。农家获稻，谷上西风笑。不啄纤毫田畔鸟，四季为吾护宝。国家重贾轻农，连年水旱交攻。我亦资捐屡屡，嗟哉片石投洪。前溪我有，岂敢封私囿。万类来居吾不咎，明月为吾官守。只须税取清风，更徵一石为宫。醉里邀君共乐，来吾梦里纵横。"}
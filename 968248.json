{"id":"968248","title":"秋高亭","dynasty":"宋","author":"赵必愿","text":"秋空何太高，秋风何太清。秋露何太皎，秋月何太明。秋山有素期，秋水莫间盟。力此久病身，试上高高亭。上欲驾扶摇，下欲跳清泠。手持紫玉箫，跨鹏或骑鲸。时吹复时止，霄壤随纵横。回首天上人，见我呼友生。我言你能许我三百六旬无一日之不秋，则我亦许你从此为逍遥之朋。"}
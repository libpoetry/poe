{"id":"692551","title":"送尤安礼","dynasty":"明","author":"杨士奇","text":"君子之马，六辔如丝。言念君子，如璋如圭。其德不爽，敬慎威仪。君子之马，六辔沃若。言念君子，如金如锡。其德不回，威仪抑抑。岂无他人，不如友生。邂逅相遇，德音不忘。惠而好我，示我周行。言笑晏晏，维予与女。女转弃予，谁与独处。中心养养，往送于野。与子成说，方何为期。既曰归止，曷云能来。子宁不来，悠悠我思。"}
{"id":"700164","title":"雷雪行二首","dynasty":"明","author":"顾梦圭","text":"昨夜雷轰今日雪，安德门前西山裂。河南檄报人贪子，更闻飞蝗满江浙。千古高人鲁两生，汉文谦让流英名。精卫年年负木石，海中波浪何时平。群方水旱岁不虚，郡国正奈无仓储。何人建议募输粟，只恐米来民半无。天子亲耕后亲织，转见民间多菜色。明堂清庙事且迟，一土一木民膏脂。"}
{"id":"230132","title":"念奴娇·化工何意","dynasty":"宋代","author":"赵师侠","text":"化工何意，向天涯海峤，有花清绝。缟袂绿裳无俗韵，不畏炎荒烦热。玉骨无尘，冰姿有艳，雅淡天然别。真香冶态，未饶红紫春色。底事□落江南，水仙兄弟，端自难优劣。瘴雨蛮烟魂梦远，宁识溪桥霜雪。薝卜同芳，素馨为伴，百和清芬热。凄然风热，夜凉香泛明月。"}
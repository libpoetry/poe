{"id":"459260","title":"十一月十五共肖往平江，访旧所历，游连云山，随行随书。及归，更补怪木、果蜕二章。岳阳汽车站遇老人弹凤凰琴，久听彷徨，有不能为怀者。略资其困，与接言甚欢，遂为吾缕述其事。车上记之","dynasty":"当代","author":"卢青山","text":"九二老人斑白发，髯须皓雪挺戈戟。遍体骨凸如铜雕，二目精光射四极。弹琴人膝尻尾间，坐小竹椅椅瘸侧。自言“一子老于我，体更下之有残疾。偷生岂顾旁人嗤，凭一故技搏衣食。老人老技老心机，不解学人屈双膝”。凤凰琴我旧见之，心有所慕法莫知。十年久忘弦丝制，安期更有听此绝音时。淙淙泻壁山间水，泠泠滴屋溜檐丝。我心古若羲皇世，岂辨身旁履革与装西。此行欲向深山里，此琴或可伴歌醉。一语祝翁去毋急，江湖得有相期日。"}
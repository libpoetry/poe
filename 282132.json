{"id":"282132","title":"一枝春·藏园以文美斋百花笺徵书","dynasty":"现代","author":"金兆蕃","text":"剪绿裁红，是何人、写出群芳新谱。余香剩有，画里露枝风絮。分题寄远，尚珍重、雁绡鱼素。应自笑。虚白云蓝，未比角花怡府。桥鹃向人深语。漫涂鸦试拟，南楼诗句。归装太晚，俊侣但随陶楮。沧尘骤起，化丁鹤、王凫仙去。君许借、涛井余澜，旧游记取。"}
{"id":"457262","title":"缚犬行","dynasty":"当代","author":"胡云飞","text":"恶犬一何恶，每见生人怒即作。东家小女行过街，目视眈眈若虎豺；西家老妪过街行，高哮低吠管送迎。不然惊飞枝头鹊，不然摧坏道旁萼。或者白日呜呜，长夜嘶嘶，使人夜不能安，日不能支。吁嗟此犬一何恶，路人每见嗔即作。我谓路人暂勿嗔，汝不见此犬颈上缰绳缚？与其对失自由者求道德，宁不长枪大戟向民贼？"}
{"id":"805657","title":"解连环三首 其三","dynasty":"清","author":"史承谦","text":"片帆遥指，秋容如画，绿波频舣。正群推、制锦无双，况梦笔生花，赋情闲丽。曾到蓬莱候雉尾，春移庭陛。把荷衣、换了玉裤，听歌又夸仙吏。尊前且探箧笥，数流传今古，南梦遗事。回首见、一点湘烟，好添与江郎，几多诗意。长途渺渺，喜结伴、丛兰芳芷。但惆怅，竹西人远，暗挥别泪。"}
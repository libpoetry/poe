{"id":"740634","title":"五月十四日得石君自清风店寄诗明日逆之广宁门外和韵持示","dynasty":"清","author":"朱筠","text":"闻声思尔迟榆毂，隔夕濂汘路如沐。得书子憩清风骑。呼群我趁卢沟鹜。江南去已五年忆，山右归仍千里目。固知誓已甘苋藜，未免看人苦箠朴。奉盈自料不丧七，竭诚人说能求牧。天教车马役休休，日向陔除光昱昱，握手今朝喜动眉，触绪中年痛入腹。殷勤须惜雨兼风，阅历都平笑与哭。官共还乡且复佳，老始读书不亦恧。庭中草木君当歌，郊迓先倾一斗漉。五六石浮滩如籯，舟触石过微作声。榜歌忽泊牛头下，牛头寺记唐天成。何年寺废判作墩，不敲钟磬惟敲钲。五六里前石址在，水口村近诗徵程。李花万株压舟落，包裹古戍墩中盛。此间老兵差不恶，中郎未似以阮呈。会须厨酒数斗饮，醉倒莫让前人名。径持壶盏上嶪峨，软沙试踏行跉䟓。几十步折拗石齿，花丛身入甘尝锡。玉林果茁玉山上，翠壁当面纷开楹。敷茵班草众香拾，一茎折得馨奇赢。碧溪下浮花气润，仰看冰挂珞与璎。拟梅瓣小枝较媚，怪雪花似天逾晴。飘然片片落杯酒，花光吸口身为轻。长姬香御岂真侍，青峰黄蝶纷来侦。奇山胜水处处有，良游谁坐花为城。诸子名流竹林数，醉翁愧我好尔诚。颓然玉瓶尽转醒，兹游乐矣人人倾。起迟日斜山出水，一掬手洗波盈盈。松重竹复扶去躅，他年忆此百绕萦。古人有语恋魂魄，江月老我谁孩婴。逢花不饮信非达，难得花境如兹清。李花不言应许我，永与花致无涯情。"}
{"id":"315004","title":"摸鱼儿·衡阳罗生叔子为制葵倾室及向阳讴歌二印，赋此谢之","dynasty":"现代","author":"龙榆生","text":"指东方、太阳升处，朝霞红灿如许。仰风细草黏天绿，消得几多温煦。花解语。正万紫千红，绣出行春路。垂杨自舞。竞点染江山，争妍斗彩，尽意展金缕。韶光好，未让莺猜燕妒。无私天际风露。澧兰沅芷飘芳烈，待子殷勤撷取。倾肺腑。看南岳生云，相共讴歌去。大河东注。写壮阔波澜，辉煌禹域，不用感迟暮。"}
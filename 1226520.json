{"id":"1226520","title":"余山林多暇瞌睡之馀偶成偈语自娱纸墨少便不欲记之云衲禅人请书盖欲知我山中趣向于是静思随意走笔不觉盈帙故掩而归之复嘱慎勿以此为歌咏之助当须参意则有激焉 其十一","dynasty":"元","author":"清珙","text":"细把浮生物理推，输赢难定一盘棋。僧居青嶂閒方好，人在红尘老不知。风飏茶烟浮竹榻，水流花瓣落青池。如何三万六千日，不放心身静片时。"}
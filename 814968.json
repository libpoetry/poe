{"id":"814968","title":"二郎神二首","dynasty":"清","author":"奕绘","text":"洞启楼窗，书案对、莲花峰影。任海燕窥梁，山峰入户，高处不胜春冷。万树蟠桃齐开遍，食之者、延年却病。记金灶浮烟，石床含水，宝奁开镜。来省。笙歌别院，露华初凝。又早是、万年枝头日出，三十六官人醒。合殿香幽，崇阶莎细，武帝甘泉旧景。剩今日古柏，吟风仙掌，月明轩静。愁云痴霭，隐一道、无情疆界。乍凉月、上弦秋上浣，偏今夜、女牛光太。守住情关参不破，直贯透、九重天外。最可恨、虚空加点，便要相思偿债。难奈。遥知此际，有人偷拜""。乞心事、无人闻细语，清露下、风吹裙带。就得一年能一见，也强似、相逢不再。越凄景难堪，萤冷琴书，蛩吟萧艾。"}
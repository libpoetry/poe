{"id":"734361","title":"西溪采幽流瞩引兴","dynasty":"清","author":"徐夜","text":"西溪流水处，日夜声中生。岩阿发奇唱，浑沦相与清。穿林逼渐响，殊音归一鸣。磊砢势难夷，稍此非人撄。沿林各开境，接异新常晴。奇路幻庸迹，回看来径并。蓼花媚孤屿，憩流归清平。开心纳层澜，浮影逐虚晶。游黑过水起，流光升壁行。奔汇入别涧，倒溜飞高明。长歌击林木，境尽白云横。"}
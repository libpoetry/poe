{"id":"740301","title":"仙霞岭","dynasty":"清","author":"朱圭","text":"凌晨发山馆，逶迤入岭麓。日及粲白丹，荟蔚交竹木。壁蜗延一线，蚁磨旋千辘。仰晞閟青苍，回瞩荡心目。山腰得精庐，呀喘息舆仆。再鼓升天险，重关扼地轴。唐巢力攻琴，宋浩事铲筑。七百六十磴，上下捷揉鹿。重来蹑飞霞，一俯众峰直。茶岭接小竿，突兀更腾伏。瀺瀺下濑水，闽浙两不蓄。西流达江西，百里走泷瀑。地脉所屈蟠，龙蛇断起陆。旷途暂顾眺，前行势方蔟。"}
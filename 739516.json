{"id":"739516","title":"崖州行","dynasty":"清","author":"沈冰壶","text":"赞皇之勋配裴度，度荐宰相才，此言殊不误。牛李之怨亦由度，黑白昭然本易悟。珏耶嗣复耶，赞皇实救之。绹耶敏中耶，赞皇实引之。此皆牛李党，谁言赞皇胸中城府多徇私。太原上党次第克，造膝密谋皆其力。武宣二宗本水火，大叔得立太尉祸。崖州之变意中事，何必梦中乞哀我。"}
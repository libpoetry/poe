{"id":"630307","title":"门人崔今婴居家事佛而先得观音大士像以其意乞赞焉为释之曰子初事佛而进退作辍未克自信是不可不乞庇于大士事大士正所以深事佛也遂赞以诗","dynasty":"明","author":"释函是","text":"如来一大事，而出现于世。大士辅如来，方便为广励。众生深于迷，须以慈相示。大士如众母，善恶皆可恃。有不可对佛，不忍欺大士。靠之若泰山，罔极终难比。愿与敬礼者，如大士而止。"}
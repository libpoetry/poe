{"id":"433227","title":"南乡子","dynasty":"近现代","author":"顾随","text":"争不爱秋光。树树丹枫染早霜。才待倚阑成小立，辉煌。一半高搂过夕阳。理尽九回肠。漫写瑶笺寄远方。天路正同人世险，苍茫。一带寒云断雁行。山色正苍苍。几杵寒钟送夕阳。我待与君同结伴，徜徉。湖畔宵深踏月光。教发袒银裳。眇眇予怀水一方。白雁数声飞过也，悽惶。重露沾衣半是霜。风雨正凄凄。何处胶胶午夜鸡。远梦初回残烛灺，堪疑。犹见春幡压鬓低。高阁与云齐。那更林鸦不住啼。从此长空睛日影。无期。天北天南滑滑泥。独自过红挢。朱夏青春影俱消。一阵金风来四野，寒条。落尽空林叶乱飘。日日说魂销。此度秋魂不可招。万里南天人不见，长宵。谁向深宫斗舞腰。"}
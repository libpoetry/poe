{"id":"431844","title":"彭德怀元帅诞辰一百周年","dynasty":"近现代","author":"朱帆","text":"青史风云百度春，元戎勋业仰昆崙。赵家有岳方存宋，刘氏无韩怎替秦。易向疆场舒虎胆，难从廊庙逆龙鳞。可怜千古英雄血，能荐生灵有几人。当年军令动山川，曾为黎民解倒悬。百战功招三字狱，万言书弃五湖船。岘碑有泪思羊祜，史笔无情识马迁。留得诤臣千古恨，至今犹唤海清天。"}
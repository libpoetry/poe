{"id":"695816","title":"正月四夜雪霁自海子骑还显恩寺用明月照积雪为韵五首","dynasty":"明","author":"欧大任","text":"银海花边过，瑶林镜里明。高楼吹玉笛，半是陇头声。燕门城似铁，太行石为碣。征人一骑还，何处关山月。冰天万里照，猎火仍残烧。惟看灞上归，不见军中啸。雁飞霰频积，马饥冻犹策。谁怜东郭生，尚作长安客。金堤楸树折，北风布衣裂。萧条认寺灯，青毡一斋雪。"}
{"id":"309011","title":"庆春泽·休庵审予致疾之由，秘不示人，惧传之徒取谑也，词有佛心，戏和以忏此厄","dynasty":"现代","author":"赵熙","text":"风语关人，诗心化劫，维摩甘认灾星。小偈吹香，护花字字金铃。鲍家倘唱秋坟句，累故人、怎草新铭。讳风前、脉脉盈盈，春水干卿。李阳秪作冰山倚，算瑶台露气，多谢飞琼。一呷情波，风流险卜它生。客来此后将茶代，任小鬟、声不停筝。笑侬家、真个春禅，身毒曾经。"}
{"id":"1042501","title":"丙申闰月领扬州与京师诸公别戊戌十一月受诏还阁首尾仅三年尔然原叔伯庸隐甫子奇公南清卿之翰昌言八人者皆已徂谢感之怆然作七言寄滑州正臣密学给事","dynasty":"宋","author":"刘敞","text":"冠盖如云笑别时，亦知陈迹易伤悲。归来未似钟山醉，零落多于邺下诗。人事可怜驹过隙，秋风几许鬓成丝。何须更听山阳笛，欲近西州涕自垂。"}
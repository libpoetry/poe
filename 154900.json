{"id":"154900","title":"王会之秀才山亭","dynasty":"宋代","author":"文同","text":"盘盘翠城山，君在城中住。溪流第索转，冈势复回互。苍林无春冬，啼鸟常旦暮。漠漠领头云，霏霏岩底务。中间列亭榭，佳景实天付。物象皆自然，人巧谁能寓。浮生欲何事，有此即乐处。况君弟兄贤，信道各已固。诗书诲儿侄，觞豆燕逢遇。敢问彼簪裾，何发此巾屦。"}
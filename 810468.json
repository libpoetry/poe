{"id":"810468","title":"镜中灯次韵二首","dynasty":"清","author":"敦敏","text":"金相高悬焕彩新，焰芒熌敛若传神。秋潭影散虹千尺，桂魄光摇月一轮。是幻是真俱属妄，为空为色了无尘。禅龛一瓣遥相对，欲向维摩参筏津。净垢都随一鉴圆，菱花灿熳篆寒烟。岂真月照姿罗树，恰似花生含利莲。太极未分已有象，珊瑚欲烂尚藏渊。试从生灭窥消息，明镜台空心静娟。"}
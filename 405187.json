{"id":"405187","title":"长相思三首","dynasty":"近现代末当代初","author":"刘永平","text":"晓来砧。晚来砧。断续临风碎客心。华阳飘此身。漏沉沉。思沉沉。忆到西楼旧梦频。曷来鼙鼓音。锦城东。锦江东。华屋绮窗帘幕红。小桥夕照明。恨匆匆。惜匆匆。一别家山类转蓬。关河离乱中。在洛南。在颍南。梦中依稀见故园。虫沙血未乾。恨无端。愤无端。似有寒光落枕前。一梳眉月弯。"}
{"id":"420206","title":"百字令 京洛道中和友人作","dynasty":"近现代","author":"王陆一","text":"柔情似水，向京洛春衣，消除云想。不是黄尘吹意尽，野旷天低人往。城郭花时，衣冠别恨，端与卿相向。惘然生受，灵思无限游漾。倘更一例飘零，竟难为地，芳草江南长。天远仍回莺且倦，一箔啼红催上。仓猝青山，悲凉朱露，事歇还孤掌。秦淮如语，中原珍重凝望。"}
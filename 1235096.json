{"id":"1235096","title":"次韵荆门张守寺簿","dynasty":"元","author":"元简","text":"不把离忧寄楚辞，绝嗤致邑请臧为。日才北向夏长至，火未西流秋变衰。消息一机川水逝，诎信二气蛰虫知。夫君识虑超馀子，我亦年来管豹窥。书来寄我赋归辞，谅子知其不可为。??牛羊刍牧隘，嗷嗷鸿雁稻粱衰。有饥有溺己饥溺，后觉后知谁觉知。细玩海州三奏藁，前贤风味俨重窥。"}
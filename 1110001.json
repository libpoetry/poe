{"id":"1110001","title":"即事四绝","dynasty":"宋","author":"吕本中","text":"老来于世转无求，事业声名种种休。伴得邻僧忍饥惯，闭门无饭读春秋。匆匆和梦别星楼，扰扰随缘住信州。尚笑长江少方便，只教溪水暂西流。问柳寻花懒不知，登山临水病难为。日长客去松阴静，强课儿曹学和诗。经旬却怕酒杯深，野寺虽闲病至今。莫谓闲居厌医药，未妨随證检千金。"}
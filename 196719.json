{"id":"196719","title":"上刘计使·水心吾师今昌黎","dynasty":"宋代","author":"陈元晋","text":"水心吾师今昌黎，如椽巨笔光虹蜺。先公潜德粲版，却恨不识嵇中散。九苞五彩丹穴雏，不巢阿阁翔海隅。南来只影方自笔，天假之逢挹光耀。一寒顿坐春温，贱子亦许扳龙门。子期九原不可叫，筝琶纷纷不同调。明公派自南轩来，祗今砥柱狂澜回。一麾两节岭南北，尽是周程旧敭历。书生疆附善类心，莫道冶跃非祥金。偶然短簿令公喜，上下云龙固其志。山谷昔见苏长公，自比小草依长松。牵聊名字香闻素，未必今不如古。"}
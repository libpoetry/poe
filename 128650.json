{"id":"128650","title":"和张洵蒙亭诗韵","dynasty":"宋代","author":"尚用之","text":"江亭胜概冠三湘，仁智所乐皆其旁。翠岫俯映青罗光，上有乔木摩穹苍。亭下川遐覆银塘，水面风来笑语香。骚人相值喜飞觞，雄辩清谈五月凉。饮馀相与坐方床，论文日暮兴呆辰。佳篇疾读韵琅琅，直疑星斗焕光茫。格高调古说奇方，况复笔法追二五。事业无穷叹茫茫，丹铅点勘策非良。与公致道心可忘，浩歌真造无何乡。"}
{"id":"247261","title":"醉翁操·寒城索处与履平数相喁于意犹未尽再申以此解","dynasty":"现代","author":"白敦仁","text":"琼瑶。挥毫。空螯。总无聊。寒郊。谁怜怨词接风骚。一枝无计安巢。云路遥。把臂赖韩豪。说古今几人我曹。马鸣旆动，江汉波滔。是身羿彀，输与南窗笑傲。心不同而媒劳。卜不从而龟焦。千秋如暮朝。相看托而逃。楚越正风涛。短衣长夜歌禅尧。"}
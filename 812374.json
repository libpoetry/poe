{"id":"812374","title":"春仲偕黼臣乘小舟泛西湖，由孤山白沙堤步归，次前韵","dynasty":"清","author":"许传霈","text":"草色青青柳色新，偷间学作少年人。斜阳半郭情饶我，诗景全湖妙入神。艇小冲开春涨暖，花浓照见酒怀真。平湖陡觉湖平好，未到孤山早涤尘。西泠别后两年新，山色如逢蕴藉人。但得楫舟安水国，无愁波浪弄风神。岩空人去閒花住，岸远禽来好语真。回首婺东桃洞在，几多春意绾车尘。"}
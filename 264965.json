{"id":"264965","title":"金缕曲·云木相招久","dynasty":"现代","author":"王陆一","text":"云木相招久。便重来、名园觅句，沧浪濯后。落日荆驼谁致此，付与高楼杯酒。数水碧、年华十九。竹马在床梅昨日，乍悤悤、已向天涯走。还展望，嵯峨首。清华水竹都依旧。自苍茫、故家文物，蔚然深秀。飞上千家啼战伐，何处燃萁煮豆。似这等、吟愁尽有。堂外玉兰清越意，岂成烟、柳色闲叉手。可竟挹，浮邱袖。"}
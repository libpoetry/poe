{"id":"816145","title":"甲戌1814九月廿一夜予方有秋兴适奎垣以诗见贶清话更阑叠次其韵感赋二律","dynasty":"清","author":"章甫","text":"悲秋搔首不胜簪，万籁无声秋气沉。世味尝来寒士淡，人情阅至老儒深。半生事业羞双鬓，千古文章共寸心。吾党风流云散后，几曾夜话到于今。记得花枝各一簪，同门回首愧渊沉。笔枯自觉横军涩，绠短焉能汲古深。苦教儿孙如有志，学权子母又何心。谈天数及周天度，可获贞元起自今。"}
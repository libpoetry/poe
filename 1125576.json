{"id":"1125576","title":"句","dynasty":"宋","author":"袁毂","text":"本是林泉客，来居山水州。沧浪不须濯，缨上本无尘。邦人游冶处，尽在月轮中。晓瘴万重烟漠漠，舂台四顾俗熙熙。天钟秀气魁文陛，池涌仙源接武夷。手掬樵溪尘可濯，恨无雄笔继苏为。营古杳难寻白石，山灵惭未识乌君。笋供四宇庖相继，酒酿多年饮易醺。白日青天沛然下，皂盖青旗犹未归。"}
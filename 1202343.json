{"id":"1202343","title":"喜迁莺 赠康德机","dynasty":"元","author":"王丹桂","text":"宿缘深重。早省悟浮生，都如一梦。壮志回头，专心入道，尘事豁然驱屏。要脱死生轮转，认取元来本柄。甚为准。待与君说破，些儿捷径。日用。持清静。积累内功，外行心平等。次泯贪嗔，调和神气，休放马猿驰骋。万里黑云消散，一点灵明光莹。仙路稳。这回须免了，改头换影。"}
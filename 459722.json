{"id":"459722","title":"同前更作","dynasty":"当代","author":"卢青山","text":"三十而立，仲尼所云。立时三十，所立何津？立官衙乎，抑立蓬门？檐矮难立，蜷曲莫伸；位高难立，倾危其身。立于世外，腹饥喉呻；立于世内，奈此浊尘。立功甚易，非奸不成；立德自洁，举世嘲君。恶立善立，唯名与刑。倚人而立，俯仰由人；任己而立，谤讦随形。正立面世，风摧雨淋；侧立冷眼，中肠热焚；背立不见，鬼蜮沙喷。立眉立目，矢与彼争；立网立罟，旦罩暮婴。嗟立斯世，如焦原倾。反转是非，颠倒白青。其人其鬼，憧憧难明。我欲倒立，足代手撑。能察真实，将蹶于行。立伢立伢，立邪立邪。"}
{"id":"179875","title":"游安乐道院·美璞出丛阜","dynasty":"宋代","author":"李流谦","text":"美璞出丛阜，径寸藏尺水。堂堂大导师，钟灵此其地。荒坑名老君，故老说遗事。仙佛势不敌，北面昔所试。烟云龙蛇窟，风雨鬼神会。珍重住山人，净观惬幽邃。半偈起冥晦，径欲裂冠袂。同行一微囅，落日姑整辔。在家固出家，象服何必异。君看童其颠，已落第二义。"}
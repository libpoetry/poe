{"id":"1132306","title":"泸贡士二十人端平元年手书增郡国贡士员泸增二人是岁贡于东西路转运司者各二人以五月庚戌合寮吏宴于郡之正牙歌鹿鸣以遣之","dynasty":"宋","author":"魏了翁","text":"皎日中天万国明，恢恢贤路庆端平。月正元日下书诏，二十六人登姓名。西泽射陈狸首节，东廉歌奏鹿鸣声。谬侯何幸身为驾，要示周行玉女成。天地中间着此身，合将位育入经纶。阴阳固自生成我，爵禄安能富贵人。利欲当权心退舍，诐淫得路俗迷津。诸君自此腾骧去，愿以先知觉此民。"}
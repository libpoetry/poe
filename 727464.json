{"id":"727464","title":"霓裳中序第一·西泠步月闻琵琶声","dynasty":"清","author":"过春山","text":"苏堤古月色。又照天涯沦落客。试逐柳阴暗觅，乍听得、凄凉琵琶声急。分明似说。问塞鸿、天外消息。关山梦、繁华一瞬，忽地送岑寂。愁绝。青衫曾湿。记画舫亭亭，待发江潮，避又呜咽。莫唱阳关，伤心三叠。荻花风瑟瑟。听遍了、啼鹃夜泣。空凝伫、曲终人悄，隔岸敷峰碧。"}
{"id":"464551","title":"齐天乐 蒋家园庭","dynasty":"当代","author":"章士钊","text":"庾郎吟罢仍寻句。却看小园花絮。雨砌微松，苔阶细湿，稍稍幽居风味。心摇似醉。正驯雀栖愁，残棠补睡。几回栏干，眼前人物共憔悴。闲来何事可记。只窗阴客到，同话问字。一曲飞声，高楼在望，偶忘今生如寄。流光易逝。愿写入湘弦，满庭芳意。望去斜阳，玉人曾起未。"}
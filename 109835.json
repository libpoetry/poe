{"id":"109835","title":"尉迟杯·冰弦语","dynasty":"宋代","author":"徐君宝妻","text":"冰弦语。在竹树、院落深深处。当年野草闲花，何许浮云飞絮。征鸿止止，纵汗漫、游人远回顾。迟琼楼、五色帘开，唤醒玄鹤飞舞。何事梦断湖山，尚九里松声，八月潮怒。三十年余池台泪，应不为、花奴羯鼓。想天上，群仙老矣，其比似，人间更愁苦。倩画阑、留住西风，莫教愁入云去。溪翁琴皆浙音，故云。"}
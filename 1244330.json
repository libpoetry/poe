{"id":"1244330","title":"贻刘伯敏（去年余尝为恶诗贴壁间一日尽失既而从弟铎过伯敏乃知为伯敏取去相与一笑宁知其非燕石欤故诗中及之）","dynasty":"元末明初","author":"郭钰","text":"江海归来少梦思，论文犹恨识君迟。雪鸿竟去空留迹，天马长鸣不受羁。每日想君池上酌，有时和我壁间诗。满林秋色风烟晚，甚欲相过未有期。"}
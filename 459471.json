{"id":"459471","title":"班中有李氏子书甚有味，为作诗，惜理稿时忘其名","dynasty":"当代","author":"卢青山","text":"两臂纤纤初管大，落纸精光摇日海。谨严君子无怠容，烂漫依回有醉态。欹松孤石相扶持，清灵偶间緺云带。愧我学书二十年，一年握笔无二再。蟹走蜗爬不可看，回头欲下稚童拜。优孟衣冠扮北魏，古人枯骨岂可卖；随心谁见苔间石，精神付笔来千载。七岁之年廿日功，春草茁土露黄茸。参天过日旦夕耳，笔冢墨池谁为雄。"}
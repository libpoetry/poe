{"id":"267797","title":"西子妆·题张白琴侬汀宴月图，用君特韵","dynasty":"现代","author":"朱祖谋","text":"驱马烛斜，背沤笛起，半罥空波花雾。被霜黄柳著愁多，绾离情、卧桥沙堍。闻鸡漫舞。尽商略、閒云去住。梦封侯，是锦鞯茸帽，玉箫亲许。英游误。岁晚瞢腾，射虎荒山去。几回酾酒拭吴钩，夜沈沈、照残乡树。萧关健句，换江表、登楼一赋。黯襟痕，不负当筵泪雨。"}
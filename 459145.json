{"id":"459145","title":"初雪作歌。时十二月二十五日，值成《少年行》","dynasty":"当代","author":"卢青山","text":"昨夜梦中捲被风，挑灯起听沙流空。淩明启户喜看雨，豁然瑞雪堆门栊。山似老人头半白，又疑疮瘢点秃翁。玉带绕腰环细路，不知何职天所封。岁寒屋亦遮绒帽，功成田已退身容。梧桐半树落不绝，铮铮犹试春花红。尝闻南海扇尚宠，忽想北邻裘应重。裂变知已非尺布，差能一雪护生同。少年行就收笔马，闲如炭烙煎吾胸。清盅浊醪价自贱，思携言笑二三朋。"}
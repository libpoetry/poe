{"id":"604222","title":"题谢大行起东太君荣节卷","dynasty":"明","author":"张萱","text":"三从誓一往，杀身良不难。所贵在□□，一死重泰山。贞哉邦之媛，荼蓼备险艰。妇顺与母仪，慈母为严君。茕茕四十年，拮据难具陈。鹓雏出丹穴，九万今扶抟。騑騑美皇华，星轺何间关。我母训以忠，努力期鼎铉。忠臣必孝子，先哲有遗言。含笑泉下人，揭日天上纶。千秋垂琬琰，芬芳披九垠。敢告彼师氏，内则此不刊。"}
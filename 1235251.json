{"id":"1235251","title":"思乡二首","dynasty":"元","author":"尹廷高","text":"游子春深思故乡，愁闻杜宇哭斜阳。世情巇崄多溪壑，客鬓萧疏易雪霜。百里荒凉少鸡犬，十年奔走避豺狼。何时安坐无行役，一篆铜炉清昼长。转目桑田又海波，一襟豪气半消磨。故园春老苍苔长，客路秋深黄叶多。独有吟怀未摇落，却愁归计易蹉?。种桃何处寻生理，乌帽青鞋隐薜萝。"}
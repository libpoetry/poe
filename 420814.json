{"id":"420814","title":"绮罗香 咏紫罗兰化妆粉","dynasty":"近现代","author":"顾宪融","text":"碾月成硝，烘云做絮，■雨暖风春透。钿匣团栾，珍重绣奁之右。漫挑拨惊燕钗梁，怕沾惹舞鸾衫袖。最怜他、纤掌搓■，■妆楼上两眉斗。妆成何限娇茜，记取芳名好，色香俱有。笑说渠侬，也似紫兰花否。消受到宝枕横■，收拾起金盆靧后。蓦忘却镜屉星星，阿侯搬弄久。"}
{"id":"440216","title":"石州慢 蜀中红叶李沪上玉兰已放，帝乡亦日煖，而扬州地气江梅犹在","dynasty":"当代","author":"石任之","text":"浅梦非真，娥绿未颦，楼外谁折。薄寒比玉堪磨，一尾鱼衔香没。当时京洛，银锭桥侧微澜，嫣嫣几豆能生蝶。初学制新词，是何年三月。人曰。隔江清泚，开到辛夷，送梅仙阙。冷淡东风，慢耦扬州丘垤。测花昨夜，花深乍破三蠡，已添愁海飞红孽。未呕绪吴蚕，食春阴如叶。"}
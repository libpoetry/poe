{"id":"279265","title":"临江仙·独游法源寺，访杨潜盦不遇，吊乔损庵先生。效乐章仙吕慢词","dynasty":"现代","author":"周岸登","text":"拜石悯忠寺，古苔列碣，花雨疏寮。牡丹过、枝边梵夹诗瓢。寻巢。换新燕乳，初蝉响、咒竹生苗。经行处、怕梦梁重写，铅泪轻抛。何朝。分金布地，曾见安史天骄。纵磨将、碑字旧迹难销。魂招。奈前游侣，风流远、步屧声遥。成凄断、问韭花凝式，还吊僧乔。"}
{"id":"251639","title":"齐天乐·癸未中秋","dynasty":"现代","author":"谷海鹰","text":"玉盘收尽红尘泪。消熔淡银如水。酌满离樽，洇浓翠鬓，朱户寒门同醉。华灯幻紫。羡追梦云舒，酝情星缀。夜暖风清，素帘垂落一年思。秋心蕤枕倦倚。昨宵歌绛帐，魂咽声碎。笔恋虚花，笺迷过影，漫检回肠锦字。缘难料理。叹宿约新盟，去留无计。暗掣灵签，卜辞徵泰否。"}
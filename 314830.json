{"id":"314830","title":"三姝媚·伶俜应自惯","dynasty":"现代","author":"龙榆生","text":"伶俜应自惯。惜馀春、风飘雨淋何限。遍绿江南，泛软波兰棹，酒痕都浣。旅逸尘遥，寻梦影、苔衣藤蔓。暗省幽吟，愁问重来，画梁栖燕。花信东阑惊断。又过却清明，箭虬催短。倦客情怀，向枕函休听，后庭荒宴。响遏云沈，啼怨宇、嫣红俱变。悄倚危楼雪涕，秦淮涨满。"}
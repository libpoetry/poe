{"id":"403713","title":"高阳台 一九七六年秋暮，与履平、守元、树梁、梦乔花潭小集","dynasty":"近现代末当代初","author":"白敦仁","text":"碾碎青山，呼来白日，今朝我是闲身。乔木藏村，绿阴密隔街尘。千秋杜甫讴吟地，有百花、潭水粼粼。笑匆匆、几树成蹊，桃李骄春。挥杯更劝白头侣，况江山信美，风物长新。老子婆娑，临流还岸纶巾。男儿溺死心犹壮，仗酣歌、答谢良辰。倩东风，唤起梅花，迟我江滨。"}
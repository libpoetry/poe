{"id":"421271","title":"木兰花慢","dynasty":"近现代","author":"龚隐轩","text":"是天生丽质，本不在靘妆新。看云鬓霞裳，乱头粗服，一样消魂。佳人。忙忙底事，似莺莺燕燕去来频。显得十分真态，鲜秾桃李含春。相亲。谛视笑和颦。未许接殷勤。想相见无由，倘教相见，应悟前因。黄昏。归来苦忆，转秋波，欲语动樱唇。更有难描画处，轻盈杨柳腰身。"}
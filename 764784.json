{"id":"764784","title":"水龙吟  端州五日","dynasty":"清","author":"严绳孙","text":"恼人细柳新蒲，三年已扫金台迹。繁台尘土，钓台烟雨，崧台风日。淹冉年华，禁他揉弄，这般狼籍。算上林龙舸，掣标来□，天笑处，谁簪笔。一片牂牁风急。便归梦、怎教归得。清尊空满，朱颜难驻，浮名何益。多少当年，玉符彩缕，目胎心掷。正画船回处，金波十顷，一声山笛。"}
{"id":"467145","title":"蕲春行吟 太平山庄小住","dynasty":"当代","author":"陈忠平","text":"山高天觉小，林气自清嘉。石磴抱云影，尘襟浥露华。闻铃知饭熟，待月挂窗斜。白水参禅味，何须吃苦茶。晓起山初沸，行行拨古藤。林衣分露月，牛矢散田塍。遮目心无碍，摩云石有棱。最怜高峡上，一镜倍渟澄。路循村妇指，赤日乱松冈。柴棘步难踵，石碑铭未详。公虽殊德业，孰更重文章。垂首空无语，风流让彼樟。悲悯何须踞庙堂，医人医国或同方。味殊百草宜兼济，泽及群黎只一汤。绝术荒烟谁接脉，清荷孤馆自流香。由他高树狂蝉燥，珍惜心头片荫凉。"}
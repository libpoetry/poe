{"id":"794015","title":"咏史三十一首 其二十二","dynasty":"清","author":"黄毓祺","text":"散骑常侍辛，所闻谊至高。挥手谢太常，报画甚琼瑶。物极反必然，致至危是招。宜乘兹大捷，归命于天朝。诚廉附繇夷，上寿享松乔。冉闵亦自道，吾属故晋髦。迎惊都洛阳，分任州郡劳。因势可就功，名贤或易操。陇西义不食，是身等秋毫。至今想其风，使人意也消。"}
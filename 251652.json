{"id":"251652","title":"西河·芳讯断","dynasty":"现代","author":"谷海鹰","text":"芳讯断。高楼数尽归雁。斜阳梦冷卧胭脂，郁怀醉遣。彩云枉自弄新姿，多情依旧飘散。月眉细，灯韵浅。素辉对映窗幔。零愁杂绪理无端，七弦意懒。为谁镜里护朱颜，争留驹隙光短。茗烟一霎舞蝶幻。似当初、轻拂花面。密约百年相伴。甚香盟逐水，繁华都换。空向灵台缫诗茧。"}
{"id":"1109718","title":"句","dynasty":"宋","author":"刘筠","text":"极目关河高倚汉，顺风雕鹗远凌秋。雨势宫城阔，秋声禁树多。角迥含秋气，桥长断洛尘。崎岖一乘传，憔悴五羊皮。渝舞气豪传汉俗，丙鱼味美敌吴乡。惟月卿曹重，占星使者贤。捲衲城钟断，支筇岳雨寒。醉令难同社，仙鹅肯换书。柔桑蔽野鸣雏雉，高柳含风变早蝉。坐席久虚温树老，心旌无奈楚风辰。沙禽两两穿铃阁，江草依依接射堂。溪笺未破冰生砚，炉酒新烧雪满天。春风乱莺啭，夕雾一鸿冥。山月愁?子，风涛怒鳄鱼。龙驾昌明御，天旗太乙神。大野几星分婺女，清风万古感颜乌。岭云夏变梅蒸早，越雨秋藏桂蠹多。荥河带绕中天阁，空乐星悬大士居。刘伶醉席梅花地，海客仙槎粉水天。鸱蹲野芋谁为尹，雪积泉盐久置官。鹤伴鸣琴公事晚，乌惊调角戍城秋。朱饰两番巡属邑，案留双笔在中台。三壤月临承露掌，九雏乌绕守宫槐。酒供砚滴濡毫冷，火守更筹添漏长。已回邻面三年粉，又结寒丝几许冰。鼓音记里绳阡远，舞节鸣鸾玉步随。桃叶横波人共醉，剑光冲斗狱常空。右墄独登温树密，前旌双抗岭云高。洛田荒二顷，楚浪涨三篙。吟馀云散叶，坐久麈遗毛。惠和官尚小，师达禄须干。空呈厚貌临官道，更有人从捷径过。闻说上饶风物好，钱郎诗思奈春何。峭帆横渡官桥柳，叠鼓惊飞海岸鸥。蟠桃三窃成何味，上尽鳌头迹转孤。天媛贪忙为灵匹，几时留巧向人间。兰夜沉沉鹄漏长。"}
{"id":"462062","title":"惜馀春慢·无字吟","dynasty":"当代","author":"添雪斋","text":"花落无痕，飘萍无绪，将此朱颜删改。愁多无尽，求解无因，痴绝一双眉黛。又见风雨今番，消遣无忧，百无聊赖。正何人无语，看春回夏，绿阴如海。凭谁问、醒处无心，醉时无梦，怎放无缘情外？无心即了，无梦犹知，早是一生无奈。于我无端自欺，诗作无题，画成无彩。待无声惊起，还怨东君不在。"}
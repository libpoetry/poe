{"id":"375962","title":"齐天乐·蒹葭水落栏干下","dynasty":"清代","author":"蒋士铨","text":"蒹葭水落栏干下，曾照老翁清影。水宿非舟，陆居非屋，剩得三椽蓬艇。诸公台省，让野鹤孤云，烟霞簿颁。书局随身，宛央湖上是箕颍。当时出岫归林，怕献嘲腾笑，终焉此境。古铁舟园，小长庐屋，转眼凭他兼并。儿孙追省。守处士蜗庐，百年何幸。换以华堂，问先生可肯。"}
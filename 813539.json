{"id":"813539","title":"南歌子二首","dynasty":"清","author":"李慈铭","text":"莲子星前碧，蕉心雨里红。天涯不碍五更风，可是凄凉一样到伊侬。泪渍偎凉掼，愁多替梦重。便成睡去也匆匆，索性疏钟斜月各惺松。裙衩文鸳窄，钗梁粉蝶娇。才离眼底已销魂，难道忍心撇过又今宵。佩响侵银箔，炉薰度紫绡。月斜花径路迢迢，如此思量魆地忒无聊。"}
{"id":"758001","title":"东风第一枝 题汪梦梧“庚岭探梅图”","dynasty":"清","author":"江瑛","text":"淡雪初晴，东风乍暖，南枝消息先逗。分明驿使，传来芳信，悄吹吟袖。蛮烟瘴雨，催□过、黄昏时候。暗记省、醉月罗浮，梦里仙踪如旧。啼翠羽、珍禽还又。对镜影、缟衣人瘦。绿腰谩读新声，幽思渐消残酒。香韵依然，念索笑、疏林知否。料也应、吹笛空山，闲忆江城春昼。"}
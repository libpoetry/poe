{"id":"812369","title":"梓材以下乡诗见示次韵复之","dynasty":"清","author":"许传霈","text":"孔迩歌来乐万家，使君风度自清华。艳称渤海千秋绩，新植河阳满县花。草野通情劳笠伞，诗篇馀事散云霞。爱民自得斯民爱，领取风光一串茶。鸣琴雅抱独宽閒，社稷民人事事关。教养兼施清界尺，文章致用焕云山。罪轻法网何妨解，草害良田务尽删。却好庶黎齐慰日，仁风果得此邦颁。"}
{"id":"91226","title":"赠申孝子","dynasty":"宋代","author":"赵士礽","text":"铅山乃灵山，号为七宝库。有时地爱宝，人杰时一付。礼围较文章，发为性仁赋。盛美固不绝，且作忠孝路。时凶资贼多，炽焰不容捕。长驱斩关来，提挥远相诉。申生本医家，首冲众贼怒。有子趋而前，悲泣湿衣袧。愿代父这死，三万色不怖。贼曰汝子孝，解衣衬血污。以此两全生，父子欢如故。何不上明君，青旌当金铸。"}
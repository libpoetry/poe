{"id":"689996","title":"四月十三日游灵隐二首","dynasty":"明","author":"张宁","text":"清和时节最宜人，忘却东风已过春。犹有落花随水尽，渐看幽竹出墙新。十年壶榼嗟为客，五亩园居待卜邻。游赏事同情趣别，前湖歌舞正通津。灵鹫峰边合涧东，风光不与昔游同。春蚕作茧柔桑尽，社燕移巢旧巷空。风荡泉声犹振激，雨阴山色久溟濛。结茆便欲岩栖老，时物惊心归兴浓。"}
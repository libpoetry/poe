{"id":"1114710","title":"句","dynasty":"宋","author":"李彭","text":"满朝以诗鸣，何独遗大雅。平生黄叶句，摸索便知价。却笑思鲈脍，应须持蟹螯。紫荷虫篆霜叶枯，袅蹄垂房裂青肤。相望唇亡齿寒国，书来莫惜剡溪藤。芝山云物故如在，鄱水波澜何似生。湖平可爱西南水，石美堪邻上下钟。章江之水抱城流。相思甲乙翻遗稿，力斛珠玑得贯穿。"}
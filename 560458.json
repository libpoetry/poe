{"id":"560458","title":"溪山书屋为钱惟常作","dynasty":"明","author":"徐庸","text":"梁鸿踪迹名千载，千载溪山长不改。五噫歌咏汉文章，景仰令人想风采。地灵境胜乡玉殊，磅礴清淑相扶舆。钱君所种□间气，结屋其中多积书。黄卷青编逾万轴，勤渠每下工夫读。春风送煖散芸香，秋风生凉对银烛。六经义理圣贤心，远自古昔传于今。分阴寸□不虚度，后生宜尔躬追寻。况君年少绪华冑，武肃蝉联族居右。胸怀抱负经济才，功业文章易成就。方今丹诏求贤才，戋戋东帛东南来。圣王图治正侧席，五云深处金门开。金门一登喜平步，鹓鹭致身沾雨露。思亲回首望飞云，便忆家山读书处。"}
{"id":"273241","title":"白门邂逅林庚白治酒逆旅","dynasty":"现代","author":"李洸","text":"踪迹有从违，南北五载别。泥饮众偏嗜，孤吟独尔绝。侧身向天地，俛仰谁与说。才丰世所忌，齿刚理则折。尊显多阘茸，志士遁岩穴。嗟君昴藏驱，中怀亮激烈。愿言长相葆，松柏有劲节。路傍昨邂逅，泥滑妨车辙。以我满胸泪，触君情内热。去岁秋阻冬，阮爽逃曲蘖。怃乱复伤离，坐对定呜咽。薄书叹沈迷，神形惧歇灭。腹馁倘寻君，一尊酹江月。"}
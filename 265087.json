{"id":"265087","title":"念奴娇·顶天立地，是英雄本色","dynasty":"现代","author":"王季思","text":"顶天立地，是英雄本色，合当如此。碎骨粉身何所惧，耿耿丹心不死。枝作柴薪，干为梁栋，膏化冲天炬。铁窗风雨，强光照见狐鼠。如今正好秋光，风前展卷，热泪盈眶子。回首虎门人不见，但见滔滔江水。大浪淘沙，怒涛卷雪，似为灵胥起。英姿如在，粤山无比苍翠。"}
{"id":"433692","title":"柳梢青 和默飞新柳","dynasty":"近现代","author":"谢觐虞","text":"试暖风狂，烘烟草醒，春到堪惊。红索柔枝，赤阑低影，几日晴阴。东皇颜色重匀。问可有、眉云鬓云。只恐伤心，断钗碧玉，尘箧罗裙。病榻眉颦，天涯亭堠，依旧情牵。谁信沉沉，碧城阑槛，不在人间。清明寒食年年，镇听过、啼鹃万千。黄已堪怜，况教绿后，带雨拖烟。"}
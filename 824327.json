{"id":"824327","title":"江城梅花引 畏庐为涧秋作山水小幅漫笔题此","dynasty":"清末近现代初","author":"徐树铮","text":"西风斜日酿清愁。怕登楼，又登楼。笑举一尊浊酒饯残秋。直向万山深处去，起茅屋，尽馀生，断送休。送休，送休，更何求。水自流，云自浮。睡死，睡死，睡不死，飘梦岩头。扶杖飞泉，尘世总悠悠。倚石看君留画稿，持此意，赠将归，当卧游。"}
{"id":"451562","title":"和茶馆饮翠袖所酿青梅酒次日赴天台又饮綵绢所酿虽甘冽不同其为佳酿则一也因分均得晓字","dynasty":"当代","author":"钱之江","text":"薄言发天台，岩壑献深窅。澒洞赴天门，海气悬孤鸟。矰缴不可施，弋人舌为挢。譬若二三子，所志青云表。晔晔豹变姿，君子自夭矫。惜哉和鼎具，用舍在瞽眇。率尔近酒卮，诗思助清窈。甘冽果何为，天意密难晓。"}
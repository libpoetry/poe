{"id":"467210","title":"故人见诗有喜依前韵再答八首","dynasty":"当代","author":"陈振家","text":"山间何处不坑洼，兽印牛蹄乱似麻。日曝泥容成瘰疬，雨敲路面出天花。蛮乡硬汉跷跟跳，岭表娇娘蹑足斜。笑语惊呼相杂迸，浑忘浪迹在珠涯。同来也有女儿家，彼我均无带木瓜。朝种青丘三斗露，暮收碧落一身霞。神歌每觉难娱耳，潮曲都嫌老掉牙。暗屋昏灯聊聚首，只思馔品不思茶。偶尔教人叹复嗟，确无善状与君夸。工余锄嘴搔腰脊，饭后扁担剔齿牙。虫豸空听啼唧唧，姑娘不想玩家家。徒生一对读书眼，朝送残蟾暮送霞。曾上高峰望故家，老藤障目海云遮。频挥健臂人难见，欲发豪吟声不赊。天厩谁能供骏马，瑶池何处借飙车。拂衣下岭无聊甚，输与枝头一匹鸦。偶然发现水晶砂，目放星光心放霞。循迹寻踪偷采掘，开山撬石苦掏爬。矿源但愿浮岩表，臭汗哪忧拼命花。他日若蒙天不负，弟兄共吸大中华。夜半蚊多梦不赊，披衣出户坐桩杈。满坡兽眼闪幽焰，百窍阴风奏鬼笳。树影动摇疑野魅，枭声呼叫似啼娃。千山腾突露狞齿，齐向虚空啃月华。武陵源里太多蛇，伊甸园中无夏娃。走兽爬虫诚可食，鹿娘狐女怎当家。不看岭上相思豆，最厌路旁连理花。入夜遍山寻月老，问渠所干那门差。"}
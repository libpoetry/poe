{"id":"251014","title":"宿锦石岩寺","dynasty":"现代","author":"李达","text":"丹崖赭壁雨初收，飞瀑千寻白练净。半天凿出石窟寺，树掩红栏翠相映。梦觉关款蜂房开，喷玉泉揭珠帘迸。暮投锦石洞天宿，僧毡已拂粗粝硬。洞外玉龙犹未奇，洞中老蛟欲翔泳。四时鳞鬣穷怪变，七襄杼轴徒争竞。夜深不寐坐脩廊，联句犹能遣馀兴。乌云未散月半出，影落梧桐挂明镜。锦江浊流污不得，春草蛙鸣声自盛。却笑人间一癖王，于有佛处犹不敬。"}
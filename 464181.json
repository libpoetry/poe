{"id":"464181","title":"百字令 题金陵管氏阖门殉难纪略","dynasty":"当代","author":"王陈常","text":"钟山灵气，造成绿、多少仁人志士。发寇为灾何忍见，蹂躏到吾桑梓。合户精魂，满腔热血，都付长江水。神伤丛冢，至今何陆羞矣。非是邀恤褒嘉，慨忠躯、讵弗虚生虚死。幸有孝廉延一线，北国声名顿起。甲第随膺，似苍苍、有意扶持管氏。天心复见，降祥期在孙子。"}
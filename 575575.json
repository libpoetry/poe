{"id":"575575","title":"传烽歌","dynasty":"明","author":"戚继光","text":"一炮一旗山海路，一炮二旗石门冲。一炮三旗台头警，一炮四旗燕河攻。二炮一旗太平路，二炮二旗是喜峰。二炮三旗松棚路，二炮四旗马兰中。三炮一旗墙子岭，三炮二旗曹家烽。三炮三旗古北口，三炮四旗石塘冲。千贼以上是大举，百里以外即传烽。贼近墙加黑号带，夜晚添个大灯笼。若是夜间旗不见，火池照数代旗红。贼若溃墙进口里，仍依百里号相同。九百以下是零贼，止传本协各成功。单用炮声分四路，不用旗火混匆匆。山海大墙皆一炮，石门喜曹二炮从。台头松古三炮定，四炮燕马石塘烽。零贼东西一时犯，两头炮到一墩重。该墩停炮分头说，东接西来西接东。但凡接炮听上首，炮后梆响接如风。炮数梆声听的确，日旗夜火辨分明。"}
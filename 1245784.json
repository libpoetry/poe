{"id":"1245784","title":"丁孝子行","dynasty":"元末明初","author":"杨维桢","text":"孝子兰，刻木肖母颜。木有神，痛相关。况我孝子有母，上堂问安否，母胡为，双目瞽。母瞽扪壁行，行听孝子声。孝子泣母舐母目，何时仰见天日星。朝舐瞽，莫舐瞽，一日二日百里程。母瞽豁然而月明，邻里交相贺，母如长夜再生明。孝子名上达天听，华表柱为孝子旌。"}
{"id":"778177","title":"疏影","dynasty":"清","author":"杨葆光","text":"销金毁玉。但劫尘过处，无有停宿。大纛高牙，麾指旌旗，胸中绝少成竹。防胡未释黄龙戍，带甲又、大江南北。望远人、掷破金钱，累我苦吟人独。漫说年来壮志，黑头不得志，丝鬓空绿。如此风尘，幕府苍茫，那似三间茅屋。凭教骨肉相依老，免绕尽、回肠千曲。问甚时、脱我簪裾。画入水村图幅。"}
{"id":"833052","title":"寿楼春 社集赋查楼菊部","dynasty":"清末民国初","author":"朱祖谋","text":"嘶香骢铜街。有筝琶夜月，箫鼓春雷。说似清时歌舞，旧家楼台。桑海后，仍崔嵬。怡近依、方壶蓬莱。只币地花钿，齐云榜篆，零乱劫馀灰。觚棱梦，愁天涯。早霓裳曲怨，湘瑟弦哀。底事燕兰芳约，渺兮予怀。今昔感、成低徊。唱渭城、何戡重来。问凄断云韶，青霜鬓催知几回。"}
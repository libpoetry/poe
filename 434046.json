{"id":"434046","title":"念奴娇","dynasty":"金末元初","author":"元好问","text":"一年好处，是西风、乡出东篱寒菊。蝶舞蜂狂谁便道，今夕清香不足。令尹风流，年年春事，小雨一犁新绿。园扉人静，抱琴时弄幽独。闻道野老相呼，幽寻仙洞，乞与长生箓。鹤发单颜须待得，王母蟠桃初熟。只恐相将，日边催去，凤沼鸣环玉。娉婷一笑，为渠且尽醽醁。"}
{"id":"466127","title":"元月三十夜","dynasty":"当代","author":"卢青山","text":"穷天无月有苍寒，愁绪牵缠绕管端。散入乾坤封畛外，收回方寸芴芒间。人和梦去千千里，岁拽衰来望望然。多谢雄鸡解催旦，为余一唱裂肠肝。百计追欢非过计，少年况味果匆匆。故人婚嫁投林鸟，来日情形失伴鸿。将更驱驰岸何在？不如归去陆都空；两难我欲全抛手，一付孤舟与海风。相逢正觉是天教，岂谓神情百寂寥。会不成欢分始语：“昔尝有意近都消”。君如旭日星星露，我似江湖夜夜潮。何事以吾潮滚滚，不能添子露朝朝。"}
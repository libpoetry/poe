{"id":"450542","title":"莺啼序 其一","dynasty":"当代","author":"崔荣江","text":"香心暗生豆蔻，待催红润露。半遮面、思瘦琼腮，到了吞却言语。错花事、三年两载，回头已是分飞鹭。使前缘，云水飘萍，不知何处。梦断江南，愁肠千结，骂苍天可恶。月盈缺，寒照江楼，卷帘焉卷愁去？和蛩声、人啼永夜，有谁慰、别离悲苦。蹙眉头、斜倚栏杆，泪迷烟树。春风不弃，碧草重葳，萋萋绿汀渚。梁上燕，呢喃几句，告诉花期，不负相思，百千朝暮。经年苦守，三春期冀，一朝盼得丁香吐。借琴筝、遥寄天涯路。灵犀既有，山重水复何忧，鹣鹣凭羽堪渡。盟存抱柱，莺啼序里，且把三生许。纵鬓上、几层霜白，瘦了双肩，甘老秋风，不悔心与。笺中小字，缠绵难写，何如画作鸳鸯鸟，寄人儿、题个多情赋。今宵怎也无眠，想是痴魂，被人偷取。"}
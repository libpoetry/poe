{"id":"306987","title":"齐天乐·秋雁","dynasty":"现代","author":"杨圻","text":"晚来塞雁横空去，天边几声凄恻。水乱蘋洲，沙翻蓼叙，都是异乡风色。无边萧瑟，听带起秋声，淮南江北。残月空林，行人一宿愁暗绝。年年此时浪迹，惯连营戍鼓，长城秋笛。一样天涯，何堪送尔，满地江湖风急。高楼寂寂，正酒醒残更，梦回江国。露冷灯昏，听胡笳怨拍。"}
{"id":"443579","title":"水龙吟　成都送妻儿归西安，时佩儿将四岁","dynasty":"当代","author":"魏新河","text":"可怜最是娇儿，嘤嘤犹隔玻璃语。无言片霎，盈盈抱定，一旁阿母。手小频招，头低半现，那堪回顾。正长天落月，万灯昏暗，数千里，茫茫路。何事客中送别，算吾身、长非吾主。心经万劫，人分三地，长安儿女。记取窗前，双摇小辫，耳边低诉。道归来第一，别忘为我，带枇杷露。"}
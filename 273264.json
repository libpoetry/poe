{"id":"273264","title":"建霞楼·名贤有遗构","dynasty":"现代","author":"李洸","text":"名贤有遗构，诗社近咫尺。门第纵非旧，犹傍大宽里。斋壁通奥窔，榆柳接烟水。引潴流堂北，种荷满芳沚。经营极惨淡，跌宕轻文史。方当启祯间，何伍鼎足峙。文酒杂游衍，哲匠若肩比。及其登衮冕，江山怀杖几。南都砺素志，栖迟固所喜。溟渤动归思，横琴在眼底。履声感先民，时变生荆杞。寂寂王粲宅，萧萧晏婴市。晴日破苍霭，拳石荒陉陀。赐书期师守，遗文待重梓。旷怀瀼上堂，衡泌聊徒倚。"}
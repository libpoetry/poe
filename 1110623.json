{"id":"1110623","title":"句","dynasty":"宋","author":"朱服","text":"孤臣正泣龙髯草，游子空簪凤尾花。相逢尽欲倾家酿，久客谁能散橐金。水无涓滴不为用，山到崔嵬犹力耕。鸡鸣分水绕肥城。琉璃十顷浸旻苍，此境淮南自少双。眷恋肥城讵忍还，每贪公退枕书眠。九韶先幸舜，五岭后通秦。遥看一树凌霜叶，好似衰颜醉里红。西清迩英阁，密勿侍经筵。昼漏逾三鼓，宸居近玉砖。多闻资学殖，清问发真筌。"}
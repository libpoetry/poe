{"id":"640592","title":"节物惊心怕倚阑家山千里暮云寒桑田俛仰人间世菽水团栾梦里欢衡石事严宵漏尽博山香暖瑞烟团故人今日皆天上还有双鱼寄脍残 其三","dynasty":"明","author":"童冀","text":"小楼醉起怕危阑，豪杰当年骨已寒。汉武虚闻召徐乐，宇文肯复识高欢。草荒陋巷车无迹，花满征袍锦作团。昨夜壮游还入梦，苍龙观阙月初残。"}
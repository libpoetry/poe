{"id":"432225","title":"蓉城招饮感赋四首","dynasty":"近现代","author":"李西庚","text":"正值新凉雨后天，华堂高会集群贤。相逢俱是神仙侣，不觉忘形喜欲颠。城中招饮近江滨，饱饫邭厨品味珍。两度筵前人尽醉，贪杯笑我恋时新。几番话旧到来朝，欲别依依渴未消。难忘登车劳远送，回头愁见手频招。轻云淡淡送微风，玉露初雕吴苑枫。几处园林添好景，餐黄饮绿待诗翁。"}
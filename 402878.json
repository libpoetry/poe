{"id":"402878","title":"玲珑四犯","dynasty":"近现代末当代初","author":"赵尊岳","text":"客里倦怀，愁边芳序，欢娱随分深浅。玉台珍重意，瘦损寻香伴。浓熏夜深妒暖。更无端露华凄泫。罨恨帘疏，殢晴弦润，和梦付肠断。西山尚回青眼。凭修眉一抹，凝翠奴怨。玉容应似旧，认取菱花畔。鬘天见说兰因在，便休负月明庭院。迟娩婉。碧云共画帘俱远。"}
{"id":"951127","title":"高宗皇帝舞剑赋御书赞","dynasty":"宋","author":"岳珂","text":"维中兴，焯人文。燀皇灵，即清燕。垂翰墨，光日星。揖怒蛙，市骏骨。期混并，写古作。示休宠，作豪英。臣有剑，淬三河。包两京，舞绝世。抉浮云，开太清。帝有训，誓臣节。式钦承，谁掣肘。起奋袖，愤裂缨。郁干将，在宝匣，长悲鸣。后百年，血郅支，锷尚腥。刻斯赞，表帝心，传龙庭。"}
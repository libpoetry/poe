{"id":"814492","title":"暑夜泛姜溪诗","dynasty":"清","author":"林旭","text":"清溪十里几多盘，收束将穷却放宽。山要拦人拦不住，侧身让过乞人看。击汰声齐力未孱，扁舟催进几湾湾。我们冠者偕童子，只有崧师束手闲。大家莫把桃源说，那有仙源到两回。昨日好山撑不近，明宵须换小船来。桥柱孤栽细石平，相将上去卧纵横。不防山贼防洋鬼，犬吠儿啼锣乱鸣。本来沙路有人行，溪水长干江水平。过去中元游十日，中秋毛水月空明。"}
{"id":"458036","title":"同前书于粽叶之馀隙","dynasty":"当代","author":"卢青山","text":"塘角住农家，淳淳有一妇。独持两儿童，日作田中苦。昔我尝游斯，日午饥难堵；扣门未及言，察颜意先许。薄蔬出鼎锅，携向塘之浦。野石为椅案，其上荫佳树。醉已乃相别，浅笑犹栩栩。今我更来游，怅怅锁门户。维时始初暮，众鸟未归翥。想见山中山，挥锄汗如雨。"}
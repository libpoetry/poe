{"id":"772971","title":"光绪十八年1892三月初六日筱村中丞按试台南正在明伦堂讲书忽地大震因以诗纪之","dynasty":"清","author":"唐赞衮","text":"堂皇高坐地震惊，满堂漰湱洪涛声。如驾海舶樯忽倾，头目眩转浮沧溟。诸生罢讲相向瞪，魂摇气慑神渐惺。须臾奠定邀神灵，险遭不测人其坑。我于其中浩叹兴，两间无处无亏盈。世界本由缺陷成，自古断鳌鳌足胫。扶舆毕竟谁支撑，赖有青门鼎力争。乾坤浩荡陂竟平，敢忘此日心凌兢。"}
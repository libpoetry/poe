{"id":"467476","title":"送春","dynasty":"当代","author":"姚佳","text":"芳菲消得柳三眠，烟雨生来绿涨天。九十日春花落去，数千载事月依然。黄莺恰恰真辜负，杜宇声声最可怜。上界无何知过眼，东君别我动经年。春生秋杀太匆匆，织恨凝愁总是空。几度绕村乌首白，一朝辞社燕襟红。扁舟泛泛桃花水，玉笛依依杨柳风。华不再扬弹指过，诸天煜爚化身同。"}
{"id":"1108601","title":"门外","dynasty":"宋","author":"刘克庄","text":"门外沙鸥忽散群，云何飞矢远寻君。今身莫是前□干，异世宁无后子云。早岁多言生悔吝，暮年双聩断知闻。吾儿谨勿趋华藻，宁使班书议少文。平生孤立懒随群，未爱标名附五君。投老病身甘碓□，无穷世事等轮云。牛衣尚许寻初服，蚕室何堪续旧闻。玉座他年如记忆，安知不讲礼融文。"}
{"id":"831289","title":"水调歌头 其五 十日偕印伯还武昌，病山、迟父步送渡口，循览夷场。五叠辛韵","dynasty":"清末民国初","author":"程颂万","text":"叉手信江介，诗境险还开。斩齐江树如沐，铁槛琐葳嵬。绮毂香尘平砥，洞户晶球连昼，歌吹似人来。坡老饮既竭，东海涨黄埃。宿罗胸，山起面，暂停杯。分携一舸天远，争道故园莱。电掣驷蹄茸罽，风眯层窗花眼，归去认楼台。良会耿如昨，今别夐徘徊。"}
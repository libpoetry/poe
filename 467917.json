{"id":"467917","title":"临江仙二首 琵琶亭","dynasty":"当代","author":"傅义","text":"江畔客船挥涕处，铁桥驰逐长龙。荻花枫叶了无踪。琵琶却是、耳际韵琤琮。翠袖青衫应尚在，骚人迁客常逢。悲声沉入浪声中。蓦然惊撼，轮轨辗寒风。缧緤投荒天混混，横胸激起雄图。三杯酒后气尤粗。黄巢安在，应是识今吾。滚滚长江流不尽，人间血泪腥污。成王败寇竹难书。高楼胜昔，光景恐无殊。"}
{"id":"412104","title":"《护生画集》第五集诗 其七","dynasty":"近现代","author":"丰子恺","text":"放学归来早，慈母相见欢。替儿挂书包，劝儿吃糕团。忽见书包上，有蚁正盘旋。皇皇如丧家，急急如求援。此蚁家何在？家在课桌边。偶然出门游，爬上书包缘。被我带著走，道边几万千。我已安抵家，此蚁还家难。蚁亦有慈母，正在望儿还。不见儿归来，望眼将欲穿。念此心不安，糕团难下咽。连忙用纸匣，请蚁居其间。持匣返学校，送蚁还家园。"}
{"id":"693644","title":"杨如石孝廉计偕","dynasty":"明","author":"邹元标","text":"相见温如玉，相交情断金。君登青云去，何处寄吾琴。泰山千仞高，龙门百尺深。高深会有极，莫负百年心。玄珠藏草泽，谁识象罔寻。大道惟率性，至人无饰说。圣门贵皓皓，行谊常高洁。世纲久沦亡，邈矣愧前哲。回首长安道，朔风苦栗烈。慇勤欲有赠，衔杯气已结。"}
{"id":"463918","title":"京都金阁寺","dynasty":"当代","author":"邱登成","text":"玉镜泛清波，明光耀金阁。昔为足利苑，将军长淹泊。晚来事禅修，欲洗诸般恶。营殿奉舍利，禅心乃有托。植松成陆舟，将以招云鹤。柱擎夕佳亭，妙造自天作。吾华神仙事，亦此堪领略。悬泉溅龙门，漫凭鱼飞跃。窀穸瘗白蛇，宿草久离索。我伫危崖边，随意观峭崿。天风忽吹动，木叶下丹壑。"}
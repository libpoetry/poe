{"id":"463177","title":"沁园春 述怀酬故友重逢","dynasty":"当代","author":"林英男","text":"梦寐重逢，鬓飘霜雪，月照胆肝。数流年马齿，迷途半世，江湖白首，浪迹千山。过隙云雷，前尘血泪，覆盏欹壶无语间。醒还醉，记湄江塔影，烟雨椰滩。无端歌哭颠连，念浇土燕州斫地寒。笑骨癯诗瘦，狐禅野老，腹空语硬，盲瞽痴癫。忝似书生，羞云壮士，不把铗弹不锻砖。归来日，竟陆沉海阔，风举舟扁。"}
{"id":"272192","title":"贺新凉·一住将三月","dynasty":"现代","author":"李稚愚","text":"一住将三月。又重阳、枯荷衰柳，碧云黄叶。最喜山巅多灵气，缭绕烟云明灭。莫便是。神仙云窟。似忆前生曾驻足，坠尘寰便尔归途绝。回首处，心空热。人间几见真豪杰。笑群儿、鸡虫争斗，身劳神竭。学得糊涂随分过，风月自酬佳节。幸尚有、桂花堪折。独把一枝临风嗅，掷平生万事天之末。香惹袖，久逾冽。"}
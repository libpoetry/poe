{"id":"139980","title":"次韵樊武仲致政见贻","dynasty":"宋代","author":"魏了翁","text":"风引征衣堕古诚，手披榛棘上前京。侍郎山下寻仙李，柱史亭前记老程。蜑雨蛮风鸢外落，洞云溪月雁边明。惊心忽忽未全稳，似听於菟谷啸声。樊子诗来贺我迁，潮黄风节敢云班。长教下令流於水，岂原高名重若山。霜过转悉天宇净，夜寒空载月明还。须知不遇非余欲，千载知言有辨奸。"}
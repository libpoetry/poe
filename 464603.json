{"id":"464603","title":"凤池吟 和方子论词","dynasty":"当代","author":"章士钊","text":"两事当行，应须牢记，崭崭我与今人。傥词中昧我，二窗双白，也是残魂。体贵当时，王杨万古重高文。此中消息，问谁参透，笔定如神。古贤依约非远，信几分暗似，脉络相因。尽行幮万卷，读来能破，杜老方尊。言语寻常，君房下笔妙无伦。天然境，却妄言，果蠃云云。"}
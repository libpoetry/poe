{"id":"518062","title":"水仙子过折桂令 九日思亲","dynasty":"明","author":"黄淮","text":"翠丝风剪绿杨稀。缬锦霜凋红叶飞。金钱露染黄花缀，正龙山佳会，集望庭闱。无限伤悲。任泪雨，缘腮落，将愁山，着意推。盼佳期，何日南归。盼佳期，何日南归。水远山遥，目断神驰。齧指情深，趋庭训切，戏綵心违。寄信息、难凭锦鲤，对茱萸、慵泛金杯。暮景休催。壮志难摧。仰望皇恩，趋拜天墀。"}
{"id":"623352","title":"励志诗二首 其二","dynasty":"明","author":"郭之奇","text":"鸿飞贵冥，虎步宜猛。我欲藏形，无由去影。倚木居巢，留烟护岭。过膝容头，聊遮瘤瘿。三秋九摇，未涉人境。啼猿罢悲，宿鸟归静。自疑此生，以逸终倖。人不碍物，物又何鲠。林不近炎，炎亦宜冷。岂意泉霞，忽恶箕颍。谁知黑雕，久布机阱。自我婴罗，岩壑收景。霜叶含悽，风禽缩颈。山群集众，从鬼神请。念此慇怀，助予宵儆。穷年独宿，五夜三省。"}
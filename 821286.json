{"id":"821286","title":"鞓红 灵谷寺看牡丹，未及谷雨而开已过半，花色仅红紫粉白三种。洛花以黄者为贵，北京崇效寺有之，闻兵燹后已不存矣","dynasty":"清末近现代初","author":"汪东","text":"买栽无地，寻幽古院。可胜却、珠帘蕊馆。洛花绝异，露黄娇婉。恐别与、徐熙画卷。得似唐宫，沈香亭畔。许带笑、倾城比看。玉容惜醉，翠云偷展。也莫道、东君不管。"}
{"id":"580960","title":"送张靖州","dynasty":"明","author":"张诩","text":"先生真是古人流，宠不吾惊辱不忧。年压五十始得官，论其豪逸之气不以老壮而少休。酒酣拔剑轻拂拭，星斗光芒射九州。渠阳万里楚天南，山水风云俱惨澹。当歌对酒放金杯，风月乾坤吾颇滥。兵戈昔日千家哭，烽火疆场近颇肃。往问赤子今何如，寒吾有衣饥有粟。莫指悭囊笑老生，尚有平生半部经。"}
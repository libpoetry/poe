{"id":"690614","title":"重过桐江钓台留题","dynasty":"明","author":"张萱","text":"片帆又过富春山，新水平添旧日滩。再上双台舒一啸，不妨啼鸟报春残。莫将急鼓叠回风，且向中流看织荭。石上相逢休问姓，当年我亦一渔翁。缁川亦是钓璜馀，错把安车拟副车。干象犹堪频入梦，君房空奏一函书。欲屈狂奴作汉臣，交情总是白头新。垂竿莫说前贤误，文叔于今非故人。"}
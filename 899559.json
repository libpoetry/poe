{"id":"899559","title":"庆春宫/高阳台 都睛寒食，游人甚盛，水边花外，多丽环集，各以柳圈祓禊而，亦京洛旧事也","dynasty":"宋","author":"张炎","text":"波荡兰觞，邻分杏酪，昼辉冉冉烘晴。罥索飞仙，戏船移景，薄游也自忺人。短桥虚市，听隔柳、谁家卖饧。月题争系，油壁相连，笑语逢迎。池亭小队秦筝。就地围香，临水湔裙。冶态飘云，醉妆扶玉，未应闲了芳情。旅怀无限，忍不住、低低问春。梨花落尽，一点新愁，曾到西泠。"}
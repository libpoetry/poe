{"id":"833613","title":"上江虹 㤅伯师集中有叠韵四阕，绮情瑶想，销魂黯然，和之如其数 其一","dynasty":"清末民国初","author":"樊增祥","text":"小楷簪花，闲写遍、砑罗金扇。偏柳色、青青如此，上楼亲见。春瘦不禁珠钏重，夜长争得芳衾暖。甚南邻、遥见北邻花，红墙短。寻笛谱，书钗券。双鹊喜，单莺怨。隔云屏几曲，离花未远。螺墨胶轻描黛易，鸾?齿涩梳头懒。算东风、开到粉蔷薇，无心看。"}
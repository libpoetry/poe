{"id":"450488","title":"琵琶仙以原意次韵高凉词","dynasty":"当代","author":"崔荣江","text":"莺燕还啼，婉声里、却道春归消息。阡陌颜老红微，重逢不相识。谁卸了、浓妆淡抹，换描作、别离愁色。柳眼桃腮，随春嫁远，何处相觅。剩怜客，离酒频斟，独孤处、浇肠饮空寂。收拾者般滋味。付残笺衰笔。凭小字、流连旧梦，许得寻、往日痕迹。怎奈愁绪飘摇，乱飞云极。"}
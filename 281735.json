{"id":"281735","title":"念奴娇·原韵酬答白野先生抄诗三十六卷","dynasty":"现代","author":"林散之","text":"平生自许，不作惊人语。独趣平易，仓皇里，春风秋雨，侵寻而今老矣。沉吟江山，留连诗句，实难前人比。多谢先生，不惜抄存卷几。唯念江上残人，山中聋叟，君竟有真意。岂为此声遗瓦釜，听取巴人下里。琼树琪花，疏林幽草，悱恻存同异。余羹唾已，僵桃何堪代李。"}
{"id":"1106162","title":"示蔡天启三首","dynasty":"宋","author":"王安石","text":"蔡子勇成癖，能骑生马驹。铦锋瑩鸊鹈，价重百砗磲。脱身事幽讨，禅龛只晏如。划然变轩昂，慎勿学哥舒。蔡子勇成癖，剑可万人敌。读书百纸过，颖锐物不隔。开口取将相，志气方自得。偪仄何偪仄，未见有一获。萧条两翅蓬蒿下，未能生彼升天翼。焉能学堂上燕，绚练新羽翮。"}
{"id":"1129223","title":"偈二首","dynasty":"宋","author":"释守珣","text":"?轹钻，住山斧，佛祖出头未轻与。纵使醍醐满世间，你无宝器如何取。阿呵呵，神山打罗，道吾作舞。甜甜彻蒂甜，苦瓠连根苦。如来禅，祖师道，切忌将心外边讨。从门所得即非珍，特地埋藏衣里宝。禅家流，须及早，拨动祖师关捩，抖擞多年布袄。是非毁誉付之空，竖阔横长浑恰好。君不见寒山老，终日嬉嬉，长年把扫。人问其中事若何，入荒田不拣信手拈来草。"}
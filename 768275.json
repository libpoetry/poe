{"id":"768275","title":"向湖边 送黄俞邰吴游","dynasty":"清","author":"龚翔麟","text":"狮子山前，千林飞雪，门闭不通车盖。剥啄谁来，脱征衫相对。有故人、苍羽殷勤，忘形便许，就枕筱窗星碎。千顷楼登，记青溪柳外。灯市香街，招我悬珠会。春好正在树，听提壶花豸。何事匆匆，小沙棠钱买。向吴云深处诗囊载。冲潮落、风静月中闻紫佩。盼取归时，话五湖虾菜。"}
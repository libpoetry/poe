{"id":"1121002","title":"游澹山岩","dynasty":"宋","author":"尚用之","text":"我来训狐无所闻，老人戏我不动尘。道愧未尝分寸得，心灰要似寻常人。断崖危绊藤蔓古，残僧静对桃李春。次山不遇过山谷，倬□妙句垂坚珉。岩深树绿春长在，岩暝雨霁云初归。天爱护持有神物，蛇去因果无狐疑。石田药臼谁与刻，香山乳窦苔生衣。未问城南阆州比，此景自是寰中稀。"}
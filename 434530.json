{"id":"434530","title":"满江红 过汴梁故宫城二首 其二","dynasty":"金末元初","author":"段克己","text":"尘满貂裘，依旧是、新丰羁客。还感慨、中年多病，惟堪眠食。方寸玉阶无地借，诗书勋业休重忆。况而今、双鬓已成丝，非畴昔。兴废事，吾能说。今古恨，空填臆。向南风望断，五弦消息。眯眼黄尘无处避，洗天风雨来何日。待酒酣、慷慨语平生，无人识。"}
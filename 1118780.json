{"id":"1118780","title":"朝中措 梅","dynasty":"宋","author":"陆游","text":"幽姿不入少年场。无语只凄凉。一个飘零身世，十分冷淡心肠。江头月底，新诗旧梦，孤恨清香。任是春风不管，也曾先识东皇。怕歌愁舞懒逢迎。妆晚托春酲。总是向人深处，当时枉道无情。关心近日，啼红密诉，剪绿深盟。杏馆花阴恨浅，画堂银烛嫌明。咚咚傩鼓饯流年。烛焰动金船。彩燕难寻前梦，酥花空点春妍。文园谢病，兰成久旅，回首凄然。明月梅山笛夜，和风禹庙莺天。"}
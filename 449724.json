{"id":"449724","title":"西河　读一行画集","dynasty":"当代","author":"刘斯翰","text":"曾游地。瞢腾溪峤还记。虎喑狼哑郁深箐，巉岩猝起。孤眠龙象作儿啼，一声愁破空际。灵和肉，颠倒倚。顽痴诡谲谁会。人生窘比窒公车，汗埋臭昵。独寻荒野托幽心，漆灯似眼如水。搜罗百怪出海市。冷回头、娑婆千里。羡汝生逢清世。叹天人、笔墨茫茫相对。为赋鲲鹏南云里。"}
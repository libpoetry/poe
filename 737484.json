{"id":"737484","title":"游万泉寺","dynasty":"清","author":"缪沅","text":"果下じ?晓来猛，导我看山趣独领。东坡自是飞仙人，?云已过招提境。支筇殿角神倍王，握手山房冠不整。高低禾陇闻稻香，曲折水田送秋影。老柳衰荷水面亭，大瓢小杓松间瘿。披榛辟莽寻万泉，山路崎岖乐清迥。既无尘土三丈扑，况有水云一千顷。高人讵肯受羁絷，野鹤尤能伸脰颈。就中何可少禅悦，此地端须摇舴艋。藕香一瓣心骨清，味似醍醐风趣永。已见泉流白石根，还看月出孤松顶。升高望远腰脚健，朵朵芙蓉临倒景。香林解带复句留，随意村醪杂山䴵。辋川后约和裴王，窥园不待莺三请。"}
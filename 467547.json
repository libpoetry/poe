{"id":"467547","title":"破阵子 世情二首","dynasty":"当代","author":"胡遐之","text":"莫问几番摇落，欲空四大尘缘。看尽行云当主静，悟到非花始是禅。不须言佛仙。寂寞诗书事业，炎凉世态人间。幸运儿偏夸福种，明白人还笑老顽，何妨颠倒看。未有宾朋倾盖，幸无债主当头。岁月糊涂大笔帐，花事参差小阁楼，倚窗望水流。堪笑官中狗监，更思关内羊侯。得势风云皆变色，失势冰山无靠头，向人遮面羞。"}
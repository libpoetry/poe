{"id":"945748","title":"题僧维栴诗卷","dynasty":"宋","author":"陈著","text":"凤□□□鸣，蚓窍出虫声。阴雨不见星，腐草流爝萤。卓□独何为，不与时同情。风流晋宋閒，眼中无四灵。言言意脉脉，字字声铿铿。我老见已曩，读之水投冰。珍重复珍重，好处腾虎谷。嗟哉南山下，诸老家为塾。彼饕何人斯，欲食酸寒肉。衣冠坐涂炭，衽席生桎梏。星节来自西，一见无遗目。丰棱霜雪严，号令风雷速。恩波四溟涌，文燄九霄矗。征徭脱滥籍，诗书还致俗。蹙蹙愁者欣，嗷嗷流者复。耄矣八旬翁，凄其无半菽。亦欲学庞公，不著城市足。要识澄清辔，满慰平生欲。扶曳语乡人，其来拜仆仆。下为一邑谢，上贺天下福。"}
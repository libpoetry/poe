{"id":"404147","title":"绛都春·乙酉，一九四五年。开春寒雨，被酒，用陈日湖体，叶四声","dynasty":"近现代末当代初","author":"黄咏雩","text":"金樽醉倚，正粉梅乍坼，勒住新寒。细雨半帘，银屏斜掩画楼闲。花枝欲媚春人眼，香红输却酡颜，翠荒云冷，蔫娇绣软，便觉人顽。悄悄韶年暗换，又流莺院落，薄照江关。燕子未归，飞花无那，怕凭栏。梨云阁梦天涯晚，酒醒重忆家山。故园春在，芳风二十四番。"}
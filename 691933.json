{"id":"691933","title":"夏日闲居杂兴三首","dynasty":"明","author":"李濂","text":"鸟下庭芜柳覆庐，幽居闲况迩何如。饱餐麦饭奚干禄，稳卧藤床胜读书。白发懒寻詹尹卜，青天思执化人袪。晚风忽动逍遥兴，烂熳花村过小车。野老无关天地忧，花明酒旨吾何求。足稀雒下四不出，身备河中三可休。有客跰?空鉴井，何人澼浪封侯。小亭晴雨皆堪乐，底是卢敖汗漫游。自著荷衣学灌畦，厌闻车马到幽栖。始知天地真刍狗，安得形容似木鸡。卧爱柳风鸣枕畔，坐看梅雨过村西。邻翁若叩闲居乐，只问诗奚与酒奚。"}
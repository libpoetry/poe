{"id":"695553","title":"答安南使黎元谱二首","dynasty":"明","author":"林弼","text":"十月南宁江水清，官船浑似钓船轻。满篷霜露天如洗，一笛关山月正明。修贡远来劳使节，观光归去擅诗名。宫袍驿马华林路，未羡当年昼锦荣。传宣赐罢碧淋腴，万里驱车指故途。辽海东来鹤自语，楚天南去雁相呼。清吟时与梅花对，老态犹嗔竹杖扶。来奉龙墀亲策士，携书还解一行无。"}
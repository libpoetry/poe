{"id":"465971","title":"戊子丁香六绝句","dynasty":"当代","author":"添雪斋","text":"吹雨北原春尚早，些些细草淡如烟。荒凉一脉空枝下，我与丁香各惘然。青色春风细细濡，万千浓紫小珍珠。谁舒针雨轻然缀，如袂长街绣影纡。丁香斜插紫云斑，幽雨重城水色鬟。何处寒馨青石路，溺于光影夜风间。渐生春气碧于心，巷陌土花低语森。某夜阶前承一朵，丁香微紫错谁襟？冷紫心于香暗来，春风一晌著尘埃。浮生难得玲珑梦，几树空花照影徊。蜃楼叠雨蹙如鳞，街角丁香残紫茵。大地苍苍吾惘惘，无花留与梦中人。"}
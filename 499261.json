{"id":"499261","title":"赠陈未斋司教肇庆","dynasty":"明","author":"黄廷用","text":"蚤岁期明德，信美匹凤凰。中途多戢羽，于今凌风翔。契阔诣良晤，经年客帝乡。蔼二日以亲，□若芝兰芳。眷子二三子，执经讲帷傍。幡然殊有悟，眷怀翰墨香。一官之万里，使我纡烦伤。夏日临岐路，别绪谁短长。殷勤置尊酒，河树半斜阳。酣时迷所往，醒来讵能忘。"}
{"id":"1107010","title":"句","dynasty":"宋","author":"王琪","text":"春风吹孤云。万壑松声山雨过，一川花气水风生。烟径掠花飞远远，晓窗惊梦语匆匆。陇雁半惊天在水，征人相顾月如霜。蜀江雪浪来天际，一派泉舂宝钗碎。结伴不禁鸳瓦冷，羞明常怯玉钩斜。张亢触墙成八字。疾风甚雨青春老，瘦马疲牛绿野深。谁将水调歌秋雁，不遣君王待曲终。蚕寒冰茧瘦，蜂老露房攲。鱼寒不食清池钓，鹭静频惊小阁棋。露槿东西照，风荷向背愁。凉吹易成团扇恨，夕阳偏结小窗愁。山花冷隔何堪折，一曲红梅字字香。鱼上晚潮沙市合，鸦啼寒树石城昏。枫迷楚客伤春野，山晦荆王梦雨天。"}
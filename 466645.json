{"id":"466645","title":"东湖杂忆","dynasty":"当代","author":"何永沂","text":"画船系柳雨迷蒙，未暖初春阵阵风。最是销魂园静寂，桥亭灯暗小桃红。燕回莺唱蝶双飞，骀荡东风拂酒旗。信是春光留得住，人间绿满正红肥。茫茫大雾失亭台，桃杏香来觉盛开。脚底飘飘云似海，只疑身在小蓬莱。平湖皎皎舞嫦娥，水面风来送粤歌。仙若有情仙亦老，凡间底事不堪磨。柳阴笑觅鸟吱喳，又向亭间数落花。雨后坐观春水涨，顽童忙碌捕鱼虾。垂垂柳老独徘徊，紫醉红酣待梦裁。明月也知旧游处，秋中常伴水云来。"}
{"id":"1113043","title":"春日览古四绝","dynasty":"宋","author":"张侃","text":"疏梅晼晚千年秀，秾李韶华二月初。试访前溪歌舞处，断烟斜日照平芜。游人拾翠蹋青归，叠叠楼台映绿漪。行到桥西多野色，吴羌山下织帘祠。结庐恰恰对西亭，万物昭回自赋形。秋晚不妨寻好处，何须送客话飘零。曾携壁上鸬鹚杓，来饮灵泉一掬甘。却笑眼花前日误，竟烦舌本为渠参。"}
{"id":"788783","title":"齐天乐 北河早发","dynasty":"清","author":"周祖同","text":"玉骢无奈催人起，登车一灯低照。乱辙随尘，重衾卷梦，扶入瞻帷寒峭。看看渐晓。认点点疏星，数来还少。望不分明，几枝春树北河道。回思无限影事，惜花曾早起，花外啼鸟。漏响拖帘，香痕想帐，都是芳时情抱。浮名误了。便如此天涯，一鞭霜草。没见风来，小旗偏自袅。"}
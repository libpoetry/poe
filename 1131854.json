{"id":"1131854","title":"游浮玉三首","dynasty":"宋","author":"蔡肇","text":"百川日夜赴清浔，此地朝宗见本心。苍鹘养雏归绝壁，老蛟伏卵护寒金。江昏潭火何从起，岁旱豪牛或可沉。谁把孤根掷天外，免令游客费闲吟。中?南畔大丛林，龙象初排四众钦。一月遍收银色界，两山相击海潮音。安心已竟元无法，举意全抛莫浪寻。且使后来谁措手，乐天赢得掉头吟。曾访山中支遁林，厌闻钟鼓日钦钦。百川赴海通三岛，万籁逢秋共一音。折戟战痕谁共吊，浮杯足迹杳难寻。鱼峰梵呗随曹植，试听云閒鸾凤吟。"}
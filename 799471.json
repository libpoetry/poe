{"id":"799471","title":"庚辰辛巳之间里中朋友之乐最胜百里之人恒聚于一而余与马勿庵实为之倡勿庵与余相爱既深乃至相求相怨延卿之去广东余具舟送之过辞勿庵无一言而别既行二十馀里苦不能释复回舟就焉欢出意外连宵达旦成诗甚多今存四首 其三","dynasty":"清","author":"范当世","text":"马公昔反自王畿，忽动山中草木辉。才喜交亲连日长，君看故旧每年稀。千遭酒散谁非别，万里书来尽说归。念此深知天意惨，宵阑时有泪沾衣。"}
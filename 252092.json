{"id":"252092","title":"锁窗寒·题张嘿君正气呼天集","dynasty":"现代","author":"邵祖平","text":"骨隽青霞，思传绿绮，展编难尽。呼天正气，散作窈嫣幽警。自天门折翼惨归，伤心雹碎春红影。向雍门弹外，齐城崩后，自森诗境。孤愤龙泉迸。且掩匿珠光，磨笄静等。何日仇头，和泪斟浆同饮。悄寒蟾颦锁旧啼，小梅正弄凄瘦暝。叹深情地久天长，可奈冬夜永。"}
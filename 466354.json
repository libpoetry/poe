{"id":"466354","title":"十一月某日共肖、卢钓于太平桥，无一获，归途遇交警查车，罚款一百，盖予等摩托不能出厂，而彼等设卡似亦非章。夜饮于肖","dynasty":"当代","author":"卢青山","text":"高秋横肆日盈盈，长蚓轻钩静浪声。山上偶然枫点染，岸头无不石嶙峋。心随鱼饵共沉落，浮与桥名都太平。欲问归时何所得，斜阳水面似千鳞。半涂遇交警，平生所未经。付款遂一百，所赎能三人。相看栖栖者，休书咄咄频。归路炊烟起，相与诵渊明。"}
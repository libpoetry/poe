{"id":"948826","title":"新光州守赵师奭字国佐才高一世仕京口以谗废宰太和以忧归得郡待对没于逆旅家会稽又遭焚识者闵之今既葬矣其子寄行状求追挽嗟悼不足情见乎辞","dynasty":"宋","author":"周必大","text":"籍甚天支万事通，伤哉人爵一生穷。飞英北固谗何极，游刃西昌秩未终。千骑绝怜成画饼，八人乃忍助融风。只因快阁长流水，遗恨滔滔向浙东。"}
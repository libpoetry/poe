{"id":"247867","title":"念奴娇·寿黄子静丈","dynasty":"现代","author":"朱庸斋","text":"临流画舸，负多时绿尽，垂杨千缕。老去情怀，难料理、只有丹青分付。海国楼台，乡园花木，总是关吟绪。石湖仙调，阿谁今夜重谱。遥想客里逢辰，开樽一笑，且倩朱颜驻。珍重深杯分两地，宛又风流前度。画里红桑，酒边白发，无复黄陈侣。醉来欢事，锦屏应记新句。"}
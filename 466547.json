{"id":"466547","title":"登高村二章","dynasty":"当代","author":"伯昏子","text":"家情国事两由之，赋笛人消枉记辞。耳灌蚊雷狂半夏，身浇鬼雨念当归。喧村枕贮黄金梦，陋巷瓢空白日时。几度罗湖桥上夜，凉蟾如水涤尘衣。炎蒸无计避娑婆，冷眺浮云桀犬多。渡海人归山积翠，穿林雨啸牖鸣珂。悠悠白屋听饥鼠，耿耿青灯扑粉蛾。宿鸟回翔迷月下，凭阑数问夜如何。"}
{"id":"16756","title":"蚁子·蚁子生无处","dynasty":"唐代","author":"元稹","text":"蚁子生无处，偏因湿处生。阴霪烦扰攘，拾粒苦嘤咛。床上主人病，耳中虚藏鸣。雷霆翻不省，闻汝作牛声。时术功虽细，年深祸亦成。攻穿漏江海，噆食困蛟鲸。敢惮榱dw蠹，深藏柱石倾。寄言持重者，微物莫全轻。攘攘终朝见，悠悠卒岁疑。讵能分牝牡，焉得有蝝蚳。徙市竟何意，生涯都几时。巢由或逢我，应似我相期。"}
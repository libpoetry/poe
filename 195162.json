{"id":"195162","title":"赠天台潘山人","dynasty":"宋代","author":"戴表元","text":"老潘双眸如绀珠，带以秋阳朝露之清腴。山形水熊出没千百变，经君指顾不得藏锱铢。我昔少年好狂走，风餐雨沐逐逐忘朝晡。至今卧游想共处，但觉云涛烟瘅千晨行须臾。匡庐春风锺阜云，彭浪之矶大小飞来孤。秦淮震泽洞庭野，峨眉缥缈南接五岭东苍梧。归来把锄剡山下，有时一竿钓月贺家湖。笼鹰枥马困羁束，每逢风鸣草惊动号呼。闻君谈诊到骨髓，褰衣振迅恨不六翮生形躯。寻牛卜龙古所有，君家祖孙三叶传青鸟。人言河流可移山可凿，秦皇汉武已类愚公愚。相留徘徊山南山北一百里，胜处忽然开酒壶。"}
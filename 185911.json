{"id":"185911","title":"缘识·从小莫颠謏","dynasty":"宋代","author":"赵光义","text":"从小莫颠謏，长大始成人。经史须勤学，然可待尊亲。勿谈他已短，但秪自脩身。所作行慈善，见者生钦羡。好事審还听，憎爱去贪恋。我即说分明，试逸绝骄矜。孺子受天廕，不织不蚕耕。愿尔多聪悟，孝顺於君父。逆耳必从之，少欲减嗔怒。谨守作童儿，缘是正禺痴。重贵在心知，认取世间为。"}
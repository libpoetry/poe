{"id":"1127933","title":"调笑令 其四 玉友酒","dynasty":"宋","author":"曾慥","text":"玉友。平生旧。相与忘形偏耐久。醉乡径到无何有。莫问区区升斗。人生一笑难开口。为报速宜相就。花好。被花恼。庭下嫣然如巧笑。曾教健步移根到。各是一般奇妙。赏心乐事知多少。乱插繁华晴昊。酒美。直无比。小瓮新醅浮玉蚁。空传乌氏并程氏。不数云安麴来。十花更互来相对。常伴先生沉醉。"}
{"id":"966181","title":"春雪","dynasty":"宋","author":"胡寅","text":"北客南来十五春，今年春雪妙洪钧。梅花著子无堪比，柳絮藏条未有因。何限萌芽烦蹙缩，几多峰岭倦颦伸。红桃颒面还添粉，翠竹垂头讵辱身。争似松枝擎茜绚，恰如桂魄净埃尘。无人敢琢非牢玉，有客曾歌是烂银。一夜东风吹地匝，四檐甘雨落阶匀。天公变化谁能测，坐看郊原景物新。"}
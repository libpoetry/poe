{"id":"70714","title":"酹江月·玄元道体","dynasty":"元代","author":"侯善渊","text":"玄元道体，大奂方、无隅无形无物。混化胎生皆受＊，感应通玄潜伏。包括乾坤，含容天地，日月皆收蓄。回光返照，旷然摄化盈目。分明顿著心珠，冲虚豁朗，灿灿开神谷。养就胎仙肌貌雪，出入随风香馥。暮嗅灵芝，朝餐仙桂，夜隐蟾宫宿。怡然欢乐，求同先圣真福。"}
{"id":"439573","title":"鹧鸪天","dynasty":"金","author":"蔡松年","text":"解语宫花出画檐。酒尊风味为花甜。谁怜梦好春如水，可奈香馀月入帘。春漫漫，酒厌厌。曲终新恨到眉尖。此生愿化双琼柱，得近春风暖玉纤。秀樾横塘十里香。水花晚色静年芳。胭脂雪瘦薰沈水，翡翠盘高走夜光。山黛远，月波长。莫云秋影蘸潇湘。醉魂应逐凌波梦，分付西风此夜凉。"}
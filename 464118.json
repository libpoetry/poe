{"id":"464118","title":"贺新郎 为唐宗良、周颖催妆","dynasty":"当代","author":"卢鸿基","text":"佳节随冬至。喜今宵、唐叔周姬，结成连理。自小青梅跟竹马，何用寻媒问字。见说道、新型婚礼。薄酒三台遵节约，二粒糖、郑重娱宾意。只有我，一张纸。那管荒村鸡犬吠。洞房中、青灯泛暖，暗香时起。才子佳人浑似醉，戏演画眉故事。更莫问、油盐柴米。知否文章无高价，纵千篇、难抵房租费。君子谊，淡如水。"}
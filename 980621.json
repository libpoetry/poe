{"id":"980621","title":"流寓海陵半年忽得周元仲分宁书欣慰与常日不同辄有作代书","dynasty":"宋","author":"晁说之","text":"海陵士子江东客，我到海陵无主人。苍波知君到何处，直待书来消息真。与君相去岁月久，世事茫茫谁出手。桑田欲变仙人去，鹤驾云轩安得取。愁肠出泪付沧波，江上秋风奈我何。何处云山君待我，更烦先寄綵云歌。"}
{"id":"449976","title":"登涞源白石山","dynasty":"当代","author":"崔荣江","text":"燕山期古渐纵横，风雨皴涂白石生。南北亘延八百里，一昂龙首欲天争。峰林料峭倚天剑，迤岭沉浮闹海鲸。石兽狰狞逼神似，幽潭深邃恍天觥。瀺灂十瀑凌霄碧，婉啭莺声并溪声。我上嶒崚磨铁履，磨穿铁履山未已。万阶突兀转回还，遮蔓危崖歇堪倚。迟步游人看咫尺，相逢跌宕十八里。徘徊疑至最高峰，远径又从足下始。两峰夹峙廓空台，似洞似门自古开。晴阳倏歇弥天荫，瘴雾犹乘万骥来。暑汗初成青褋渍，山风一掠冷形骸。犹疑畏止登临足，但恐足前是断崖。瘴雾终消开两目，阴霾怯向阳光伏。羊肠山径指天街，可有群仙天上宿。我是凡胎也释怀，浑然不觉身孤独。筋疲赊换临绝顶，天高似可凭一蹴。足下平生万顷云，我身犹比北昆仑。雄征千仞凭高日，一怀能把今古囤。"}
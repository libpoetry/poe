{"id":"407491","title":"西堂与仲陶论诗","dynasty":"近现代","author":"王季思","text":"胡匠说松板，刨出女儿肤。朱太话雏鸡，情亲儿不如。西堂风雨夜，论诗足清娱。“陶公有心人，外夷中郁纡。玉溪通双井，西昆徒区区。冬郎真男子，赤手捋虎须。芬芳出悱恻，孤诣接三闾。”此语谁能道，陈公我姊夫。知真语亲切，有味同胡朱。何时《诗论》就，剪烛更喁于。"}
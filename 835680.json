{"id":"835680","title":"貂裘换酒 题陈衡山梧月山馆图","dynasty":"清末民国初","author":"胡薇元","text":"雨霁月衔，月洗秋郊，绿阴如罥，菭痕黏屐。小舸黔江双桨下，山馆罗含旧宅。天不许，竟耽泉石。正好著书帘影窣，泛沧溟远作浮槎客。看空阔水云色。奇编海外搜遗籍。有多少汉唐罕觏，瀛寰妙墨。曩岁题衿联轼辙，弟五才名尤藉。剪窗烛又同瑶席。回首孤鸿寻爪印，据槁梧、漫掷刘蕡策。歌楚些澹将夕。"}
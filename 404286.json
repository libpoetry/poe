{"id":"404286","title":"齐天乐·揖舜之垄，临别书赠","dynasty":"近现代末当代初","author":"黄松鹤","text":"江乡重晤翻疑梦，西窗尽倾幽素。叶底移灯，花间把盏，可爱钟声飞助。飘零倦旅。正归卧花都，酒边吟侣。六傲风云，醉攀星斗自来去。春风频吹陇亩。图南遗迹在，旧曾游处。海挂千帆，山开一洞，想见余杭题柱。寻君共语。而我一能无，了然今古。客向愁中，问刘郎几度。"}
{"id":"557801","title":"哀菊庄陈先生辞","dynasty":"明","author":"张弼","text":"紧羲画兮开天，三圣作兮朗以宣。胡元圣之孔神兮尚折摘而绝编。于天其浩浩兮海其渊渊。伟若人之卓识兮，弗中慑兮力绵。耽嗜矻矻兮佔哔以穷年。我欲之兮峻山修川。溘长逝兮徒糟粕之攸传。噫嘻吁兮将孰与言。洒弱翰兮弹哀弦。溯长风兮寄予怀之惓惓。"}
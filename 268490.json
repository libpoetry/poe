{"id":"268490","title":"寿楼春·补和娟镜主人长辛店送别之作","dynasty":"现代","author":"吴昌绶","text":"含梅酸金黄。送春阴岛畔，晓月桥旁。忍话惊尘燕市，撇波鲈乡。新病起，征途长。莹云容、单襟酥凉。祗烟驿传音，风轮碾梦，浑似唤娇娘。嗟刖玉，同吟湘。惹吴儿肠断，楚客歌狂。莫漫杯倾影乱，斗深愁量。思远柳，罗敷桑。天各涯、绡零珠亡。有一样缠绵，临分客装莲瓣香。"}
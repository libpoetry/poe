{"id":"507509","title":"竹轩歌","dynasty":"明","author":"李昌祺","text":"挺挺馀万竿，亭亭最耐看。四时不改青攒攒，凤凰翎缀碧琅玕。摇落穷冬木皆坠，丛色依然独苍翠。节上长留六逸诗，叶底犹悬七贤佩。时人种花媚春暄，鼓箫酣赏集华轩。高干凌云岂解识，芳筒叶律讵曾闻。怜生潇洒啚盈卷，笑我参差种满园。莫谩学他桃与李，开花着子狄公门。"}
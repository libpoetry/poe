{"id":"212014","title":"念奴娇·先生自寿","dynasty":"宋代","author":"刘辰翁","text":"先生自寿，拥衾寒，重赋凌云游意。我有大儿孔文举，弱冠駸駸暮齿。桃已三偷，树犹如此，前度花开几。蓬莱可塞，还童却老无计。为此授笔翩翩，大江东去，好似歌头起。寄与两家孙又子，长看以文为戏。某所某公，同年同月，谁翦招魂纸。前三例好，不须举後三例。"}
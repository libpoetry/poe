{"id":"271337","title":"玉漏迟·路金坡访我斜街寓斋，次草窗韵","dynasty":"现代","author":"吴梅","text":"锦江春事少，草堂无恙，苦吟人杳。殢酒看花，休计近来愁抱。回首西园赋笔，空梦里珠香萦绕。窥镜笑，庾郎鬓影，都非年少。短衣染编京尘，甚此夕当歌，有人凄啸。万里南云，闲了故园花草。静里一（读去声）樽相对，尽过客留题凡鸟。寒衣悄，铜街尚馀残照。"}
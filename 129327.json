{"id":"129327","title":"扫蜜·须密之人去其国","dynasty":"宋代","author":"方岳","text":"须密之人去其国，尽以族行无敢逸。缀如垂瘤大如囊，低压山墙於我室。秦人逐客真少恩，客来须看春正酣。咄嗟已办四山壁，正对桃李开茅庵。苍头奴解与之语，拥篲招邀聿来宇。相攸新邑经始忙，先作高台奉盟主。沈沈夥涉之为王，独无摇毒之虿芒。熙熙登台坐垂拱，花底退衙春书长。"}
{"id":"799326","title":"亡妇榇归自闽生去死还惨裂心肺幽灵有觉亮亦同之爰述长途之踽凉弥感重泉之暌阻作魂归来歌觞而告之歌曰 其二","dynasty":"清","author":"李振钧","text":"魂归来兮驾飞艎，有兄有兄兮官豫章。闻妹至兮涕滂滂，亟执豕兮促刲羊。呼而奠兮胡能尝，魄无言兮冥冥以伤。忆阿侄兮天一方，昔我过兮趋道旁。呜呼二歌兮歌难忘，云从东兮逐风樯。"}
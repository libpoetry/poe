{"id":"450480","title":"水龙吟四首 其一 一砧疲惫","dynasty":"当代","author":"崔荣江","text":"鸿声又被西风断。芦荻白头生怨。桅灯未熄，高帆歇落，鹭闲鸥懒。人捣征衣，一砧疲惫，几槌嘘叹。恨未伏横流，长篙已折，生生被、鱼虾算。已是双毛各半。倩谁怜、恁多乖舛。且燃薪火，煮鱼温酒，拧眉扼腕。聊赖酒酲，郁情皆吐，与风吹散。借冰轮夜照，江湖凭跃，又天涯远。"}
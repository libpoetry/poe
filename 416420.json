{"id":"416420","title":"秋宵吟    九月望夕不寐闻笛作","dynasty":"近现代","author":"乔大壮","text":"锦屏虚，绛帘皎。凤管声来云表。谁人手、恁换羽移宫，画梁飞绕。倚高楼，俯大道。望极千门人悄。徘徊处、尽漏滴频催，睡香孤袅。露冷衣单，听第一、霓裳变了。梦阑湘水，泪落山阳，晚岁恨多少。吹彻梅花小。树色难分，鸡唱又早。度长风、万里天山，明月如雪雁阵杳。"}
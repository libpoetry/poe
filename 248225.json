{"id":"248225","title":"瑞鹤仙·观永乐大钟","dynasty":"现代","author":"伯昏子","text":"熔金高阁束。叹甚事空怜，星星铜绿。一声震云豁。料潮沉碎月，陵崩嘉木。悄寒逼竹。暮霜起、幽人怨独。道黄沙、远漠惶惶，相与漫疑遗腹。清浊。铿锵裂耳，镗鞳惊心，若奔雷倏。愁消万斛。知师旷，全无欲。忆烟帆楼上，江枫桥底，曾怕禅声急促。寄苍然、秋雨丁宁，闻堪警俗。"}
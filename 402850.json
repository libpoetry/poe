{"id":"402850","title":"绮寮怨 邵次公书来，属赋玲珑撷芳图","dynasty":"近现代末当代初","author":"赵尊岳","text":"锦簇娇云深处，采香春袅婷。伫尽罨浅碧苔茵，花扶起约略妆成。斜阳谁教妩媚，低鬟影翠晚凝倦晴。怕素娥俊煞容光，雕栊畔，袖薄曾几凭。此际梦寻钿盟。蓬山只赤，檀奴苦忆平生。料量倾城。合端正，认丹青。无端凤城寒尽，花解语，最盈盈。风吹鬓醒，真真万千唤，谁与听。"}
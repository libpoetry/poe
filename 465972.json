{"id":"465972","title":"东山妓即是苍生十首 序","dynasty":"当代","author":"添雪斋","text":"西陵风雨千年下，霓影繁华流火泻。光怪腾腾夜色中，野花艳极红旗赭。春风小巷野花殊，软语倚门唤阿奴。水色珠帘掀梦起：也曾阿母掌中珠。阿奴二八水红衫，长夜妆成几得咸？垂幕风花些许泪，颂歌冷冷似呢喃。妖娆神女尚莺雏，爰有飞花小绣襦。缓缓福音随绮梦，阿郎若个是耶稣？彼是三春顷刻花，依风曼舞亦无涯。清颜一瞬隔帘赤，初日天边正冷斜。人间惯说汝无情，赊汝青春换此生？合是落花风下魄，软红尘里影茕茕。或说天花沉孽海，或于雅各井旁待。千年一堕出红莲，尘色胭脂终未改。是处芳菲款款开，朱颜白发几何哉？酒侵满壁升平舞，齐赏娇红到未来。无那春风薄幸些，九原弥散野菌花。天台不见拈花者，异调空香梦自嗟。残花夕拾也盈盈，怜汝浮生皆寡情。我请于天乞于帝，东山妓即是苍生。"}
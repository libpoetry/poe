{"id":"462793","title":"中秋前一日，三江公干莅京。与金红饮锦官居，分“皇宫贡酒”得皇字，三江即邀月底赴夷陵荆州，以避武当山之游鲫，属同行某豪将作黑茶赋","dynasty":"当代","author":"幻庐","text":"共此天涯脉脉光，婵娟素冷被羲皇。为更谢客消摇屐，与汎苏舟潋滟觞。兰桂其心驰汗漫，星躔之力涌洪荒。千金一赋如论道，让尔仙踪会武当。"}
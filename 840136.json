{"id":"840136","title":"壬申仲春之朔，为太师母张母王太夫人荣窆之期。敬成五古两章，以志哀悼，并慰师母及冠春亮吉赞衡诸弟 其二","dynasty":"清末民国初","author":"夏子麟","text":"我师天下雄，奇气远尘俗。被服儒者俦，期为苍生福。曰矿曰沙田，慷慨筹之熟。中道忽摧殂，冤沈抑何毒？茫茫大江濆，凄风摇慈竹。思子痛登台，老泪挥簌簌。绕膝赖孙曾，蔗境备五福。昂首各青云，天衢骋骅騄。树德百年长，口碑非我独。"}
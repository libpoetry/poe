{"id":"658001","title":"田户侯病愈求诗以谢何医余诺之既去田致何语无作讥语康节谓自从删后更无诗诗何道哉乃为我辈所坏如此真可疑也然余之不能取信于人于此亦可考矣遂作拙诗一章以致愧一以谢何","dynasty":"明","author":"庄昶","text":"乾坤已错浪诗名，此道寥寥更许评。医国且堪疑诽水，定山真足考平生。匕中一念仓公术，删后千年大雅情。从此无言真的当，老夫分付与斋铭。"}
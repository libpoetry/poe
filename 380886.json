{"id":"380886","title":"无事伤心独费情。落梅风里掩重扃。春衣一桁细香零。 词谱当歌和泪教，镫窗无睡枕肩听。水边花外雨冥冥。","dynasty":"现代","author":"郑文焯","text":"画春一色。更绕阑唤起，东风双篴。漫下玉阶，不惜高枝为谁折。长记西楼别宴，题红处、都成愁笔。算此际、索笑重逢，花下月同席。南国。往事寂。叹梦老石湖，乱雪香积。翠禽暗泣。曾见盈盈正长忆。休倚横桥十四，低唱遍、烟波空碧。似旧曲、人好在，最难再得。"}
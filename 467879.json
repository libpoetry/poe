{"id":"467879","title":"次韵谢老友徐绚惠玉二首","dynasty":"当代","author":"傅义","text":"贪吟犹与昔时同，已乏飞扬豪纵风。为慕耆英诗大好，转因束缚兴尤浓。回眸旧迹云烟渺，弹指流光项背弓。若问休闲尚何事，朝推翠竹晚敲松。春秋八十忆征程，曾历崎岖大不平。腹贮麟经虔授业，心源鲤对夙通灵。却因家世遭奇祸，谁惜书生是至诚。文字复能娱晚景，雍容风雅重词林。"}
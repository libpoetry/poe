{"id":"310865","title":"木兰花慢·是情根一寸","dynasty":"现代","author":"邓潜","text":"是情根一寸，雪茄味，吐清芬。拣钿叶张张，轻揉细铰，包裹均匀。筒分。小鬟擎出，玉搔头一缕荡轻云。恰称银娘吸取，红樱半晌温存。西人。节节缔前因。彩伴款殷勤。道拈上葱尖，穿防藕孔，味亚兰薰。氤氲。遍于香国，似吹笙鹅管逆风闻。赠与芙蓉仙子，羞他枕上回春。"}
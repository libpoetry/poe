{"id":"692248","title":"寿建安少傅","dynasty":"明","author":"杨士奇","text":"两扶红日上青天，盛有高名海外传。黼黻鸿猷才胜锦，发挥龙诰笔如椽。三朝并倚忠勤德，二气还需燮理贤。九曲武夷尘境外，功成归作地行仙。每挹天瓢润九区，蓬山高处领文儒。梅花献寿作香雪，竹叶迎春开翠壶。阙下引回鸳鹭侣，堂中看舞凤凰雏。同官同姓同清健，应数耆英笑老迂。"}
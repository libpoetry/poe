{"id":"421343","title":"换巢鸾凤 一九四五年于北碚嘉陵江畔","dynasty":"近现代","author":"吴绍烈","text":"月魄惊寒，正江风吹浪，暮霭侵烟。低徊怜倩影，软语透清欢。叮咛记取意千般。怎知而今魂萦梦牵。关情处，拚几度泪痕衣满。春晚。芳讯断。愁见飞花，离恨生箫管。酒困无眠，依灯填句，苦惹柔肠千转。曾信相思忒伤神，生来争奈情难遣。诗中仙，也沉迷醉里香远。"}
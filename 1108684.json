{"id":"1108684","title":"检校樗庵花木二首","dynasty":"宋","author":"刘克庄","text":"我与兹山殆有缘，手栽一一已参天。主林神黠□□佛，老树精乖意是仙。留客看花聊席地，课僮种树频浇泉。丹成未可匆匆吃，且向溪边住十年。林密山深客少过，暮年杖履此婆娑。桂开香□□□窟，桧长高于窣堵坡。不记玄晖红芍药，且栽□□□蓑荷。圣丘未必知为圃，何似姑师郭橐驼。"}
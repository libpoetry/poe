{"id":"163402","title":"去岁重阳日得彦威信附六月间二小倒及从弟倒","dynasty":"宋代","author":"程公许","text":"今节恩赐沐，把菊开清尊。天涯信音来，扩缄为一欣。展视未竟幅，泪雨益帨帉。辞家甫八年，边尘覆全坤。平生几亲故，半为捕鱼死魂。纵脱虎口涎，亦复马鬣坟。所幸二犹子，从弟偕诸孙。崎岖矛戟中，偶得性命存。意欲守丘垅，死不去榆枌。是我时陈卿，受命开帅垣。奋身艰危际，勉图戡济勋。铲壕峙城壁，锄荒列营屯。敌至誓固守，为力良艰勤。变故起肘腋，辕账塞轒輼。一死事则已，万恨谁与论。遗氓能几何，天未许贷原。貔虎暂敛退，寇盗不定期纷纷。哀我数子者，挈孥竞惊奔。亦不免维絷，恐迫甚滋焚。掠夺寺得脱，归来匿空村。生涯荡无余，暴敛何寡恩。万里无视诉我，重我忧心熏。尔苦我得知，尔创我得扪。岂不忆松槚，岁时荐炮燔。永惟宗祀计，忍自遏其源。威也吒我久，尚以穷愁言。宁不思尔曹，命危豺虎群。安得田二顷，有屋休寒暄。顺风招之来，相与共饔餐。皇后职生化，蛰蛰庶且蕃。胡忍趣其毙，狝割如羔豚。夙传老上殒，国乱犹丝棼。若为秋风高，已复群吠狺。呼童具黑渖，襞纸当前轩。万一邮传通，庶几信息闻。严装理航棹，及春下荆门。余公新受钺，尚义气薄云。感我骨肉念，不难只手援。芘计不早决，噬脐何复云。愤极思一吐，声出辄复吞。长谣欲上诉，九穹隔重阍。劫运极必复，玉石可不分。"}
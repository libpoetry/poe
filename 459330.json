{"id":"459330","title":"行行重行行。五月三十临湘作","dynasty":"当代","author":"卢青山","text":"行行重行行，行行未离故。朝入长安市，暮返云溪去。满面尘如皴，一衣敝未补。欲问竟何为，目天莫可语。昔游洞庭渊，浩气展长宇。拔剑觅修蛇，岂许羿有武。洞庭波不兴，皆笑屠龙误。帝所张乐地，遗音龙夜语。洞箫吹秋月，清歌泛幽浦。逆鳞潜遥谷，大黑森难睹。欲挂长帆逝，小洼不容步；欲老渔翁村，怕见屈魂苦。留连未可舍，终与湘灵伍。为我咽寒瑟，为子悲吟赋。两得有微欢，安足今生住。敛翼几徘徊，投栖老崖坞。择林欲其深，处室欲其窭。交结山中猿，奴隶风和雨。与书谈竟夕，抱梦游昼务。七载真彀轮，时驰人尚古。世变讵可料，皆逐铜为父。举国一飘蓬，追风莫自主。我更何所恋，乃值一回顾？螳臂当横涂，安有置汝处。偶遗恐龙耳，且选佳地处。素琴未绝弦，素怀宁可污。独笑青林间，不足为人许。"}
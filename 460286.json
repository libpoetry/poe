{"id":"460286","title":"琵琶仙　其年泥莲庵韵","dynasty":"当代","author":"卢青山","text":"倦客心情，赖总有、深夜独隅时节。多谢上帝怜予，蜗居许寥泬。三春雨、蛰龙休起；万株树、浓阴自结。冷魄嘘灯，灵狐劫梦，虑念都绝。浑莫笑、偶客云山，便山到吾门亦为客。浑莫痴痴听取，任蛙声凄咽。算能在、人间已好，况清欢、红友堪说。夜夜验取开窗，月华流雪。"}
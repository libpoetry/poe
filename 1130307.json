{"id":"1130307","title":"晚归自西崦复得再和二首","dynasty":"宋","author":"释德洪","text":"人归西崦步翠麓，月出东峰涌玉盆。诗如琥珀妙藏蚊，摩头长咏笑自语。划席冥搜卧复蹲，笔端三昧撼乾坤。众人俯看旋磨蚁，忠义平生贯日霓。也知用舍各由时，显处山川非设险。笑中陷阱却藏巇，此时拟议轹中泥。世事回头惊破甑，年华脱手堕空盆。机锋火聚不容蚊，持帆未欲乘风去。扪虱闲为抱膝蹲，掌中诃子是乾坤。压寨词锋盘屈剑，吸川酒胆倒垂霓。脱巾露顶笑狂时，任意清閒饥得食。关心名利醉登巇，浊流心念已澄泥。"}
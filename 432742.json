{"id":"432742","title":"读陶渊明饮酒诗后","dynasty":"近现代","author":"罗锦堂","text":"陶公名千载，境过常坎坷。偃蹇不得志，归卧在山阿。愁来惟一醉，兴起复高歌。晨兴埋荒秽，归后饭藜藿。尘俗不相扰，幽意吟诗多。笑傲东篱下，半世闲中过。陶令歌五柳，环堵不备围。啸傲东皋上，闲看野云飞。南亩春耕罢，戴月荷锄归。有酒万事足，不为世情悲。晚来倚松竹，举酒对斜晖。"}
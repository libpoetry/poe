{"id":"127435","title":"送戴才美郎中出使襄汉","dynasty":"宋代","author":"曹勋","text":"仕宦将相理所当，致君泽民则为良。窍窍苟作儿女语，纷纷徒在鵷鹭行。惟君英概吞七泽，早以闳略走黠羌。天子神圣熟姓字，临遣亟自尚书郎。密奉畴咨持玉节，荆襄将漕观施设。小摅胸次浩不极，一辟土疆包有截。江南梅开欲飞雪，老境何堪与君别。可伫促召黄金阙，为贺收功三在杰。"}
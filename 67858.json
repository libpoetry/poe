{"id":"67858","title":"满庭芳·人居浮世","dynasty":"元代","author":"马钰","text":"人居浮世，身是浮生。贪婪浮利浮名。有若浮云聚散，无准无凭。浮华不坚不固，似浮沤、石火风灯。浮虚事，奈人人不悟，却以为荣。儿女金灯。浮虚事，奈人人不悟，却以为荣。儿女金枷玉＊，厅堂是，囚房火院迷坑。妻妾如刀似剑，近著伤形。无常苦中最苦，细寻思、胆颤心惊。唬得我，便回头，却做修行。"}
{"id":"403795","title":"齐天乐 昭君墓","dynasty":"近现代末当代初","author":"金启孮","text":"登高便觉金风劲，方信塞垣秋早。衰草横坡，乱碑斜矗，寒云刷空如扫。鸣镝声杳。传宁胡阏氏琵琶斜抱。马上离情，冰弦拨尽怨中调。处处昭君疑迹，念词客游踪，几人凭吊。妄笔生花，杜文造意，细索不值一笑。地临驿道。便玉殒香消，岂容舆到。亭障烟墩，却无人细考。"}
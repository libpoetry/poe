{"id":"225876","title":"为政歌·黼帐夜分常监寐","dynasty":"宋代","author":"夏竦","text":"黼帐夜分常监寐，凤轩端委敷文治。肇建元封陟介丘，寝寻毖礼临汾水。茂烈馨香久际天，精心励翼弥恭己。体道推仁洽惠和，斩凋归厚蠲华侈。怀柔四貊尽来庭，边围无尘似平砥。尧德钦明惇茂族，汉条宽大措祥刑。永观禹画同文轸，更伫虞巡审量衡。睿政无为犹日慎，布昭谟训掩汤铭。"}
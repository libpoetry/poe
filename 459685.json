{"id":"459685","title":"打桨歌","dynasty":"当代","author":"卢青山","text":"青山青水两依依，双桨来打青玻璃。青水长共桨终始，青山不与船相移。白云亦渡天中水，天水湖水交难离。可能天水深湖水？白云沦没雨来飞。天中水坠投湖水，湖水感激生涟漪。青山怅失水中影，情怀索漠神蒙迷。只有打桨青衫客，颇爱青雨青鬓眉。雨后水山青更好，青波摇曳与山嬉。青山欲笑先垂泪，青青泪拂为山溪。流向水中无彼此，一波荡漾两心期。船上青年谁氏子？尘中流落青春违。看世青眼久成白，筑庐欲筑青山欹。濯足无过山中水，垂钓山水胜磻矶。小艇日泛水光翠，小缆暮系山草萋。不羡功成攀北极，不须吴破始西施。举世滔滔莫可语，今人安有古风遗。一身孤孑飘零里，青衫青鬓两尘缁。停舟住桨独惆怅，嗟尔青山青水两依依。"}
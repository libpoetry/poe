{"id":"700309","title":"近作小亭池上背墙面流左右林樾日色不到而窗几虚明颜之曰息影味苓至而喜之赋诗三首因次其韵","dynasty":"明","author":"顾清","text":"浮世空名与谤随，欲从蛙黾问公私。年来悟得安心理，只在池亭隐几时。独立常疑与世违，回看世路有危机。清池绿树红窗里，敢道先生昨日非。前头千古后来今，俯仰中间一寸心。若对此君能不愧，也应无事短墙阴。"}
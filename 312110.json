{"id":"312110","title":"雨淋铃·夏感","dynasty":"清代","author":"陆求可","text":"卷帘开幕。下阶穿径，搔首寥廓。薰风处处吹面，今朝何事，此心冷落。叹息东流往迹，正难禁寂寞。念天生、吾辈情钟，蓬山万里成离索。花前月下须行乐。却无聊、望断西飞鹊。一杯酒醒，任羲皇、解不去心头恶。散发披襟，待要说与，北山猿鹤。怕草堂、勒字山灵，怪我多情错。"}
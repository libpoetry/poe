{"id":"1219419","title":"俞石涧读易处","dynasty":"元","author":"郑元祐","text":"先生注易隐南城，激石松风答涧声。式玉式金王度在，一寒一暑岁功成。要参未画须心悟，洞彻群疑贵理明。蔀屋见星元是昼，寰瀛捩柁可无程。义精讵忍辞扪舌？乐大何妨枕曲肱。雨露每滋庭草绿，云霞不碍晓山横。成林讵舍千章木？求友难忘百啭莺。岁月推迁陈迹在，启蒙长忆酒同倾。"}
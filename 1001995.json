{"id":"1001995","title":"修文立武颂","dynasty":"宋","author":"曾丰","text":"斌哉公兮。丁黎牾兮，反自捬兮。亶元后天覆无我若汝兮，董尔僚釐吾天序兮。九法茂茂勃其竖兮，谁又我?兮。尔校传相驩，勿阐而㿪兮，勿䦱而靬兮，勿闿而篓韔靫韊兮。逡其虎贲以自媻兮。斌哉公兮。丁黎狺兮，反自揗兮。亶元老地载无我若人兮，麾尔校迪吾天伦兮。三纲几几廪其陈兮，谁又我■兮。尔黎传相告，勿摅而韣兮，勿抉而箙兮，勿掀而鞬䡬㣂■兮。逶其蚁溃以自宓兮。斌哉公兮。丁黎䍴兮，反自揆兮，亶元戎海涵无我若尔兮，格尔黎寤吾天理兮。五常炳炳劼其履兮，谁又我抵兮。吾伍传相号，勿袖而韬兮，勿繟而轑兮，勿纾而医韘皾櫜兮。逛其虻附以自陶兮。"}
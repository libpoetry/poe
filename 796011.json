{"id":"796011","title":"徵招 为袁薇生题随园饯别图，图作展重阳会，为先贞悯公手笔","dynasty":"清","author":"许嘉仪","text":"少微化去烟霞在。琴尊几番欢聚。只此好家山，认天涯羁旅。豪情酬俊侣。且休论、断肠南浦。寂寂秋容，疏花短柳，满城风雨。指顾劫灰飞，销魂地，沧桑顿成今古。大树感将军，渺英灵何处。千秋终自许，任诗骨乱侵尘土。问多少、胜境消沉，有画图留取。"}
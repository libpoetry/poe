{"id":"265088","title":"念奴娇·正值中日和平友好条约签订之际，喜得波多野太郎教授来书，赋此答之","dynasty":"现代","author":"王季思","text":"东来青鸟，衔采霞一朵，翩然欲下。唤起殷勤双白鸽，天半翻飞相迓。富士冰消，昆仑雪化，万里秋如画。和平友好，欢声响彻东亚。还期南国春深，蓬莱客到，映日花争发。十亿人民手携手，不许强梁称霸。一水盈盈，千帆隐隐，历史传佳话。举杯遥祝，江南词客潇洒。"}
{"id":"537144","title":"莫云卿以词翰妙天下一日而名动京师三事以降莫不折行愿交临轩之对策名第一寻用郭有道例入太学别余东归谓余勿以口吻笔札事人且如谢瀹之指口也感慨之馀聊成短歌为赠","dynasty":"明","author":"王世贞","text":"男儿功名在十指，只字能倾洛阳纸。除他丞相断扫门，若个公卿不倒屣。共道临轩第一人，蹇驴依旧踏风尘。自从元礼仙舟后，处处诸生折角巾。惟君与余交最厚，临别傀俄指余口。归去还穷禹穴书，丈人但进新丰酒。"}
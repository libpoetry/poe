{"id":"811346","title":"寄马介堂高州","dynasty":"清","author":"丘逢甲","text":"莽莽罗浮别旧封，将台移筑武坛峰。乡心万里怀金马，军令三秋肃石龙。洗太营边锦伞收，潘仙亭畔石船留。一条丁水铜鱼寨，照见将军仗钺游。翠水西流铁舰通，?州极目海云红。弓刀小驻元戎队，满地秋芜宋故宫。金城秋柳碧毵毵，久罢军中扪虱谈。何日伏波酬大志，更携铜柱表交南。"}
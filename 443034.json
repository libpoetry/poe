{"id":"443034","title":"沁园春","dynasty":"当代","author":"陈振家","text":"目渴心饥，争寸贪分，览读旧编。慕耿介名士，风流俊杰，匡时才哲，治国英贤。毛翮初丰，青云未试，已报隆冬大雪天。终晴暖，恨韶华远纵，难挽东川。算来往事如烟，少年事，依稀在眼前。但减些冲动，多些醉意，豪情剑胆，欲让人先。唯趁清和，单车布帽，往看江边垂钓船。归来处，把胸中云水，注入吟笺。"}
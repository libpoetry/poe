{"id":"120008","title":"陶渊明·陶翁出宰县","dynasty":"宋代","author":"陈造","text":"陶翁出宰县，径去亦天真。闲居诗成集，古雅仍深醇。坡翁访赤壁，临流双鬓新。小袖补衮手，千篇准过秦。两翁阅当世，眇若毫端尘。熙丰望义熙，爱君最忠勤。向非与道俱，宁尔著语亲。自我诵遗编，行身少知津。敢忘炷炉香，亦复雨巾。鼎鼎盖棺前，期无愧斯人。"}
{"id":"1025088","title":"每日念佛忏悔发愿文","dynasty":"宋","author":"释遵式","text":"我今称念阿弥陀，真实功德佛名号。惟愿慈悲垂摄受，證知忏悔及所愿。我昔所造诸恶业，皆由无始贪嗔痴。从身□意之所生，一切我今皆忏悔。愿我临欲命终时，尽除一切诸障碍。面见彼佛阿弥陀，即得往生安乐刹。彼佛众会咸清净，我时于胜莲华生。亲见如来无量光，现前授我菩提记。蒙彼如来授记已，化身无数百俱胝。知力广大遍十方，普利一切众生界。"}
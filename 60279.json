{"id":"60279","title":"赠故大同府节判魏张公祝入祠七十韵","dynasty":"明代","author":"卢柟","text":"魏博富才薮，储英断幽显。金璞无留精，虎豹澄视眄。文章两汉际，墨迹苍颉篆。多贤信足征，特秀殊异撰。张公真天人，弱冠负婉娈。凤毛何翩跹，孤啸绝&lt;山栈&gt;嵃。矫然云空翮，似共扶摇抟。远器讵可识，栖栖但苍畎。腹存五经笥，身与六艺卷。叔孙礼犹尊，毛公《诗》放衍。桃李垂映春，芜秽屡摧揃。庭草有余姿，园葵复开展。李膺县龙门，侯巴激绳勉。有母老且贫，负米不惮缅。北堂或寝忧，视食脸必泫。夜坐宁解衣，晨兴忘孱懦。仲由晚升堂，曾参力亲勔。岂不怀旷逸，所愧斯道舛。操觚赴风檐，论议浮云卷。天地岂毫末，万物皆鼃黾。挥霍断鹄剑，络绎如瓮茧。九河一奔决，笔力与深浅。贾谊魁大庭，郄生逼众选。春雨湿荷衣，秋风醉华宴。领教即同州，文旆辞玉辇。凄其燕坐毡，寂寞公堂鱓。盘中长苜蓿，衣上生苔藓。整饬文字宗，手足成宿胼。乙科连佳士，芳声捷银匾。铨曹籍哲行，圣意亲眷缱。制可决宸衷，衔命理东兖。淮南多宾客，河间讨坟典。枕中鸿宝书，礼经得细阐。其王似太宗，英睿天潢演。虬须多潇洒，虎步遗芳?典。设醴延穆生，骈罗出禁脔。谨介控豪侠，挥金洁筐{?典}。王赐金字牌，旌忠古所鲜。为擢云州判，馈运百里转。甬道达交河，军声赫桓狝。落日单于营，秋风胡马现。漠漠黄沙碛，萧萧大旗搴。颇似萧相贤，关中息余喘。武宗践祚初，逆瑾姿骄蹇。泰阿失金柄，宝鼎窃玉铉。阉奴事私谒，日请太仓廯。公气时益振，那避祸横罥按剑雄四视，意欲铲叠絺。奸回沮颜色，谅直非顾遣。董卓卒燃脐，李斯叹黄犬。乾坤扫氛翳，社稷清沈湎。解绶赋归田，衡门适游躽。王公枉驾过，俯视若蜓蝘。骅骝宜垂耳，鸾鹤易摧殄。汩没漳水涯，沉绝庙堂琏。凤雏翔长云，玉树落萧{艹先}。佳婿李光禄，乘龙笃嬿婉。后代乃贤豪，森森尽碧瑌。道盛人难忘，有司累交荐。县室列神灵，雕楹虚坛墠。窈窕映丹青，炜煌杂黝墡。春秋悭奔，陟降立有瞯。玉貌虽匪殊，德音谁能戩。门墙歉分席，饱闻弟子善。夙期傥相亲，何必同笑&lt;口寅&gt;。哀赠起北风，远怀泪若洗。长吟《薤露》篇，少谢《蒿里》饯。久稽寻阳囚，号泣思徒跣。伏枕缠捆拲，捷身畏戈戭。江海苟不竭，笔削太史编。"}
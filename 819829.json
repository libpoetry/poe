{"id":"819829","title":"阅两浙輶轩录载绍兴张岱事岱字宗子累世通显服食豪侈家蓄梨园数部日与诸胜流度曲徵歌及间以古学挑之则自四部七略以至唐宋说家荟萃琐屑之书靡不赅悉尝自谓少壮秾华恍如梦境耳因有感于李猛庵丈之为人率赋一律寄赠","dynasty":"清末近现代初","author":"陈曾寿","text":"风流昭代张宗子，寂寞当年丁令威。少日秾华真一梦，重来景物已全非。春明小结城南禊，秋晚仍旋汉上矶。公去更无生事好，闭门风雨独思归。"}
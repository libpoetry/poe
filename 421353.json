{"id":"421353","title":"柳丝长 别爱新觉罗 启振，兼寄长恒","dynasty":"近现代","author":"吴绍烈","text":"廿二年过去，似风吹落叶，浪打泥沙。几曾见，春光明媚，遍地奇葩。乘风辽水岸，把酒话天涯。说不尽多少相思话。还剑湖边，古鱼路上，斜阳笑语凤凰花。算当时青春年少，前路堪夸。临飞齐振羽，有几回放胆泳流霞。休伤嗟，莫泪下。明朝分手，扬鞭跃马。脉脉深情，让柳丝牵挂。"}
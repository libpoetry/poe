{"id":"102934","title":"寄题终守园池·屋屡圬垩几太守","dynasty":"宋代","author":"梅尧臣","text":"屋屡圬垩几太守，壁上彪蔚遗丹青。黑石镌辞涩如棘，今昔往来人不识。酸睛欲抉无声形，既不可问不可听。悬泉泻窦昼未停，飞玉贮蓝光入屏。苞潭梁岛甲癸丁，蔓刺交缀垂组綎。苍官屭槐朋在庭，风虫日鸟声嘤咛。卉葩木菓黏枝条，集台脱热昏痾醒。樊文韩诗怪若是，径取一二传优伶。仍寄河东薛太守，更与斟酌无闲扁。"}
{"id":"467975","title":"虞美人二首","dynasty":"当代","author":"程滨","text":"深情成恨终无计，寂寞将心噬。青春回首已模糊，怕是无情有恨恨都无。旧欢几度成新怨，往事谁能劝。当年不语对街灯，一片昏黄笼住怯书生。无情有恨年年事，寂寞之中死。秋来无物不伤心，犹著春衫半臂怯轻阴。夜深丝雨欺孤影，暂得当年静。独斟酒肆对街灯，洒下昏黄一片暗浮生。"}
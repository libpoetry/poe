{"id":"409923","title":"行路难（十一首） 其三","dynasty":"近现代","author":"骆成骧","text":"行路难，在长安，长安大道连云端。虎豹夹峙天门关，飞龙冥冥不可攀。我欲追白日，拂面天风寒。是日君王徵才异，布衣飒遝四方至。相如作赋惊九重，空有缥缥淩云气。大臣尊绛灌，年少幸弘汤。颜驷困郎署，汲黯斥淮阳。江都寂寞无人问，长沙涕泪空断肠。"}
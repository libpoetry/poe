{"id":"694565","title":"送李刘二生还江右用陶韵","dynasty":"明","author":"陈献章","text":"夜闻桂树芳，晨起山鸟喧。客从远方来，历我阶西偏。手持诸侯书，徵会在匡山。我愿结其人，遂往不复还。滞形宇宙内，俛仰独何言。中年见二子，楚楚西江英。问讯徐苏里，千年有馀情。开樽对冥月，高歌亦心倾。胡为别我去，感此秋蛩鸣。赠处各有言，慨然尽平生。"}
{"id":"573618","title":"赋怪蝶","dynasty":"明","author":"朱升","text":"蝴蝶本化生，变化剧仓?。其父名乌足，其子干余骨。古有南华仙，偏爱谈此物。终然归一梦，物我两飘忽。近日雒□氓，流言自南国。妖徒兢传播，奸类争出没。海阳贤令君，此时诛怪惑。快挥判花笔，勇作击蛇笏。寓公权德舆，人杰不世出。法路启端倪，诗史书始卒。坐令穷山民，脱然超鬼窟。锦鲸始卷还，词源方汨汨。"}
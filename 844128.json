{"id":"844128","title":"鼓山纪游诗","dynasty":"清末民国初","author":"陈肇兴","text":"射乌城外恣遨游，列嶂如屏一望收。踏破松阴千万叠，数声钟磬落山头。崎岖路转夕阳斜，老衲相逢笑不哗。分得洗心泉一掬，半山亭子试新茶。灵源洞古白云封，旧迹依稀记毒龙。犹有泉声喝不去，岩前流出打疏钟。凤池西去水潺潺，百道飞泉拥巨观。我与山僧参一偈，下山容易上山难。"}
{"id":"300384","title":"念奴娇·风云莽莽","dynasty":"现代","author":"单人耘","text":"风云莽莽，触天低，酿就一江浓色。迎我中州陈卧子，疏雨长桥霁彻。波凸金樽，山敷碧釉，帆远矶如鳖。神摇目纵，万千谲壮难说。莫嗟傺侘暌违，举世何人，不历风霜雪。且喜迩来羁绊扫，有句铿然铁截。痴也无妨，迂也何碍，总不惭邦国。大桥为证，心与赤子同热。"}
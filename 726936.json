{"id":"726936","title":"五言同管记陆瑜九日观马射诗","dynasty":"南北朝","author":"陈叔宝","text":"晴朝丽早霜，秋景照堂皇。干惨风威切，荷雕池望荒。楼高看雁下，叶散觉山凉。歇雾含空翠，新花湿露黄。飞禽接旆影，度日转铍光。连翻北幽绮，驰射西园傍。勒移码瑙色，鞭起珊瑚扬。已同过隙远，更异良弓藏。且观千里汗，仍瞻百步杨。非为从逸赏，方追塞外羌。"}
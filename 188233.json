{"id":"188233","title":"兰陵王·桃花瘦","dynasty":"宋代","author":"葛长庚","text":"桃花瘦。寒食清明前後。新燕子，禁得馀寒，风雨把人苦﹀︽。梅粒今如豆。减却春光多少。空自有，满树山茶，似语如愁卧晴昼。幽人展襟袖。惜莺花未老，江山如旧。杜鹃声里同携手。叹陌上芳草，堤边垂柳。一春十病九因酒。愁来独搔首。豆蔻。枝头小。应可惜年华，孤负时候。九十韶光那得久。问芍药觅醉，牡丹索笑。三万六千，能几度，君知否。"}
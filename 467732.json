{"id":"467732","title":"华清引四首 草意之一","dynasty":"当代","author":"崔荣江","text":"轻寒一例剪花红，代卸妆浓。老青翻作衰白，纤腰折陌风。行藏委屈久磨砻，假眠携隐冬虫。梦醒初夜雨，新绿蹑春踪。秋风一领浸彷徨，落拓行藏。此生荣辱参半，谁能话短长。碧罗换作旧衣裳。曳风声挽残阳。落晖相伴我，凭晚著苍茫。东君惫懒脚程迟，误了当时。幸风吹遍消息，些些慰我痴。得窥村野柳参差。与生新叶相随。攒情何太久，今始了相思。春声但唤碧如初，雨润风梳。泽颜朝露还滴，何须倩粉敷。未成绛草也仙姝。苒身愿伫君庐。赖君三月识，怜我若花如。"}
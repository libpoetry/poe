{"id":"467228","title":"有得四首 其二","dynasty":"当代","author":"陈振家","text":"泉清石秀似匡庐，翠岫横空悦起居。欲伴幽禽同隐鹿，不辞野笋与家蔬。养雏漫撒秕糠粒，治病时寻青草书。胜学无聊门下客，向人弹铗乞车鱼。立身名位两难凭，严守灵台一盏灯。莫去推敲衡得失，何妨入定似尼僧。辱生丧行笑秦桧，拼死无功惜李陵。落叶由风飞卷去，希夷能执是真乘。何须尽向臭铜看，凡事泰然心自宽。病帝王输康叫化，穷寒士胜富贪官。地球物质无增减，人事浮沉几戚欢。熊掌与鱼皆可爱，眼前藜藿也相安。"}
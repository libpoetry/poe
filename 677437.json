{"id":"677437","title":"上寿词奉寿宋母太夫人 其三","dynasty":"明","author":"胡直","text":"桂宫兰寝侔天居，璇台井干瞰八区。朱爵文窗列绮疏，丹穴藏金斗蠙珠。方域阡陌皆膏腴，曲池阑榭紫玉枢。八百僮奴履纡朱，七十鸳鸯罗阶除。再拜献寿为母娱，母不可兮安敝庐。有子巳作殿廷儒，家世仁义富仓庾。猗与母德世鲜如，愿母千龄为令模。"}
{"id":"265069","title":"沁园春·赋得梅花接老爷","dynasty":"现代","author":"王季思","text":"几日轻阴，一番新霁，春寒减些。渐钱塘门外，暗香浮动，金牛湖上，疏影横斜。难得休官，转添逸兴，来访孤山处士家。临安府，得随车陪话，羡煞梅花。梅花忽地开言，道小的梅花接老爷。恨此身错嫁，林逋老子，但知吟咏，不顾生涯。鹤子无能，还求提拔，也好跟跟小汽车。财神庙，恰侬家左近，请吃杯茶。"}
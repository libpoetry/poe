{"id":"693215","title":"游金河寺赋此二首","dynasty":"明","author":"沈鍊","text":"?嵂名山洞壑开，千年杖屦我重来。旧栽松柏今何处，曾跨鸾凰去不回。涧底流泉鸣玉磬，峰头落蕊结香台。为怜寰海多尘土，欲访岩阿济世才。山人学道隐名山，来往盘陀水石间。拄杖风尘随地起，讲堂香气共云閒。钵罗树老花仍在，洞府仙游鹤正还。应炼丹砂飞九鼎，药成不为驻朱颜。"}
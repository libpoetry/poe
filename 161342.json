{"id":"161342","title":"辞吊富沙梨山大王祠","dynasty":"宋代","author":"郑起","text":"梨山之阳兮有庙煌煌，州人祭享兮酾酒椎羊。王之未死兮守土此方，王之既死兮州人不志。建山之峭兮建水之长，建杭之粲兮建茗之香。州人祷福兮王锡吉禅，魂之来歆兮灵旗央央。蛇虎遁伏兮松桂芬芳，梨花烨烨兮王之甘棠。自古诗人兮樵悴异常，王之爵位兮何啬于唐。"}
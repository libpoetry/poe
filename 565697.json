{"id":"565697","title":"出谷口循涧历三竺寺经神尼舍利塔观飞来峰诸洞一首","dynasty":"明","author":"黄省曾","text":"嶈嶈降山口，回回厉涧浔。连络五峰奥，缀抱三竺林。閒清履化国，脱落讽宝音。都泯尘惑相，拭写缠倒心。头陀遘玄侣，孑苦寓丹岑。岩扉瞬尔隔，洞府倏在临。外拥垒拆裂，中虚启委深。?窗非斲设，窅奥岂端寻。即眷宛光怪，历伫骇森阴。信矣仙灵治，故非世所任。"}
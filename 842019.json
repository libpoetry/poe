{"id":"842019","title":"反苦雨篇","dynasty":"清末民国初","author":"曹家达","text":"我生不幸戴天而履地，地老天荒见奇事。岁阳在癸岁阴在亥，七月四日始兆之，陆沉从此见灾异。因利乘便革匪出，主张篡逆大无忌。今年四月二十有八日，丰隆朝发大恣肆。终日滂沱作洚水，麦塍沦没不可记。得毋天心厌祸乱，扫除尘秽作大彗。苦我生民夺，无家可顾易从义。安得雷公大斧雨鸣镝，立破群阴杀魑魅。但得旧君复辟如太甲，我虽沟壑亦所嗜，皇天后土岂如醉之食。"}
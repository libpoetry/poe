{"id":"315044","title":"沁园春·坼墙","dynasty":"现代","author":"龙榆生","text":"墙你来前，铲汝根基，于意云何。看枝头红杏，难藏春色，楼心翠袖，暗掷秋波。此意悠悠，相看脉脉，谁使双星阻绛河。人天恨，正同心待结，愁损羞蛾。共欣布暖阳和。更谁愿、长将尾巴拖。但向荣瑶草，每忧霜瘴，鸣春好鸟，犹畏虞罗。狗急能跳，雨来终坏，抟土娲皇补得么。相思苦，待垝垣拆尽，乐舞婆娑。"}
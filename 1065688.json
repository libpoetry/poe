{"id":"1065688","title":"次韵大人与藤守游东山","dynasty":"宋","author":"苏过","text":"滩声已悲秋，涧色犹藏春。驾言东山游，缅彼千载人。使君平阳意，客至但饮醇。风松作鼓吹，迎送长江滨。尔来乘桴翁，归路物色新。高情寓箕颍，绝意登麒麟。三吴有负郭，?稏秋盈囷。瘴茅喜欲脱，下泽还当巾。缥缈九疑行，此生定知津。故人傥见思，尺书凭素鳞。"}
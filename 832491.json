{"id":"832491","title":"梦芙蓉 罗睺岭为趋戒坛谭檀柘分道处，茗憩书壁，用梦窗韵","dynasty":"清末民国初","author":"朱祖谋","text":"溪霞明断绮。带东风客雁，笋将十里。镜空春路，心绪淡蛾外。泛萸谋野醉。年年催载秋被。盼客山灵，惜愁鬟未整，莺语乱呼起。转首瑶台眼底。疑有双成，结束连环佩。旧尘如梦，还付乱云洗。驻鞍消茗翠。斜阳冷透峰意。未怯春寒，知游仙路近，微步响风水。"}
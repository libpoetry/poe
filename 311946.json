{"id":"311946","title":"水调歌头·乙丑初春抒怀寄呈端木蕻良兄","dynasty":"现代","author":"刘家传","text":"吾年逾七十，岁月已无多。馀霞尚满天际，对此便当歌。留得一枝秃笔，待写白云苍狗，往事太蹉跎。四海皆兄弟，平地起风波。茶几碗，烟盈盒，等闲过。壮心可忘馀痛，何用醉颜酡。赖有氤氲佳气，俊彦攀登奋进，星月也能摩。更喜实仓廪，红紫绣山河。"}
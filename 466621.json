{"id":"466621","title":"赴郴州永兴县参加全国第三届中青年诗词研讨会记事诗","dynasty":"当代","author":"何永沂","text":"围城终日困尘关，医务缠人解亦难。感君笑诵“佳人”对，酒醒明朝向大山。忽来新雨自天堂，一见言深夜未央。惊逢酒圣聆诗话，又得浮生几日狂。寂寂群山梦正香，迢迢织女会牛郎。此程可待成追忆，戏说当时夜叩房。人世难逢笑口开，二锅头烈洗尘埃。敲诗联句风生夜，君月同堪共酒杯。诗缘天遣不须疑，尘海茫茫聚亦奇。挚友相交如水淡，从来一纸便相知。万山翠遍一漂通，美女如云唱小风。自嫌诗少清新气？翻舟饮绿态从容。市桥悄立惯埋名，能几回闻觅正声。堂尚高悬神主像，恍如隔世感难胜。"}
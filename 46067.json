{"id":"46067","title":"沁园春·一剑西来","dynasty":"现代","author":"梁羽生","text":"一剑西来，千岩拱列，魔影纵横。问明镜非台，菩提非树，境由心起，可得分明？是魔非魔，非魔是魔，要待江湖后世评。且收拾，话英雄儿女，先叙闲情。风雷意气峥嵘。轻拂了寒霜妩媚生。叹佳人绝代，白头未老，百年一诺，不负心盟。短锄栽花，长诗佐酒，诗酒年年总忆卿。天山上，看龙蛇笔走，墨泼南溟。"}
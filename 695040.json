{"id":"695040","title":"贞节莫孺人三首","dynasty":"明","author":"林士元","text":"早岁离鸳侣，晨昏强自持。个中惟欠死，此外更何思。盟誓山丘重，贞心天地知。昭照青史内，千古令名垂。偕老平生愿，那堪丧所天。妆台春梦冷，玉颊泪痕鲜。劲节丹心炳，孤身白发坚。彤庭旌节下，奕祀姓名传。一自良人逝，冰霜苦自持。红颜身不死，白璧行无疵。镜里铅华谢，胸中铁石期。覆舟身不没，节孝有天知。"}
{"id":"460351","title":"汉宫春　得王江华书却寄，并约薛肖同作","dynasty":"当代","author":"卢青山","text":"病骨支离，对江湖一纸，如对丹枫。依稀犹见，墨间秋意纵横。频年谁到？点青衫、尽是飘蓬。山外事，沧桑漫问，醉馀颓倚孤松。叱咤吹箫屠狗，算凋零唯剩、满地西风。黄花蝶还能到，也只腾瞢。中秋近也，蝶安归？归葬菰荭。书不尽、黄昏强坐，来听冷雨疏蛩。"}
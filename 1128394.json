{"id":"1128394","title":"句","dynasty":"宋","author":"舒亶","text":"空外水光风动月，暗中花气雪藏梅。宿雨阁云千嶂碧，野花弄日一村香。万壑水澄知月白，千林霜重见松高。春禽得意千般语，涧草无名百种香。忍看夜影分残月，别送秋声入晚风。沙岸金笼树，灯汀玉涌涛。纤尘不动天如水，一色无垠月共霜。尘埃满匣空鸣剑，风雨归舟只载书。一锋不断奸凶首，千古焉知将相才。气味贤中好。"}
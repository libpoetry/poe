{"id":"459629","title":"重阳肖家醉作《蝶恋花》，更赋一诗自解","dynasty":"当代","author":"卢青山","text":"枯藤挂秋瓜，败叶护种果。君看丝瓜魂，更作明年朵。秋阳畅遥空，大地苍而裸。岂若春夏态，层蔽如钥锁？远山侵青冥，长风逝嵯峨。中心如飞蓬，忽忽天地左。自笑一年怀，迄今始折挫。能共鸿蒙游，骀荡星河座。重阳岁将尽，明岁当更可。我执一黄花，怡然酹白堕。"}
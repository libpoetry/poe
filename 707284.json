{"id":"707284","title":"水龙吟 莲子二首 其二","dynasty":"明末清初","author":"王夫之","text":"白蘋红蓼秋江岸。早有蜻蜓斜睨。须褪蜂黄，乳含菽玉，恹恹倦起。乍历金风，谁知渐老，蜜房深闭。应只似、天宝鸡坊皂衣，人在空记得霓。裳事零零玉露，含愁漫、阁住泪珠难坠。无情忍见蹴碎，菱花啄残菰米。自惜残香，又逢劈破，辰离烟水。问多情、碧藕抽丝，可得经时重繫。"}
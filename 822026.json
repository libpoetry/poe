{"id":"822026","title":"瑶台月","dynasty":"清末近现代初","author":"汪东","text":"层冰冻裂。重帏下、凝寒砭刺肌骨。驰驱万里，壮士肝肠偏热。戍玄菟、列帐云屯，横青海、朱旂风掣。融不尽，千山雪。望犹是，故乡月。奇绝。魂飞险阻，狂歌共彻。从古道、名利虚设。岂便要、都忘事业。恨此身老大，海边潜蛰。看枝头、数点红英，又渐把、春光偷泄。怀远道，空纡结。对芳景，自怡悦。心切。终须结子，和羹时节。"}
{"id":"820260","title":"贺新凉 送春","dynasty":"清末近现代初","author":"朱青长","text":"咄咄春归早，算清明，翻春两度，比前多了。铁管孤窗研冷月，怎的留春一杪。才算得，回天才调。风自颠狂花自落，留他不及由他好。莺再语，春重到。衰翁往日仍年少，被花风千番万次，把人吹老。满腹牢骚千滴泪，都化跹奇词料。也胜过，英雄多少。天下可儿无几粒，当繁红过眼沾芳草。管他甚，扰清觉。"}
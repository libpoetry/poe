{"id":"837571","title":"青山湿遍","dynasty":"清末民国初","author":"李岳瑞","text":"彩云化也，今生已矣，那问他生。不信春宵苦短，尽厌厌、守定残更。记年时、银烛坐调笙。甚今年、一样东风到，引琼箫、都作离声。堕砌缴云冉冉，窥窗淡月冥冥。肠断哀蝉落叶，昙花絮果，了不分明。一霎鸳鸯梦醒。但悽然、镜约钗盟。算人閒、天上两凄清。便相逢、梦里浑无据，况不眠、梦也难成。帖帖蚕眠细字，昏昏凤胫孤镫。"}
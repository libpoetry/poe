{"id":"404191","title":"倦寻芳·辛卯，一九五一年","dynasty":"近现代末当代初","author":"黄咏雩","text":"伽篮记古，沤绿凭荒，游衍能共。水桧云松，空认李唐移种。土偶愁闻桃梗语，刀兵暗袭莲根孔。总萧条、剩祝鸡篱落，冠蔬畦瓮。更莫问、南强花事，铁柱终埋，珠鞍谁控。宛宛流年，付与劫尘飞送。无限江山成一唾，至今烟雨都如梦。晚归来，怪东风、未消余冻。"}
{"id":"467977","title":"清平乐 六月八九日参加北京中华诗词青年峰会六首","dynasty":"当代","author":"程滨","text":"清阴古殿，昨日花开遍。影入镜中原是幻，留与他年重看。旧游十一年前。残碑相对依然。世上何曾有我，诗人终会无言。初来心烈，再至成孤客。去后古藤笼皓月，踏破满庭春雪。而今三度重来。此心依旧痴呆。珍重身旁诗侣，出门便是天涯。唏嘘堂上，举世谁无妄。惟有军持成宝相，矫若游龙荡漾。长空夜影青青。平添雪后心情。莫道能医心病，终朝郁郁为名。佳人独对，当日杨花碎。夜夜薄粥殊有味，不与诗人同醉。曾经客子无家。几番欲入京华。信美终非吾土，馀生永在天涯。悲笳胡马，同向风中哑。海色可如天色也，踏遍荒原四野。平明飞上穹庐。栖身南海之隅。执手匆匆别去，知君依旧清癯。十年前我，欲盗天之火。血著文章今世左，兀对长门金锁。尘封一卷清吟。尘封案上鸣琴。一任尘封往事，尘封不住伤心。"}
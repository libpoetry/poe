{"id":"433753","title":"游上野博览会二首","dynasty":"近现代","author":"蔡寅","text":"珠婢交辉近日边，上清高会敞琼筵。蓬仙游戏三千界，海客赢奇百万钱。倒影楼台金碧水，嬉春裙屐绮罗天。五光十色心魂醉，米锦欧花各斗妍。可怜风月太平年，只许今生海外缘。不忍池边春潋滟，通天桥上客翩跹。三千弱水曾经眼，十二琼楼笑拍肩。的的明灯真不夜，万花丛里赛婵娟。"}
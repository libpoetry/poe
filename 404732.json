{"id":"404732","title":"渡江云","dynasty":"近现代末当代初","author":"袁荣法","text":"虚廊明月静，冷华印碧，绣幕掩流苏。昨宵曾梦到，为问伊行，莫也梦人无。芳草易歇，■■陌、绿怨蘼芜。浑又忘、匝地杨柳，惊起夜啼乌。音书。云沉青翮，雾隐丹鳞，总相期无据。空自怜、吟消诗瘦，影换灯孤。相思堆砌离肠结，甚至今、觌面仍疏。重见了，拚教还学当初。"}
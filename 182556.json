{"id":"182556","title":"和蔡生·吾生惭松独","dynasty":"宋代","author":"胡寅","text":"吾生惭松独，天赋比樗散。学道才窥藩，圣门未容款。老来忧患集，鵻草经湿叹。衣带垂有余，樗腹无可坦。跫然喜君至，肯就我乎馆。一醉老瓦盆，宁用玻璃碗。春风正骀荡。柳暗月欲满。蚩蚩万物类，混化胎与卵。吾侪幸襟灵，诗书足相伴。浩然天宇内，未暇论修短，扬雄正希颜，曾子岂雇管。希声非折杨，下士每大莞。"}
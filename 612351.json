{"id":"612351","title":"端州文学谢步禹符请安期纯阳王野紫霞四仙秋日同集镜园邻仙楼降长春援笔和馀诗新天两韵且呼馀为前生星使步韵奉酬二首 其二","dynasty":"明","author":"邓云霄","text":"楼对罗浮古洞天，三山清浪透前川。琼章挥洒惊新语，霞里徘徊念昔年。并驾同来非有约，和歌归去兴无边。从今风月凭栏处，已化邻仙作集仙。"}
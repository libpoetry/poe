{"id":"720274","title":"铁夫人","dynasty":"明末清初","author":"尤侗","text":"武皇南巡臣拜杖，良人系狱妾心丧。妾家儿女本无知，焚香吁天诚有之。逻骑缚来坐咒诅，夫妇牵连入圜土。妾今有身不任刑，惟拚一死谢夫君。情辞慷慨相决绝，法吏满堂谁忍闻。一旦天恩并放归，都人夹道尽沾衣。还将前日香重爇，长祝君王罢六飞。林大辂谏武宗南巡，下狱，"}
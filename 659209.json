{"id":"659209","title":"学止翁齐寿诗为季本清作","dynasty":"明","author":"罗玘","text":"谏议性憎僧万回，僧生不为谏议憎。欲以其□试更能。朝朝紫微帝，回天戒冰凝，莫扇扇枕枕欲冰。一身一日高互曾，万回一回绝传灯。谏议心腾腾，翁冠媪帔，千里万里，目窅窅兮其凝瞢。太官羞牛车，累之载以鹏。归酓鲵齿佐尊朋，何如拾橡盛瓦登。母追峨峨胫束縢，膝韨急不及毾㲪。谏议坐琐闱，此语吾听曾。"}
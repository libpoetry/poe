{"id":"698039","title":"秋胡行二首","dynasty":"明","author":"赵南星","text":"大愚乃精，溷溷可自持。大愚乃精，溷溷可自持。运化推斤，智力难施。举世为械，触之则危。美而无当，何贵玉卮。歌以言志，溷溷可自持。上古无酒，英雄立以枯。上古无酒，英雄立以枯。欲从王乔，玄鹤长徂。负石蹈海，鄙哉浅夫。荡涤情志，易尽者躯。歌以言志，无酒英雄枯。"}
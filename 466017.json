{"id":"466017","title":"山花子四首","dynasty":"当代","author":"添雪斋","text":"锦瑟谁分五十弦？千年悲曲忆茫然。多少伤心人尽负，又何堪？纵有明珠凝我意，仍将清泪湿君衫。休说今生如蝶梦，再听难。古苑深宫忆旧游，飞花临水碧东流。拂柳伊人今不在，自停留。纵放东风成往事，还忧燕子寄新愁。横笛一声吹梦断，去悠悠。冷酒狂斟一语空，清明落蕊海棠红。惆怅伤心难入画，只随风。半暖半寒新夜雨，销魂销梦旧颜容。暗对银屏多少泪，断肠中。碧水东流载绿杨，画楼扶醉自潇湘。待月千年凭悼处，总苍茫。无意无心须借酒，有愁有泪必言狂。呜咽长歌如此夜，苦清商。"}
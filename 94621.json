{"id":"94621","title":"予因集杜句跋杜诗呈监试谢昌国察院谢文","dynasty":"宋代","author":"杨万里","text":"棘围深锁武成宫，华裾织翠青如葱。谢公文章如虎豹，林间一啸四山风。天下几人学杜甫，千江隔号万山阻。画地为饼未必似，更觉良工心独苦。谁登李杜坛浩如海，波翻奄有二子成。三人古风萧萧笔，追还我诗如曹郐。拆东补西裳作带，令人还忆谢玄晖。昆仑虞泉入马蹄，我愿四方上下逐东野，只有相逢无别离。"}
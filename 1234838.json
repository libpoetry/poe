{"id":"1234838","title":"明月行寄傅嘉父","dynasty":"元","author":"吴莱","text":"上天有明月，来自沧海东，蛮潮夜捲冯夷宫。海门一线惊欲射，江面楼台耸千尺。冰岸雪崖屹不动，水犀组练皆勍敌。越人善泅技已痒，明月光中吾得赏。飞来白鹤晋清角，跳出长鱼汉疏网。北风吹起芦花秋，笑抚钱王铁箭头。襆衣枕斧此何处，乌鹊无枝空绕树。"}
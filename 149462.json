{"id":"149462","title":"题琦公赞光堂","dynasty":"宋代","author":"晁说之","text":"山川固高深，不掩珠玉光。道人觉物者，明明岂自藏。奈何一世中，瞑醉不我臧。收歛万古志，风雨一茅堂。问之默不语，诗成兰蕙香。山中多卉木，有待而芬芳。自怜年少时，彻今昼公行。虚空流水远，天外有鸶凰。白发此种种，红尘谁茫茫。嵩少今卜筑，因之归兴长。"}
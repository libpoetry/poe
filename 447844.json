{"id":"447844","title":"数接王蛰堪先生短信，语多厚望勉励，乃追忆杭州之别，感愧而六叠前韵以呈","dynasty":"当代","author":"潘乐乐","text":"仓皇未及辞，雨逼车轮动。如斯佳林亭，真合词人供。斫轮老弥厚，怜我性跳纵。沽上青眼久，携我琴樽共。我本接舆流，长歌泣麟凤。悲夫和之璞，嗟彼匠不用。郁郁自为吐，敢期大儒重？三日以身诲，历历如昨梦。万里隔天海，殷殷语频送。"}
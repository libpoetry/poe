{"id":"432938","title":"外孙一洪在桐庐忙于双夏工作，赋此勉之二首","dynasty":"近现代","author":"洪传经","text":"生事催人各一天，含饴笑弄记当年。大悲旧宅喧鹅鸭，忠孝新居富石泉。顾我因人游瀚海，怜渠随母履冰渊。而今老死兼星散，秋雨秋风咽暮蝉。误把遗篇当准绳，外家衣钵岂宜承。临流始證分清浊，坐井宁知苦郁蒸。试就更尝磨结习，莫因艰苦怯先登。吾衰已似沟中断，欲振枝丫恨未能。"}
{"id":"1168838","title":"癸巳岁吉甫圜丘摄事合于中书后阁宿斋常负忝愧移止于集贤院会门下相公以七言垂寄亦有所酬短章绝韵不足抒意因叙所怀奉寄相公兼呈集贤院诸学士","dynasty":"唐","author":"李吉甫","text":"淮海同三入，枢衡过六年。庙斋兢永夕，书府会群仙。粉壁连霜曙，冰池对月圆。岁时忧里换，钟漏静中传。蓬发颜空老，松心契独全。赠言因傅说，垂训在三篇。"}
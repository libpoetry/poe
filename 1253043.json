{"id":"1253043","title":"送季德大之文登税务官任二首","dynasty":"元末明初","author":"刘基","text":"有客有客，驾言远行。天路脩广，鸿雁冥冥。凄风吹衣，白日满庭。有酒在樽，可以怡情。云胡不饮，使我心茕。歌以侑之，百禄具并。芃芃者麦，在彼原隰。悠悠行人，既舟既楫。海邦孔遐，云雾厌浥。勿谓政难，克敬则立。勿□俗殊，克诚则辑。赠言不多，圣企斯及。"}
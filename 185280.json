{"id":"185280","title":"题万户府瑞麦图","dynasty":"宋代","author":"陆文圭","text":"河中之野木连理，文人作颂何所美。鲤湖之水莲双葩，史臣纪异不足夸。木叶饮来岂堪食，莲花远观空有色。由来上端是岂年，芙蓉池外麦连天。一茎三穗攒秀颖，好事军中万口傅。阅武堂成政多暇，刀剑不如牛犊价。老农紧饭看升平，奇禅异产从天下。香饵先收夏陇云，雪匙可卜秋田稼。绝怜西蜀杜参谋，困包空怀当世尤。崆峒麦熟无人彷，且间王师休未休。"}
{"id":"432247","title":"倒叠前韵和季谋落梅","dynasty":"近现代","author":"李洸","text":"真怜绝代此丰神，那复枝头映色新。乍解浑忘交甫佩，孤行不懂瘦公神。钟残小院安寻地，雨过空阶独看人。遥夜似闻吹玉篴，恨天无力挽回春。不死谁能似谷神，劳劳涕洒一亭新。却思漉酒巾歌枕，渐感空梁燕啄尘。染就残妆倾国色，转回版面队楼人。已知到指春寒甚，黯淡江天别贮春。前溪得句恍如神，渐喜柴门月色新。醉过西洲径排日，笑谈东海又扬尘。旧踪回首思残客，清影流波望美人。有约罗浮曾不到，师雄肯为惜繁春。百花高冢暂栖神，恻恻吟成子夜新。却为哀蝉弹落叶，所嗟弱草浥轻尘。戌楼泪尽空嘶马，羌管吹残总恨人。收拾豪怀付冰雪，问春无语祗伤春。"}
{"id":"633795","title":"甲寅春二月与蜜在慧均四藏自显超汉铁关洞开瓶出法敌不息漪文始十靖一挂云诸子从燕台南归取道泰安登岱岳所经胜槩矢口咏歌共得五言近体十二章以志一时 其五 大夫松松下为御帐崖其色碧绿","dynasty":"明","author":"释今无","text":"松径开秦代，崖名踰汉时。风声红日急，石骨绿云滋。未破洪濛气，谁知天地私。烽烟惊大陆，悽折到京畿。"}
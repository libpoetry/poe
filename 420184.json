{"id":"420184","title":"秋思耗 秋草，同述儿作","dynasty":"近现代","author":"邓嘉缜","text":"远道绵凄碧。映柳堤疏淡，香沁痕窄。翠缕蓝纹，暗侵裙屩，前度晴陌。蓦秋入清商，淡霜新弄井甸色。料玉关，长路客。梦绿上阑干，青萦帘际。无复落花黏处，那人相忆。疏密。平芜寂寂。甚夕阳、也判今昔。马嘶残照，蛩吟荒砌，冷烟浅羃。问望眼王孙未归，何处寻往迹。恁{滞心}人、风露夕。且树蕙滋兰，披靡纤影漫惜。好待迟迟春日。"}
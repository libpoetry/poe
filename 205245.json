{"id":"205245","title":"立秋喜雨·天心本至仁","dynasty":"宋代","author":"卫宗武","text":"天心本至仁，生意岂有息。粤从书夏五，甘霔绝点滴。凉风自西业，时送中夜湿。田腹泯龟文，屋角挂龙骨。我稷与我黍，实颖而实栗。屡丰固难望，一饱或可必，岂惟曾孙庾，如坻亦如栉。滞穗不签{左禾右齐}，可续穷民食。但虞耗鼠雀，尤恐资螟螣。愿减汉民租，少裕东南力。"}
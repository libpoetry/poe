{"id":"454999","title":"琼林第一枝·寿苏寰中先生七十华诞","dynasty":"当代","author":"张海鸥","text":"夏雨春风，浮生累事，尘劳脱却谁早。奉儒修道参禅，君家古来通晓。坡翁化鹤，雪泥馨，千秋师表。赤壁下，浩荡长江，绕万仞高崖峭。君莫道，先哲幽渺。薪火续，宗风未杳。诗文词曲传家，雅士更拥窈窕。希贤希圣，醉康乐，婆娑正好。看此际，人物清嘉，尽在寰中苏老。"}
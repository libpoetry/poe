{"id":"1121438","title":"长相思","dynasty":"宋","author":"欧阳修","text":"苹满溪，柳绕堤。相送行人溪水西，回时陇月低。烟霏霏，风凄凄。重倚朱门听马嘶，寒鸥相对飞。花似伊，柳似伊。花柳青春人别离，低头双泪垂。长江东，长江西。两岸鸳鸯两处飞，相逢知几时。深花枝。浅花枝。深浅花枝相并时。花枝难似伊。玉如肌，柳如眉。爱著鹅黄金缕衣。啼妆更为谁。"}
{"id":"218241","title":"水龙吟·钱王霸图成时","dynasty":"宋代","author":"陈亮","text":"钱王霸图成时，多应是百年遗树。羞将高古，为渠遮映，鱼盐调度。且向空山，趁时多事，四垂盘踞。算兴衰坐阅，权奇磊块，世间□，□斤斧。又见当天明圣，便弹丸、也难分土。一番整顿，旧家草木，新来雨露。铁石心肠，叫龙根干，亭亭天柱。纵茯苓下结，茑萝高际，怎堪攀附。"}
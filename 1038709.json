{"id":"1038709","title":"兴州长举县西二十里阁道立表曰飞石阁告往来者急度勿停予赴益部兴州将吏来迎皆至长举因访老吏飞石之状云昔尝有之亦飘风暴雨之时也予望山顶皆已垦耕而行人熟虚名至是皆驰过因成一绝","dynasty":"宋","author":"张方平","text":"蜀道循山多险巇，行人独此策征羁。人情多为虚名怯，鹤唳风声走老氐。"}
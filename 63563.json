{"id":"63563","title":"张烈妇·抱璧置泥涂","dynasty":"明代","author":"陆师道","text":"抱璧置泥涂，皎然质不泯。菖蒲九节花，虽死常流芬。十三学裁衣，十六诵诗书。十七妇道成，十八为君妻。君家本富贵，家累千金资。大建高樯，商贩名四驰。高门安亭里，公姥相共居。升堂见公姥，称妇好容仪。置酒大设乐，四座争喧豗。黄衫少年子，绿帻侯家奴。谑浪间调笑，踞坐气何粗。阿姑召新妇：&ldquo;出见勿迟迟。耳箸瑟瑟环，头簪辟寒犀。步摇九威凤，跳脱两文螭。浓妆勿草草，傅粉更施朱。贵客握琼玖，待汝系罗襦。"}
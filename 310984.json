{"id":"310984","title":"百字令·万佛造像","dynasty":"现代","author":"邓潜","text":"汉时伊阙，有佛家摹样，镂琼镌玉。一叶一花参妙相，万亿化身西蜀。璎珞分明，毡椎细腻，塌碎苔斑绿。访碑人到，惜无铭赞堪读。回忆寺枕江滨，塔留铁像，黔志曾编录。护法沙门缘底事，笑倒如来金粟。古锦盛囊，妙香凝纸，翠墨光盈目。王孙辇去，郁林载石同不。"}
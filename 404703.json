{"id":"404703","title":"惜红衣·庭前莺花为雨所败，再用前韵，和璇甫姑丈，兼呈世父","dynasty":"近现代末当代初","author":"袁荣法","text":"嫩不禁风，妍还媚日。困呈娇力。雨洗轻英，残红泫菭碧。移根太晚，愁未过、青莲词客。幽寂。呼起谪仙，觅清平消息。东瀛广陌。朱紫轻盈，于今怕凌藉。珍丛乍徙，海国断霞北。比似海棠浓艳，还共玉梅疏历。总露梢标处，不是寻常颜色。"}
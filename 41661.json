{"id":"41661","title":"水调歌头·曹侯浩然","dynasty":"金朝","author":"蔡松年","text":"在寒士右。惜乎流离顿挫无以见于事业，身闲胜日，独对名酒，悠然得意，引满径醉。醉中出豪爽语，往往冰雪逼人，翰墨淋漓，殆与海岳并驱争先。虽其平生风味，可以想见，然流离顿挫之助，乃不为不多。东坡先生云，士践忧患，焉知非福，浩然有焉。老子于此，所谓兴复不浅者，闻其风而悦之。念方问舍於萧闲，阴求老伴，若加以数年，得相从乎林影水光之间，信足了此一生，犹恐君之嫌俗客也，作水调歌曲以访之云间贵公子，玉骨秀横秋。十年流落冰雪，香紫貂裘。灯火春城咫尺，晓梦梅花消息，茧纸写银钩。老矣黄尘眼，如对白苹洲。世间物，唯有酒，可忘忧。萧闲一段归计，佳处著君侯。翠竹江村月上，但要纶巾鹤氅，来往亦风流。醉墨蔷薇露，洒遍酒家楼。"}
{"id":"466625","title":"自嘲答友人","dynasty":"当代","author":"何永沂","text":"未是逍遥自在身，ＩＱ过剩掷乾坤。落潭太浅才难尽，见路不平气欲伸。笑悟鸡毛当令箭，偶餐豹胆作诗人。平生积善凭医术，得免名山愧对神。漫道尊前爱惜身，诗天词海小乾坤。笼中不作金丝雀，屏上遥观黑面神。春日出墙方是杏，外星入世也称人。月光如水江湖阔，尽洗残篇剩个真。"}
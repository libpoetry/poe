{"id":"408976","title":"戏题十五贯画扇","dynasty":"近现代","author":"方鹤斋","text":"宋有太守清且明，慎重民命通民情。化装侦探躬微行，罪人斯得民乃生。传奇一曲鬼神惊，观者当知保赤诚。吁嗟下考逐阳城，盗臣窃位鞭蚩氓。千贯万贯恣取盈。多少中人产已倾。宋之冤狱东窗成。近有作者燕哀鸣。欲推宋史宏汉京，舞台烦演弘市烹。"}
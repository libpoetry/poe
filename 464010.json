{"id":"464010","title":"水龙吟 靖港","dynasty":"当代","author":"杨雪窗","text":"薰风吹浅芦江，盘蛇小巷穿深窈。朱楼枕水，青旗换世，镜中飞棹。岸锁危樯，沙沉断戟，跳鱼翻藻。望鳞波万点，陆离光皱，繁华梦，知多少。谁向津头凝伫，指沧桑、疾争飞鸟。管弦吹市，可怜销尽，残阳画稿。细履街尘，三分逸兴，七分愁抱。问何时系缆，烟蓑雨笠，入沧波钓。"}
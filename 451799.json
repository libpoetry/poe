{"id":"451799","title":"水调歌头 车过黄河寄石城诗友","dynasty":"当代","author":"熊东遨","text":"长笛一声起，有客渡河梁。故人鸡黍新具，不待菊花黄。邀约春秋佳会，领略太平滋味，忘却鬓边霜。自笑村夫子，只为酒杯忙。览江山，跨世纪，证沧桑。此生多少奇遇，回首也寻常。闻道孤山雪后，月与梅花俱瘦，应是累情商。我亦梅花似，开向石家庄。"}
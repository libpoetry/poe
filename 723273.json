{"id":"723273","title":"相逢狭路间","dynasty":"南北朝","author":"沈约","text":"相逢洛阳道，击声流水车。路逢轻薄子，伫立问君家。君家诚易知，易知复易忆。龙马满街衢，飞盖交门侧。大子万户侯，中子飞而食。小子始从官，朝夕温省直。三子俱入门，赫奕多羽翼。若若青组纡，烟烟金铛色。大妇绕梁歌，中妇回文织。小妇独无事，闭门聊且即。绿绮试一弹，玄鹤方鼓翼。"}
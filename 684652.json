{"id":"684652","title":"姑苏感事二首","dynasty":"明","author":"王泽","text":"百二山河已失扃，孤城独战血魂腥。覆蕉鹿在宁非梦，篝火狐鸣竟不灵。既与群雄争帝鼎，忍随降虏到皇廷。致身早得归麟阁，应共长驱下建瓴。天星夜落水犀军，又见吴宫走鹿群。睥睨金汤徒自固，怆惶玉石竟俱焚。将军只合田横死，国士宁无豫让存。风雨明年寒食节，□盂谁上太妃坟。"}
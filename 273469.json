{"id":"273469","title":"伤哉行·冻雪压桥桥忽摧","dynasty":"现代","author":"杜关","text":"冻雪压桥桥忽摧，野火烧村村已灰。云凭凭兮日色薄，悲声撼树如惊雷。座客闻之皆股栗，道旁观者长叹息。黄沙动地愁吾人，何况载途莽荆棘。荆棘中有鸱与枭，疾眸如电嘴如刀。瞥干云衢得风力，飞啄众鸟歼其曹。新燕曾识主，何辜罹毒苦。亦有识时鸡，瑟缩不敢啼。稍喜能言秦吉了，窜伏深林率幽草。一自投荒去己遥，犹恨盘秋苦不早。我谓鸱枭兮胡不仁，恣食肠肉贪且嗔。古云邯郸之鸠得免死，蓬莱有雀知报恩，尔独胡为伤同群。重为告日鸱兮枭，尔且安栖毋残刻，王孙挟弹伺尔侧。直须扑杀焚其窠，莫使杜鹃夜啼血。"}
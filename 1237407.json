{"id":"1237407","title":"大卿牟公挽诗","dynasty":"元","author":"黄溍","text":"云光一夕失崔嵬，多上相逢泪雨推。夹道共看丹旐去，遗民犹忆绣衣来。萧萧悲吹蘋花冷，渺渺乡山杜宇哀。哭尽贞元旧朝士，临歧无语重徘徊。后生无复望仪刑，青史徒烦列姓名。穷有遗文成钜冢，死无新爵上铭旌。瓜田方任蓬蒿没，玉树偏依雨露生。旧笏满床知未坠，翰林风月向来清。"}
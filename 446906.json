{"id":"446906","title":"水调歌头    过广元明月峡古栈道","dynasty":"当代","author":"蔡淑萍","text":"急峡得名美，想见月明川。心惊步怯，危栈高在绝崖悬。身畔云缭雾绕，脚下涛飞浪走，凛凛谷风寒。夜黑或雷雨，掩面不能看。忆当年，五丁事，倩谁传？胼胝手足，蜀关秦塞始钩连。长记先民褴褛，更有后之来者，行路莫云难。闻已绘新卷，六道过千山。"}
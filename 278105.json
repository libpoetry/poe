{"id":"278105","title":"秋日杂诗·霜日普无精","dynasty":"现代","author":"沈尹默","text":"霜日普无精，晖晖动寒色。开轩延朝气，清露泫然入。中庭无草木，秋光胡由得。凉风在户牖，何时不相及。天时固鞧迫，人事待比饬。悠悠岁暮怀，感之百忧集。匪唯衣裳单，我民念食息。年少爱春华，历兹终嘿嘿。庄杀天地然，慨叹中肠直。何须酤美酒，浊醪犹足挹。黄菊以乐饥，相将葆贞德。"}
{"id":"451369","title":"贺新郎 答和希杰","dynasty":"当代","author":"黄万里","text":"游子离思苦。不由他、青林黑塞，魂来魂去。三阕兰陵聊写意。扫却闭愁好许。终不惧、蛟龙怒搏。非似秦观藤阴下，遽丧灵、留得词心句。春梦巧，本无据。浮生宇内原如寓。总难忘、潭州初晤，春光微度。夫子红颜吾尚少，忽忽繁华朝露。忆杜志、鹏飞待举。莫道皑皑头成雪，弄黄流、犹未惊年暮。风浩荡，羽难住。"}
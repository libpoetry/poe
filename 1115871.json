{"id":"1115871","title":"蝶恋花 其三","dynasty":"宋","author":"杨无咎","text":"昔在仁皇当极治。南极星宫，曾降为嘉瑞。犹有画图传好事。身材只恐君今是。对酒不妨同看戏。他日功名，晏子堪为比。更愿远孙逢九世。安排君在鸡窠里。万里无云秋色静。上下天光，共水交辉映。坐对冰轮心目莹。此身不在尘寰境。扑漉文禽飞不定。勾引离人，分外添归兴。来往悠悠重记省。夜阑人散花移影。"}
{"id":"296350","title":"玉烛新·人日栖白庼宴集","dynasty":"现代","author":"章钰","text":"官梅红一萼。记白石仙翁，好词曾读。故乡雁后归无计，且喜云萍栖泊。宫装戴胜，已盼断、伊人标格。挑菜节、何处寻春，尊前几番商略。娲皇果否抟成，为肇锡嘉名，乍回龙朔。寄诗旧约。千载下、漫道草堂萧索。新蟾挂角。更拟趁镫宵行乐。谁好事、烹鸽延宾，轰传字错。"}
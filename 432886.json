{"id":"432886","title":"定风波 费龙丁作鲈乡去思图，为张秉三","dynasty":"近现代","author":"姚鹓雏","text":"闻道莼鲈别有乡。好看塔影卧波光。飞霰弥天村舍暮。何处。乱山寒汐响渔榔。自昔官闲知政美。三载。呼鱼把酒送年芳。却借画禅留后忆。凄恻。江湖他日未相忘。峰泖堂堂此逸民。书心画理并通神。槃礴解衣微醉后。摇首。肯将一笔贸干缗。金石楼中闲睡足。茶熟。堆山缣素任生尘。能事岂容相促迫。水石。流传角羽识凰麟。"}
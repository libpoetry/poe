{"id":"699510","title":"嘲谢道人白须","dynasty":"明","author":"袁宏道","text":"毵毵霜雪几经春，五十年边未老身。借与城西往道士，虚添年岁诳时人。紫陌飞沙扑面行，和烟和雪看春明。身无官职家无媵，正好从君颊上生。奼水仙铅积许多，霜根欲茁可如何。若教移去乌纱底，?买春煤二百螺。箧里无钱买地黄，花前雪色照人光。晓窗扣齿焚香罢，一盏山中芦菔汤。"}
{"id":"729633","title":"寄弟","dynasty":"清","author":"曾国藩","text":"昔我初去家，诸弟各弱小。阿季髡两髦，觑人眸子缭。后园偷枣栗，揉升极木沙。叔也从之求，揖我谓我矫。分甘一不均，战争在毫秒。余时轻别离，昂头信一掉。老弟况童骏，乐多忧愁少。瞥然成六秋，光明如过鸟。世味一饱尝，甘心厌茶家。梦里还乡国，沟徐苦了了。朝企恒抵昏，夕思或达晓。君诗忽见慰，回此肝肠绕。生世非一途，处身贵深窈。众方奔恬愉，圣贤类悄悄。二陆盛波张，鹤唳悲江表。夷齐争三光，岂不在俄殍！我今寄好语，君其听勿藐！一愿先知命，再愿耐僻摽。"}
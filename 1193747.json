{"id":"1193747","title":"清平乐","dynasty":"唐","author":"冯延巳","text":"深冬寒月，庭户凝霜雪。风雁过时魂断绝，塞管数声呜咽。披衣独立披香，流苏乱结愁肠。往事总堪惆怅，前欢休更思量。雨晴烟晚，绿水新池满。双燕飞来垂柳院，小阁画帘高卷。黄昏独倚朱阑，西南新月眉弯。砌下落花风起，罗衣特地春寒。西园春早，夹径抽新草。冰散漪澜生碧沼，寒在梅花先老。与君同饮金杯，饮馀相取徘徊。次第小桃将发，轩车莫厌频来。"}
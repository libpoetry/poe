{"id":"1083520","title":"送徐彦思倅建安","dynasty":"宋","author":"范浚","text":"君不闻诗人一席眠?■，夜泊建溪微月中。犹能即事慰岑寂，隔帘朗咏看朣胧。今君笑拥箳篂去，正有繁花明驿路。修程百越渺风烟，发兴自应多丽句。知君踔越是名流，朱绂聊烦佐上州。贰政少安郎罢囝，却登要路赞皇猷。西风略略摇征旆，过往题诗援离袂。武夷鹤膝杖扶羸，寄我他时访松桂。"}
{"id":"461426","title":"Khmer Rouge","dynasty":"当代","author":"添雪斋","text":"言说卌年前，见此鲜红色。交趾并吴哥，中南半岛侧。五十万公里，西来兵马逼。何人来仗钺，红巾为国敕。赫炎四月间，大泽龙振翼。礼拜东方红，师旗共和国。外雠或未平，拭目内中殛。轰然所弃者，智者并昆勒。恍如乌托邦，覆作阿鼻域。一城人烟渺，一国白骨黑。刀斧但森森，残肢四野匐。人骨叠层塔，穿心断腰极。尸豸当裹腹，游魂不忍忆。钳口并觳觫，夜哭谁恻恻？尔后三年八月二十日，国之杀者四分一。革命百余万，筑此理想律。理想高万物，血色饰其质。逝者存其影，其影在空室。生者寻其亲，其亲在野蒺。残存黑白照，历历猩红溢。谁言鲜红温如火，分明见之冰冷且怵栗。廿馀年后漠野间，尤存千百腥腐垤。萧萧风涌碧草肥，当年故事谁人悉？"}
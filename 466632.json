{"id":"466632","title":"题熊鉴《路边吟草》","dynasty":"当代","author":"何永沂","text":"独夜不平鸣，直弦秋作声。路边忧国疾，浅语寄深情。火山喷发听雷声，诗史难分正气横。字字看来皆是血，人间又一散宜生。一生负气逆批鳞，火海吟成意最真。解作神州肠断句，老牛本色是诗人。主称燕舞鸟关关，敦厚温柔尔大难。树欲静而风不止，胸襟如海总波澜。"}
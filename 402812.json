{"id":"402812","title":"琵琶仙 小檀栾室藏王渊雅夫妇合书赤壁前后赋卷子，款署乾隆甲子上元日书于京师楞伽山房属题","dynasty":"近现代末当代初","author":"赵尊岳","text":"仙馆楞伽，溯风雅省识鸥波标格。随分京雒缁尘，西山自寒碧。迎节鼓天街纵赏，较珍重茜窗迟日。笔妙银钩，笺分锦制。清事堪忆。记当日一河眉山。只尊酒商量玉台侧。何似粲花双管，证蟾圆良夕。评翰墨因缘缔结，几生福慧修得。阅遍开落红桑，古芬须惜。"}
{"id":"292381","title":"木兰花慢·赠钱伊臣","dynasty":"现代","author":"张仲炘","text":"看婆娑一老，记忧乐、几曾经。算六十平头，秋烟一骑，春酒千罂。忪惺。海桑梦转，甚朱颜还殢少年酲。归去田园自好，旧游空感尘缨。怡情。坐拥书城。花圃事，早经营。遍眼前生意，霜蔬剪翠，风竹敲璚。环楹。古香聚处，更斑斓无数篆花青。消得东坡笠屐，个中色相休评。"}
{"id":"290441","title":"念奴娇·中秋夜同媳胡纫荪、女瑶坐月有作","dynasty":"清代","author":"浦安","text":"良宵秋半，好早邀，皓魄湘帘捲起。清供小陈金粟下，香爇博山炉里。谙性妇新，慰情女弱。拜罢眉生喜。冷辉贪玩，不知莲漏馀几。遥想对景思家，露庭立处，有客雕栏倚。那及臂寒鬟湿者，犹有娇雏解意。蟾彩流笺，兔华绕管，且共幽怀寄。酹他月姊，兴来倾盏重洗。"}
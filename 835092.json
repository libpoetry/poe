{"id":"835092","title":"百字令 寿李新吾侍讲","dynasty":"清末民国初","author":"奭良","text":"西平名阀，怎翩翩年少，联蹁科第。不作寻常裙屐态，镇日摩挲图史。篆是阳冰，画传海岳，妙绝乌衣致。十年邗上，朅来金马避世。当日我谒贤良，低徊今昔，变法公先啐。一自寻盟回纥了，盈耳蜩螗如戏。杜叟閒居，遗山野史，聊作优游地。白头相视，菊尊还许重醉。"}
{"id":"72343","title":"满庭芳·俯视沧溟屏山掩映","dynasty":"元代","author":"王处一","text":"俯视沧溟，屏山掩映，万重松桧森然。金波滚滚，云锁翠峰巅。书对清光浩渺，更阑显月印新鲜。圆明聚，红霞影里，捧出洞中仙。无初真面目，如今了了，高卧云轩。为丹炉无漏，颐养三千。圣祖垂光下降，诸天举、婴子朝元。功成也，金书紫诏，常在玉皇前。"}
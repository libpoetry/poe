{"id":"720615","title":"春从天上来  为前制府大司马吴公寿","dynasty":"明末清初","author":"屈大均","text":"梅萼争红，向亚相生朝，开边春丛。冻含香雪，晴弄和风，绿毛凤子相从。正衮衣清暇，罢节钺、洗沐佗宫。恐京朝，愿朝廷更假，三载居东。公如古公天寿，得白兔双丸，绿髓青瞳。好德康宁，年过耆艾，未来耇造无穷。作万民师保，将雅颂、尽变鸾中。更歌风，俾圣人膏馥，沾丐童蒙。"}
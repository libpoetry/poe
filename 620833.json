{"id":"620833","title":"韩孟郁招同诸子集鸡鸣寺阁","dynasty":"明","author":"区怀瑞","text":"山榭冠云堞，夕晖四望通。香雨古梵歇，薄烟初挂笼。开尊待兰月，解带谡松风。萧瑟递遥响，泠然宾御中。孤清照溪练，群碧引湖筒。长言振万壑，竞爽凌秋空。金波汎淮渎，玉峙颓华嵩。西园杳千古，河朔将无同。谁能效楚能，饮泣新亭东。且逐棹歌还，别渚遵来鸿。"}
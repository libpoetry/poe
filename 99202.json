{"id":"99202","title":"人日猎城南会者十人以身轻一鸟过枪急万人呼","dynasty":"宋代","author":"苏轼","text":"儿童笑使君，忧愠长悄悄。谁拈白接，令跨金騕褭。东风吹湿雪，手冷怯清晓。忽发两鸣髇，相趁飞AA18小。放弓一长啸，目送孤鸿矫。吟诗忘鞭辔，不语头自掉。归来仍脱粟，盐豉煮芹蓼。何似雷将军，两眼霜鹘皎。黑头已为将，百战意未了。马上倒银瓶，得兔不暇燎。少年负奇志，蹭蹬百忧绕。回首英雄人，老死已不少。青春还一梦，余年真过鸟。莫上呼鹰台，平生笑刘表。"}
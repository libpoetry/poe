{"id":"816541","title":"题廖凤舒《新粤讴》四首","dynasty":"清","author":"曾习经","text":"涉想岂更此而忆，闻歌辄唤奈何声。时间自有真天籁，约略风诗见性情。十里轻烟覆大堤，行郎临发马嘶嘶。檀槽半咽馀音袅，弦月弯弯夜向低。晓风残月大江东，不是怜侬更恼公。曲子头衔原不恶，秋堂烛泪引宵红。珠海珠江我所思，碧澜寸寸见秋漪。越吟正自怜庄舄，不薄巴人下里词。"}
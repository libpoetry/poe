{"id":"466275","title":"绝句六首","dynasty":"当代","author":"卢青山","text":"牛溲马勃随人弃，狗苟蝇营谢不能。天载吾名坡岭上，诏吾溪石住今生。桐花落尽水初生，燕子时来访旧人。我亦是今还是昔？迎君一笑不分明。酡而醉者卧垆边，顾而笑者满人间。二三子来扶我起，倾囊为付酒家钱。前溪日逐涨蛙声，醉里相携步未平。泥下鳅条岩下蟹，爱君当不怪烹君。宵宵长梦故人来，海思云怀未算哀。却恐酕醄心涸尽，前情纵忆不能悲。阆苑帘开一瞥窥，檀香幽渺许谁陪。少年才调颓然尽，误却凭栏百折眉。"}
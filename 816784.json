{"id":"816784","title":"玉蝴蝶 病鹤","dynasty":"清","author":"董俞","text":"本是青田仙客，暂辞碧落，谪向尘寰。极望蓬瀛万里，天路漫漫。林飔急、缟衣凋素，岩日澹、砂顶摧丹。夜方寒。声微力弱，难彻云端。媻跚。不翔吴市，未归华表，孰驾缑山。独立寒溪，自憎形影遽衰残。篱落边、漫随鸡鹜，女床侧、空羡鹓鸾。近雕栏。有人相对，同病堪叹。试入翠屏深处，花潭竹坞，恰恰啼莺。此日流觞曲水，更忆兰亭。曲尘波、娇云冉冉，蘅皋路、香雨冥冥。画楼凭。柔蓝一抹，日澹烟轻。分明。柳桥西转，香车宝扇，曾见娉婷。翠袖朱阑，隔花微笑眼波横。合欢鞋、绣帮三寸，同心结、綵缕千层。暮蟾生。画艭归去，几点纱灯。"}
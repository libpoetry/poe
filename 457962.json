{"id":"457962","title":"二零零零年元月十日零点班中作 其三","dynasty":"当代","author":"卢青山","text":"海上有仙山，仙人白如雪。少年发奇志，渺想不可接。洪涛薄地来，孤舟挂一席。中涂失所向，惊风乱吾揖。四顾生迷惘，苍天空冷碧。将往抑将归？两难互如敌。即往安所达，即归安所息？太息两痴騃，矛盾值一析？归往甚不同，人生本飘泊。"}
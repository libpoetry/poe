{"id":"164084","title":"沁园春·极目江涛","dynasty":"宋代","author":"李曾伯","text":"极目江涛，不有人焉，其能国乎。伟故家风烈，激扬手段，平生践履，精密工夫。冰漕功成，月卿召入，小却犹当登从涂。斯行也，非纪网省闼，定引京都。猗欤。愿疾其驱。弹指顷暑收秋又初。向玉阶芳寸，亲承温问，金成十二，细述嘉谟。苕霅船边，藕花香里，念人在洞庭青草湖。它年事，约携东老酒，附洛英图。"}
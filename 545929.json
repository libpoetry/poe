{"id":"545929","title":"忆在临安舜举观察数过从旅中自庚午迄丙申岁致手书益以嘉贶屈指嘉隆词客几尽灵光一柱仅观察存而余以晚进忝窃深知殊感且作园居多暇赋此寄怀","dynasty":"明","author":"胡应麟","text":"嘉隆词客草半芈，指点灵光一柱悬。紫电苍龙浮大壑，朱霞白鹤丽高天。晨飞杖屐东山墅，夕纵壶觞北海筵。溪雪满空狂兴在，联舟何日话登仙。"}
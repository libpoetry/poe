{"id":"166207","title":"岁后三日与罗权共二邵似表弟席上分梅花年后","dynasty":"宋代","author":"李弥逊","text":"春风一夜如鸣鼍，残香暗粉惊辞柯。新春三日驹隙过，花前百罚宁辞多。男儿莫遣两鬓皤，举觞不饮理则那。酒酣不用吴姬歌，短须尚卟供吟哦。坐中鲍谢偕阴何，语如韶濩参鸣珂。铿锵入耳痊沉疴，岂独使我衰颜酡。我今官闲得婆沙，迟明更上梅花坡。"}
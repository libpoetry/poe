{"id":"459173","title":"春边行","dynasty":"当代","author":"卢青山","text":"六年不能和春拥，驰车偶自春边过。天公久厌枯原瘠，试检琼瑶柳上播。一道移蛇回江堧，三山点颊培春火；地湿犹存一月雨，花生暂突阴囚破。我嗟岁华每如风，循环转折无稍惰；焉知贫乏吾年匆，二三数已穷颠簸。八岁前共雨春行，湖帆犁波捲坎坷；杜鹃压压浥露重，思之忽忽七年左。去年作诗叹无缘，今年欲出心久锁。天工披离不能瞻，人世努力讵能可。把酒长笑自忉心，不如一杯隔春卧。"}
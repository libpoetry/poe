{"id":"69677","title":"玉莲曲为金陵张氏妓赋","dynasty":"元代","author":"杨维桢","text":"芙蓉出五沃，荡漾水中央。托根遍七泽，濯影照沧浪。亭亭立淤泥，静试岳井妆。使君青雀舫，夜夜宿花傍。为结明珰盖，覆此并头芳。洛妃解瑶珮，王子荐琼觞。饥餐玲珑玉，渴饮醍醐浆。白日忽成晚，粉面落秋霜。窟不结子，柔丝断藕肠。波寒沉獭伞，愁杀野鸳鸯。"}
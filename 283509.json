{"id":"283509","title":"湘月·冬至子夜叠前韵","dynasty":"现代","author":"姚华","text":"琯灰应律，验红闺彩线，争指圭景。履袜家家，顿唤起、白发高堂欢兴。旧典犹存，公私多暇，腊意催春冷。消寒图染，瓣朱搁了妆镜。怜我病里微吟，春来依旧，比创余临阵。伏枕量签，度漏阁、知几宵情佳胜。自古阳生，端从子起，到底天堪信。圜丘旷久，问天莫对还省。"}
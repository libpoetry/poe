{"id":"302928","title":"渡江云·为颍川事","dynasty":"现代","author":"黄光","text":"山城如斗大，卷帘四顾，瘴气满湖岚。一声惊突击，几处官蛙，鼓吹那能堪。搜金发土，报如今、演到江南。休说是、河阳花县，锄种兴方酣。叨贪。鱼依荇绿，蝶趁蕉红，更从旁窥探。想午夜、挑灯顾影，应笑侬憨。老僧懒见庐山面，念旧人、惟有何戡。悲食苦，知他何日回甘。"}
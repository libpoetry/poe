{"id":"1085287","title":"予还自武林葺先人弊庐净扫一室晨起焚香读书于其间兴至赋诗客来饮酒啜茶或弈棋为戏藏书数百卷手自暴之有小园时策杖以游，时遇秋旱驱家僮浚井汲水浇花良天佳月与兄弟邻里把酒杯同赏过重九方见菊以泛觞有足乐者每览镜见苍颜白发亦聊自叹也作小诗十五首 其四 赋诗","dynasty":"宋","author":"王十朋","text":"秋兴最难遣，诗怀如乱云。虽无少陵笔，一饭不忘君。"}
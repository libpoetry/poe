{"id":"707294","title":"玉连环 述蒙庄大旨答问者二首 其二","dynasty":"明末清初","author":"王夫之","text":"彀中游羿，莫漫惊、宠辱浪生规避。原自有、万里清空，可无影而藏，不飞而至。黑白两端，算都是龙泉轻试。但涂中曳尾，刃发新硎，全牛皆废。无涯有涯交累，唯饵香药作，不黏滋味。消彼此、百种聪明，向白日青天鼾?熟睡。侧足焦原弄獶虎，不殊豚彘。笑弈秋着着争先，居然钝置。"}
{"id":"455457","title":"水调歌头 寿李锐老八八华诞","dynasty":"当代","author":"张力夫","text":"鹤发见风骨，英气动华筵。座中皆是诗侣，谈笑且忘年。往事何堪回顾，回顾乱云飞渡，日色冷无边。左祸猛于虎，残梦绕庐山。探骊珠，骑龙背，进真言。西江截断烟雨，神女泪涟涟。今夜冰壶清酒，试减人间僝僽，肝胆照湘沅。窗外寿星影，灿灿出南天。"}
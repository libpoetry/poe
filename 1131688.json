{"id":"1131688","title":"寿五一弟四首","dynasty":"宋","author":"廖行之","text":"年年六月二十一，举酒华堂祝诞辰。此意肯为身快乐，须知所喜寿慈亲。等观性空两居士，世谛宁忘儿与孙。慇勤须若兴门户，力去骄淫是法门。奉养烝尝子职共，盍迎尔相重承宗。人生正始严昏娶，嬖御虽贤礼不容。哲命天年本自贻，若为五福具期颐。义方端是长生药，安用金丹与玉芝。"}
{"id":"489782","title":"题赵希远万松金阙图","dynasty":"明","author":"袁华","text":"峥嵘阆风岑，杳渺蕊珠宫。紫皇中建极，金阙凌万松。云生金毋帐，日射玉女窗。凤鸟鸾鹤俦，啸歌声??。剑佩百神集，轩盖群真从。广乐奏钧天，洞章吟飞空。东华主校籍，南昌司考功。丹书石室閟，琼简金泥封。下视尸行徒，不啻粪壤虫。骕也富文艺，疏派天潢中。凝神入遐想，含毫寄遗踪。粉墨落缣素，楼阁间青红。安能往从游，伏阙陈丹衷。愿乞愚与鲁，老为田舍翁。"}
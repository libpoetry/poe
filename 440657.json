{"id":"440657","title":"礁头观盘涡作","dynasty":"当代","author":"李达","text":"溪水绕霤千丈坡，江水转谷缠蛟鼍。老渔鼓枻不敢近，宛渠之客舟沦波。礁头不得买轻舸，坐见与岸回相磨。一濄画出一濄灭，鸥鹭下浴来云罗。因叹此水有底急，噏沙纳石真无那。何如我辈但高卧，偶向水际一放歌。此时浦溆漾残日，锦轮绣毂交驰过。沙平沫退圆痕见，留与老雁营寒窠。"}
{"id":"268000","title":"木兰花慢·塔江寺怀龚碧琴","dynasty":"现代","author":"何振岱","text":"向层楼一望，但无际，夜迷濛。正银汉斜倾，怒潮初落，天换秋容。愁侬。四更倦影，伴浮屠，孤耸对寒空。故把离愁唤起，带声飞过霜鸿。微红。漏火深松，如有客，隐灯篷。只幽思无着，云随高下，水隔西东。栏干，可怜倚遍，恨吟魂、曾不肯来同。偏是怀人不见，半钩月吐前峰。"}
{"id":"702916","title":"寒食后微服止门人李瑞奇斋留数日未能归也勒于壁上以志所怀二首","dynasty":"明","author":"谢元汴","text":"岂有焚身贿，瞻乌靡所之。豹之文自藉，兰以芳而錤。檀迹天生德，弧车鬼载疑。莫须道路死，不及首禾尼。匡畏颜回后，遥心与子期。凤衰吟旷兕，龙忌惕焚绥。人海孤难涉，道山危不移。萧萧千尺竹，竦峙江之湄。"}
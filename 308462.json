{"id":"308462","title":"三姝媚·七月廿五日，与树园、橘公饮半帆酒榭，追话旧游，黯然题壁","dynasty":"清代","author":"陈洵","text":"疏灯扶梦上。乱风花如潮，暝愁潜长。燕户莺帘，间未霜行柳，对门斜向。倦迹闲云，歌韵歌、孤飞还傍。印粉阑干，犹是当时，分无新赏。人事垆边凄怆。渐夜蝶黏窗，暗萤飘巷。便似离鸿，又几年秋到，悄然吟望。万感尊前，轻换了、风流疏放。付与寒蛩分诉，清欢自强。"}
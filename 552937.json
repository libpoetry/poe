{"id":"552937","title":"三月廿四日会饮于姚先生宗文家时在座者以斋黄先生文竹夏先生野亭沈先生仲良陈先生列坐以齿行酒侑食仰独山之高俯长淮之深燕笑一日之间有足乐者黄先生起论山川形胜因及曾杨之学赋诗一挥而就老成特达其何可及耶因次韵于后纪胜集云","dynasty":"明","author":"郑真","text":"名家见说十年前，冠盖欣同锦绣筵。帝里九重瞻汉阙，客乡千里乐尧天。香浮磁瓮春倾醴，火热山庖晓斫鲜。醉后谁传砂法秘，振衣欲去且留连。"}
{"id":"290908","title":"东风第一枝·腊八前适新历改岁。用梅溪韵","dynasty":"现代","author":"陈配德","text":"腊鼓催年，霜钟警夜，青衫梦遍尘土。鬓华空换千尊，泪眼倦看万户。官梅驿柳，望不见、行人来处。听玉关、一曲销魂，啼损舞衣金缕。吟未定、渡河旧句。肠欲断、天涯情绪。漫悲酒黯生平，解惜岁寒俊侣。江山如此，待绡与、番番风雨。又误了隔岁归期，莫便塞鸿飞去。"}
{"id":"465269","title":"八声甘州 同仲霞寿祖看花杨园，谢主人置酒","dynasty":"当代","author":"邵祖平","text":"望青山，十里落遥天，烟光染朝晴。渐新鸦调翅，娇莺调舌，垂柳调情。看竹徽之共到，倦梦濯云醒。穿径惊尨吠，花院棋声。禁酒欣逢开盏，怕海棠消瘦，独困春酲。覆池塘鸳小，茭叶锁幽萍。午风熏，桃腮留酽，妒牡丹，摇佩倚栏楹。端忧客，仗词篇写，吟与愁听。"}
{"id":"432008","title":"简章大令砚芳二首","dynasty":"近现代","author":"吴理堂","text":"剑气群惊百鍊锋，廿年宦迹拟黄龚。书陈盐铁搜情币，图案边陲佐折冲。三径归来风满袖，一官长谢禄千钟。携筇采药江皋去，双屐云深物外踪。元龙白首尚英豪，笔底文澜起怒涛。吟兴长随江水涌，逸情遥逐岱云高。曾从疆吏参戎幕，屈赴洪都佐法曹。今夕穷通都莫问，一囊风月借诗逃。"}
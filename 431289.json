{"id":"431289","title":"《护生画集》第三集诗","dynasty":"近现代","author":"丰子恺","text":"邻家有老妪，孓燃一孤身。谁为慰孤寂，一匹白鼻豚。夜宿妪床下，昼眠妪脚根。晴日访友去，蹒跚到前村。老妪一声哨，踊跃返柴门。会意远胜狗，解语近似人。有时坐妪膝，如祖抱幼孙。哈哈复哮哮，宛如叙天伦。秋旱直到冬，是年逢岁凶。老妪生计拙，箪飘屡屡空。地主索租税，一刻缓不容。老妪无奈何，卖豚与富翁。富翁来牵豚，豚匿破笥中。老妪仰天哭，涕泪流满胸。邻人皆心酸，富翁耳若聋。麻绳索豚颈，牵之过桥东。与客泛轻舟，容与在中流。一鲤跃出水，向客怀中投。客心甚惊异，我知鲤所求。我作护生画，尚未将汝收。今当多绘写，劝人勿垂钩。客喜纵鲤鱼，好去莫回头。我欲护生物，生物相残杀。檐角有蜘蛛，设网啖蝴蝶。蝴蝶应解放，蜘虫不处罚。非为有偏心，即此是仁术。以怨报怨者，相报何时歇。怨恨如连锁，宜解不宜结。昼长人寂寂，蜜蜂入我室。飞上小明窗，欲向此中出。窗上有玻璃，蜜蜂苦未识。奋翅向前冲，脑伤身陨越。眼见窗外花，其中多香蜜。可怜钻营久，到处都碰壁。愚哉小蜜蜂，此路不可通。汝欲游庭院，请走此门中。蜜蜂不解语，管自向前冲。幸有春风来，引导出房笼。"}
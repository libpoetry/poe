{"id":"220384","title":"西湖访梅·欲休不休岁垂晚","dynasty":"宋代","author":"吴泳","text":"欲休不休岁垂晚，似冷不冷霜复晴。起撑湖船访梅去，一点两点藏林坰。主林无神花气薄，树影庚庚香漠漠。谁能细玩复与临，静处测破梅花心。桥西水北弄明月，醥酒独对青山斟。自有此山无此客，富有他花无此格。西湖处士不可招，鸦点孤村暮云碧。"}
{"id":"777874","title":"西河·用美成金陵怀古韵","dynasty":"清","author":"陈家庆","text":"旧游地。重来旧事堪记。钿车陌上动芳尘，晚风骤起。杏花微雨近清明，暮烟遥挂天际。绿杨外，栏杆倚。瓜皮小艇谁系。古城怅望寂无人，苔深故垒。一奁翠浪湿斜阳，兴亡不管湖水。地偏小隐远隔市。喜良宵、月照千里。■■■■■■。祗高楼茗坐，依依相对。佳境疑在西湖里。"}
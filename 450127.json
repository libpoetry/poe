{"id":"450127","title":"草堂怀杜工部","dynasty":"当代","author":"崔荣江","text":"莫道浣花溪畔看浣花。已无僧侣濯袈裟。莫道薛笺猩猩色，浣花溪纸洇成嗟。殢情非是风月者，古思犹在衡茅舍。秋风陋屋卷茨茅，少陵曾哭空椽下。此哭应为天下哭，于今使我怀永夜。遥忆君身寄长安，壮怀偏生与草菅。久潜悲辛犹潦倒，报国无门枉十年。长安胡祸狼烟起，一家萍梗向南徙。身家不独有悲辛，千门离乱百家死。一问世何多酷吏，再问民何多血泪。文中殊少昔浪漫，风花翻转不平字。颠沛生涯已断魂，穷极何堪入官门。栗亭白眼犹堪避，蜀道艰难不可奔。奈循白水三千里，沧浪欲灭一舟痕。百转千回几生死，萍踪暂到蜀山止。许有成篱围竹屋，浣花溪舀淘米水。白鹭洲头开望眼，潺潺流过梅花味。蜀国少与客安宁，草堂遂歇风尘履。便有村醪足可斟，未尝一改苦劳心。风破茅屋思广厦，为天下作秋风吟。更为蜀相生感慨，少陵老泪也沾襟。位卑也肯长忧国，徘徊人在五更深。可怜天府也狼烟，不许清平慰客眠。老来又品流离苦，将身抛却水云烟。一生便有半生哭，夔门远放载愁船。湘水独孤凄凉去，无人为洒招魂钱。万古文章虽入史，斯身此去太可怜。无奈千秋皆如是，于今已觉不新鲜。为民哭者无好死，朱门依旧起歌弦。我亦草堂为君哭，斯有文章谁深读。浣花溪畔尽游人，无非风雅赏花族。君不见人间委曲自求全，谁似门前青青竹。呜呼，君去矣，诗一纸。"}
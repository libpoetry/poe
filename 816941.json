{"id":"816941","title":"挽田间先生诗二首","dynasty":"清","author":"韩菼","text":"跳身党祸出乡关，辛苦书生戎马间。已分妻孥成死别，宁知丧乱复生还。孱王驺骆穷年恨，故土莺花镇日间。一亩荒凉干净地，千秋恐染泪痕斑。长楫诸公折角巾，头衔不屈旧词臣。三千上客曾倾坐，百尺高楼好置身。自下羊昙华层泪，每安杜甫草堂贫。灵床寂寞琴弦断，絮酒南州只一人。"}
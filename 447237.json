{"id":"447237","title":"喜迁莺 敬和宛茵大姐原韵","dynasty":"当代","author":"陈仁德","text":"旧游成昨。望翠岭千重，离魂难索。醉不成欢，愁来无寐，起听五更笳角。尘世浑如观弈，看惯险招高著。但缄口，把苍凉咽尽，慎无惊愕。零落。秋叶飞，谁共此宵，冷酒漫斟酌。冠盖如云，旌旗似海，一瞬地分天各。堪笑枕中迷梦，犹争人间强弱。仰天际，有清朗明月，飘然孤鹤。"}
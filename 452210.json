{"id":"452210","title":"庚寅元夕急雪漫天戏作排律并顺序押十五咸韵前十字","dynasty":"当代","author":"吴金水","text":"盼月思晴四海咸，吾侪意趣各酸咸。重城楼阁梨云覆，千里郊原玉屑函。应是红芳愁作雨，故教青帝缓开缄。湖山俊赏怀张岱，图画清欢要华岩。壁划旗亭诗作祟，船回剡水兴工谗。閒看焰火缤纷落，且把螺杯自在衔。阆苑烟霞光灿灿，仙山宫阙影岩岩。欲循河汉寻蟾窟，先借灵槎挂锦帆。蓦地风惊蓬户牖，哗然梦破羽衣衫。遥知清晓闲庭院，应是琼瑶缀水杉。"}
{"id":"248206","title":"沁园春·忆麓湖旧游","dynasty":"现代","author":"伯昏子","text":"南国当年，花重城中，春绿岭头。喜庆云桂陌，红鸾引驾。华光藻鉴，碧漪飞舟。平麓湖旁，鸿鹄阁上，粤海风烟放眼收。双携手，傍斜阳数尽，远浦惊鸥。天涯一别侣俦。送驹隙人生向客愁。顾星荧残垒，非图干禄；雁翔穷塞，岂为封侯。梦里依稀，桃花人面，拟折新梅寄陇州。思清绝，望弥天雪舞，独上层楼。"}
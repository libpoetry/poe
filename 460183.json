{"id":"460183","title":"贺新郎　赋待肖健 其二","dynasty":"当代","author":"卢青山","text":"万象盘胸纳。只菩萨、世间扰扰，头乎难磕。但任天龙行天海，叵耐无边佛法。法之下、人犹在盒。筋斗飘飘倏十万，诧淩空盘礴五行压。猴纵健，草生胁。不周倾侧天维塌。讵似吾、围炉雨雪，一杯缓呷？招与吾兄归来也，酒尽三涂鞋趿。便王霸、浮生一霎。满岭白云不堪赠，作宵宵梦被堆温榻。鸡欲起，人尚乏。"}
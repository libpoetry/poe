{"id":"417270","title":"八声甘州   戌辰元旦志喜酬华老见寄扬州慢","dynasty":"近现代","author":"刘家传","text":"又春来户户迓龙年，红紫绣江山。更河清宜颂，金瓯可补，岛峡澜安。稳挂风帆千万，游子探亲还。一笑同挥泪，多少悲欢。我亦馀生自许，正出门无碍，怀与天宽。纵前尘如雾，世味杂辛酸。幸抽身深藏人海，与鸥盟、长在水云间。呼椒酒，看诸孙舞，喜上眉端。"}
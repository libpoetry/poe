{"id":"401931","title":"有寄四首","dynasty":"民国末当代初","author":"聂绀弩","text":"双栖廿载寂无哗，张一吾儿又注丫。何处鹑衣鲐背客，夜深被袱入人家。岂不怀归不许归，十年鸡黍那曾窥。巴山夜雨皆陈套，手提乾坤入酒杯。归从地狱无前路，想上天堂少后门。何似并门吴季宅，一团活火共奇温。江河湖海易相忘，为我诗呵漆叟庄。何不驱鱼盈涸辙，使之君我共情长。"}
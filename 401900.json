{"id":"401900","title":"迩冬出院二首","dynasty":"民国末当代初","author":"聂绀弩","text":"一人出院一家春，三月曾医胆固醇。为兹词赋诗歌手，走动东南西北人。和诗不作心常泰，园草久培手欲皴。六七八旬春至半，半盘棋后酒逡巡。一人出院一家春，三月曾医胆固醇。似否遐荒身去久，偶然风雪夜归人。小园枯树晴朝赋，古砚残荷雨点皴。倘把骚坛比天下，一麾今可代天巡。"}
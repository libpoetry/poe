{"id":"312803","title":"庆春泽·国庆之夜天安门前观灯","dynasty":"现代","author":"刘永平","text":"广厦凌云，通衢溢彩，新都不夜堪夸。灯海人潮，喷泉飞浪无涯。长城移在金桥畔，亮晶晶、火树银花。走钿车。妙手铺成，锦绣中华。恰逢双喜临日，看高擎旗帜，织就红霞。赛过元宵，依然欢动千家。粮仓丰满琼篮富，访嫦娥、还泛星槎。奏筝琶。琴曲悠扬，笑语喧哗。"}
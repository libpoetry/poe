{"id":"814431","title":"新庄道中口号","dynasty":"清","author":"林占梅","text":"琴剑装轻恰一肩，閒游欲学地行仙。护田水绿溪流曲，绕屋阴浓竹树连。争渡人喧芳草岸，唱歌樵答夕阳天。舆中镇日无些事，睡醒看书倦复眠。撑起幽窗对绿漪，波光树色两迷离。筑楼恰好山环水，作记难传喜与悲。欸乃声高知艇过，□□□□□□□。溪山似此真清福，何必乘槎再访奇。"}
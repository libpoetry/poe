{"id":"690531","title":"辛酉春日旧寮王玄亭左辖下车行省取道罗浮时病困不能候谒以诗代书抚今追昔情见乎词","dynasty":"明","author":"张萱","text":"□□□台喜欲狂，□门□□□□□。三□□□□□玉，廿载音容月照梁。为语江山供綵笔，悬知琬琰满青箱。须臾愿缓衰残日，欲饮洪河却望洋。缘悭瞑眩阻扶藜，梦里壶浆首再稽。老废膏肓在泉石，升沉踪迹本云泥。望帝自怜啼血鸟，败群谁念触籓羝。二天仰戴从今日，努力千秋乞品题。"}
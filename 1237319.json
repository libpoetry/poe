{"id":"1237319","title":"赠来复上人四首","dynasty":"元","author":"萨都剌","text":"北口雪深毡帐暖，紫驼声切夜思盐。上人起饮黄封酒，可胜醍醐乳酪酣。燕山风起急如箭，驰马萧萧苜蓿枮。今日吾师应不念，毳袍冲雪过中都。手持一钵走京华，乞食王侯宰相家。今日归来如作梦，自锄明月种梅花。五云楼阁碧玲珑，口吐莲花入紫宫。十二珠帘捲秋月，霏霏凉露下梧桐。"}
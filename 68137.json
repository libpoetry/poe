{"id":"68137","title":"满庭芳·赠姚守清李守静","dynasty":"元代","author":"马钰","text":"休将清净，却做寻常。可凭秘密仙方。书夜行持，决要万事俱忘。奈何从前熟景，便时时、斗乱心肠。常断制，似两家征战，各举刀枪。剿尽尸虫猿马，处无为无作，无事之乡。常应常清常静，常得嘉祥。更凭真慈相助，行功成、得赴蓬庄。乘云去，访重阳师父，师祖纯阳。"}
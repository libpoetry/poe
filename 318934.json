{"id":"318934","title":"西河·用清真韵","dynasty":"现代","author":"顾随","text":"燕赵地。悲歌慷慨犹记。雄师故国已千年，梦酣未起。眼中落落竟谁豪，风云撩乱天际。算天险，难仗倚。横江铁锁谁系。茫茫万里古长城，只馀坏垒。凭阑极目送斜阳，滔滔东去流水。旧京短巷更闹市。见呼朋、归去乡里。试问只今何世。甚仓皇、落魄无言相对。萧索黄天红尘里。"}
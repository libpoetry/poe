{"id":"466338","title":"同上更作","dynasty":"当代","author":"卢青山","text":"食我双手力，衣我力所得。吾生知此耳，舍之宁非窃？面目黧如鸦，肌肤暴日裂。日夕入衾席，心安梦甜黑。偶步路尘中，轿车鸣激越。岂有眼尾光，顾此食人贼。招子共吾怀，力食无闲日。身倦心即弛，忧患爽如失。一杯黄昏酒，一夜无梦席。斯生究几何？梦起发已白。回视少年心，料汝双颊赤。事此忽三年，将为百年计。苍苍昊天高，郁郁者大地。蜉蝣寄其间，生死而已已。魂散虚空遥，躯化泥土里。功业不可携，十年后谁记？暂假我躯灵，使我续族类；只今未有子，是我所略愧。"}
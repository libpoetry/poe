{"id":"1114149","title":"送季言弟还锡山省先垄四首","dynasty":"宋","author":"李纲","text":"四年谪去远桑梓，万里归来纷甲兵。却恨此身方抱病，扫坟不与汝同行。胡雏南牧浙河空，多幸依然马鬣封。劳汝遥传一掬泪，霜前为洒万株松。每忧吴会太繁雄，虏骑凭陵掌股中。若到新经兵火地，莫将有限悼无穷。连年瘴海鬓成丝，多荷君恩特放归。邂逅故人相问讯，为言蘧瑗久知非。"}
{"id":"299991","title":"庆春泽·暮野疏钟","dynasty":"现代","author":"喻蘅","text":"暮野疏钟，迷楼病柳，晚风着意轻吹。顾影销魂，夕阳步去迟迟。赧霞涂抹天如血，变凄红、不似胭脂。正纷然、一片蛙喧，万点鸦嘶。白蕖幽静吾能画，祗风裳水佩，太作矜持。脉脉韶华，深情负了当时。明朝风雨愁难料，且归来、独唱清词。更那堪、淡月横窗，新恨支颐。"}
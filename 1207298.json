{"id":"1207298","title":"沁园春","dynasty":"元","author":"谭处端","text":"爱欲无涯，有限形躯，休苦苦疲。这宿缘分有，儿和女是，他家衣饭，各自相随。谩使心机，空生计较，大限临头孰替伊。当须悟，早抽身物外，也是便宜。蹉跎下手犹迟。切莫外、周游觅妙微。但尘心起处，皆魔孽认，元初本有，锻炼昏迷。真静真慈，玄波涤荡，自在逍遥境上持。千朝后，现灵台一点，光射无为。"}
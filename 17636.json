{"id":"17636","title":"寄元九·鸡才发声","dynasty":"唐代","author":"白居易","text":"晨鸡才发声，夕雀俄敛冀。昼夜往复来，疾如出入息。非徒改年貌，渐觉无心力。自念因念君，俱为老所逼。君年虽校少，憔悴谪南国。三年不放归，炎瘴消颜色。山无杀草霜，水有含沙蜮。健否远不知，书多来年得。愿君少愁苦，我亦加餐食。各保金石躯，以慰长相忆。"}
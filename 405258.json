{"id":"405258","title":"虞美人","dynasty":"近现代末当代初","author":"赵尊岳","text":"东风暖拂垂杨路。新燕枝头语。语多惆怅不堪闻。容易梦余消遣近黄昏。小园红雨知深浅。病怯单衣晚。荷钱难买去时春。苦恨平池一碧涨痕新。兰衾消得春如醉。几拌厌厌睡。醒来特地怯轻寒。孤负桐阴佳处小阑干。天花能已维摩病。圆觉参宗镜。著身花是有情禅。花若无情底事镜长圆。"}
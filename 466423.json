{"id":"466423","title":"南歌子　忆红词","dynasty":"当代","author":"卢青山","text":"执手难为夜，扶栏不转眉。千词万句太繁推，记著回头一语莫忘伊。鬓有新蝉绿，钗如乳雀微。相看四目不能移，唯有梦时清醒醒时迷。金鹗无人夜，深寒四野俱。春期未到梦期虚，只有分离一语太真渠。才住千山雨，去摇万树株。回头两颊湿如濡，是雨凄凉抑是泪模糊？"}
{"id":"822976","title":"望湘人 得芷孙学使书","dynasty":"清末近现代初","author":"赵熙","text":"正黄花旧日，红豆一灯，故人书到乡县。溅渌铜瓶，醉香玉茗，记挽虾蟆山半。一梦天荒，八年人老，蓬莱清浅。带泪痕回数，前生万劫，红羊难算。君抱湘云一片。叹如今未死，几时重见。便摧却亡新，未了范砖书卷。巴山路隔，洞庭波冷，夜雨伤心秋晚。倘岁暮有信江淹，幸托衡阳飞雁。"}
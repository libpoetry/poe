{"id":"813696","title":"咏史十首 杨妃","dynasty":"清","author":"杨浣芬","text":"宠赐温泉浴，长生记定情。忽惊鼙鼓至，空自玉颜倾。卧虎识英雄，沙场立大功。蛾眉能奋武，桴鼓助元戎。续史成兄志，经师重汉宫。上书因雁序，孝友仰家风。一曲琵琶怨，伤心别汉宫。回头望故国，日暮白云空。御赐书成诵，黄金赎魏公。至今边塞上，茄拍和秋风。咏絮才无匹，深闺独擅奇。青绫围解处，佳客竟无辞。巾帼全忠孝，辞亲跨锦鞯。功成归绣阁，奇事至今传。失节心深愧，蛾眉锁日颦。本来倾国貌，寂寞也生春。一曲琴心递，潜奔邸舍时。求凰虽遂愿，名节已全亏。一笑能倾国，夫差宠遇隆。至今吴士女，犹说馆娃宫。"}
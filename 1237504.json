{"id":"1237504","title":"河南王孙南谷平章诗三章","dynasty":"元","author":"揭祐民","text":"河之水，波浟浟。见世泽兮在中流，夹日焜耀兮为国伊周。保合元气兮春阳和柔，功有绍兮名长留。杨之土，春煦煦。美有济兮世此所，荐生良弼兮为国申甫。辅翼治道兮还庞复古，猗其人兮衮是补。会稽之月，下照禹穴，履海岛兮被吴越。勤劳王孙兮秉玉节，为国南镇兮地罔触齧。彰旧闻，声烈烈。"}
{"id":"467499","title":"乐颐鸿雪图","dynasty":"当代","author":"姚佳","text":"良夜壶觞兴不孤，墅园浑似醉仙图。唐虞以上颐于者，山水之间乐在乎。远树红翻枫叶半，轻鸥白点藕花俱。问渠归锦桥西路，月地云阶世有无。主人好客饭莼鲈，胜地逢时俨画图。一饷晚风新菡萏，连天秋雨老菰蒲。乡心梗泛螭头舫，春思兰熏鹊尾炉。空蕴榭头分席坐，是间宁复觅蓬壶。"}
{"id":"247464","title":"西河·桥廿四","dynasty":"现代","author":"石任之","text":"桥廿四。桥头花讯同拟。扬州有鹤翅髡髡，只恹恹睡。蜀岗虽好不生云，小山何物能寄。但持去，梦而已。弄凉梅雨天气。夜深灯散似秋星，被风拾起。破眠滴沥北窗寒，些须残暑惊避。老蚕作茧不到底。缫馀丝、春慵重纪。止酒三杯婪尾。听绵绵、叶叶潇潇，肯信身是芭蕉，虚空里。"}
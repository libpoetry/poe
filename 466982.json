{"id":"466982","title":"璧山牛心山道中四首","dynasty":"当代","author":"陈仁德","text":"古道盘纡入翠微，朱檐碧瓦映斜晖。寺门终日无人到，坐看山前白鹭飞。路旁荒草过人头，林密山高野径幽。新雨初停风乍起，乱吹云雾过深沟。几处蓬蒿掩废墟，荒田蔓草未耕锄。遥闻犬吠山溪外，疑有人家隔水居。山中雨后路泥泞，谈笑何妨自在行。城里风光哪可比，拂衣朵朵白云轻。"}
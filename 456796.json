{"id":"456796","title":"望海潮　时近九日，有乔迁事","dynasty":"当代","author":"程滨","text":"晓寒侵被，缁衣初试，情怀又上征车。风聚碎云，城添乱雨，故园回首春赊。无处不飞花。叹青衫暗湿，纨扇慵拿。断影层檐，秋声一夜极天涯。前欢啼破残鸦。拟莺迁乔木，门种邵瓜。琴韵半斋，书香满屋，等閒吩咐谁家。夕日又西斜。正素弦谁鼓，自拍红牙。曲尽中宵时候，明月泪交加。"}
{"id":"282849","title":"题画·随意东风几日绿","dynasty":"现代","author":"俞律","text":"随意东风几日绿，远山兀兀卧水曲。舟去舟来橹声促，新来一主与一仆。旧家城市真似狱，山居日夜无约束。人间七情与六欲，此地无荣亦无辱。我但邀君一杯属，谈笑论蛮还论触。兴高不觉跋红烛，举首东窗见初旭。昨日之日棋一局，今日与君同继续。"}
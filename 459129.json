{"id":"459129","title":"十一月七日又捉蟹得五。醉作","dynasty":"当代","author":"卢青山","text":"先生睡起罕所乐，忽忆前溪蟹如鸡。结束未定如火燎，开窗禽语噪东西。掉头夺关不之顾，汝岂知我闲中怡。历落涧石露荆棘，下有潺潺水百欹。褰裳揭石屈我骨，犹幸俯仰非心违。岁晚天寒蟹不出，日暮眼花徒穷眯。移时郭索得四五，两手绽裂涂乌泥。陈生冷灶愁无鱼，对我大笑挥勺箕。刀间细检失其一，两对人间无是稀。闻昔东坡恶杀生，待其死者快朵颐。我笑此翁真掩耳，物岂生来即死时。小铛架火不遮底，大腹朝天酒可堆。试问今夕复何夕，噎咽舌如枷绳羁。漫指霜华嗟岁短，万事如霜见日晞。"}
{"id":"466124","title":"秋日作","dynasty":"当代","author":"卢青山","text":"溽夏推延未忍归，寒潮一夜送秋回。砌梧懜懜犹誇叶，壁草凄凄已让苔。试汲如心瓶水冷，将看解意雁声哀。閒居久隔人间世，问秋争觅到门来？商声逐逐乱蒿莱。昼夜瞢然意久灰。梦似流萤光自照，居真穴地客谁来。闲陪蠹简聊荒古，醉拽西风坐藓阶。黄菊知予衰病倦，细花伸过薄篱开。"}
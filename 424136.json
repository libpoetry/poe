{"id":"424136","title":"梁州令·见闻所及，用六一居士韵","dynasty":"近现代","author":"黄光","text":"水乱惊风飐。碧浪红裙牵染。身裁一样眼迷离，雨收云散，引月窥衾簟。美人教战还临鉴。未肯衣香减。柳腰虽渐肥硕，修容总买胭脂点。有客思罝掩。招邀故偎宫槛。渠侬方喜弄温柔，相逢巧笑，做出妖姬脸。红尘紫陌羞望敛。云被山相赚。沿溪瞥眼多飞絮，随风只恐成浮艳。"}
{"id":"878352","title":"竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷馀十八首别命题或追录少作并存于卷以训童蒙之意 僧敲月下门","dynasty":"宋","author":"刘克庄","text":"古寺何年废，松门月似冰。间然孰为主，敲者只归僧。地僻禅扃寂，天高兔魄升。周游何处晚，剥啄有谁应。未易分邻烛，又难上佛灯。安知无岛辈，开户结诗盟。"}
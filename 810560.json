{"id":"810560","title":"诰赠中宪大夫常公殉节诗","dynasty":"清","author":"马维驭","text":"金酋蠢尔瞰雄边，仗义儒臣勇直前。不愿浮生齐草木，惟凭浩气淩风烟。功深道济量沙日，烈并常山噀血年。莫谓九原遗恨切，曾昭恩荫慰寒泉。国士慨然报国忠，风高昔岭泣英雄。绩传理饷邀荣擢，勇奋捐生契圣衷。日落花溪祠宇黯，云移木果塞烟空。西充漫说千秋祀，午夜清魂到海东。"}
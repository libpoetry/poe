{"id":"828304","title":"同陟甫印楼厚先公渚至别峰庵观落日归坐定慧寺山门","dynasty":"清末近现代初","author":"陈曾寿","text":"削崖巃嵷俯浩荡，盘鶄风高身欲傍。人间尘忧不到处，心在塔铃相轮上。淮南烟树渺千里，江左群峦叠高浪。瘴合海门深复深，穿射红鳞献奇状。暝钟初发起江声，洄激噌?作悲壮。独抱琴心忍终古，山门孤桐为惆怅。"}
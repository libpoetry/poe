{"id":"685051","title":"同陈明水三谢何古林登五层楼次韵二首","dynasty":"明","author":"王渐逵","text":"自从踪迹落人间，荏苒韶光迟尔还。此日登临同驻足，百年天地几开颜。半空筋斗何妨打，上界仙人一任闲。独向程门怜上蔡，祇能攻出利名关。阖辟乾坤向此间，振衣千仞未应还。歌回白雪堪成谱，药到黄芽可铸颜。浪去繁华徒自扰，秘来符箓不书闲。帝阍莫更重排叩，虎豹憎人上九关。"}
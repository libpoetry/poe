{"id":"41136","title":"述祖德诗","dynasty":"南北朝","author":"谢灵运","text":"小序太元中。王父龛定淮南。负荷世业。专主隆人。逮贤相徂谢。君子道消。拂衣蕃岳。考卜东山。事同乐生之时。志期范蠡之举。达人贵自我。高情属天云。兼抱济物性。而不缨垢氛。段生藩魏国。展季救鲁民。师。仲连却秦军。临组乍不绁。对珪宁肯分。惠物辞所赏。励志故绝人。苕苕历千载。遥遥播清尘。清尘竟谁嗣。明哲垂经纶。委讲辍道论。改服康世屯。屯难既云康。尊主隆斯民。"}
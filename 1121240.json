{"id":"1121240","title":"晚日既入红云满空以东西言之此间去日入处几千万里日既到海而其光上射于天如在头上非天高地小四面海阔安得如是因以纪之","dynasty":"宋","author":"林希逸","text":"几译天西到海东，日沈犹射半空红。吟思益信人间小，海阔天高地水中。天高地小水茫茫，取喻只如鸡子黄。西日既沉光倒射，天中还是水中光。"}
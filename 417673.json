{"id":"417673","title":"贺新郎 登赵武灵王丛台","dynasty":"近现代","author":"俞律","text":"细雨丛台冷。正泥阶、决明独立，金钱圆整。指点滏阳河畔树，起凤腾龙形胜。做古陌、长街烟景。借问万金阳翟买，更如花一笑赵姬影。千载梦、个中省。登高叱咤苍天迥。旧山河、而今还说，风流秦政。十万金戈横磨雪，铁马如云飞骋。漫踏碎、故园霜径。孤雁惊秋楼战垒。有西风见我二毛迸。弹瑟去、倩王听。"}
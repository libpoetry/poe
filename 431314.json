{"id":"431314","title":"丁巳季春之初，登中校爱景亭有感，次闻源原韵","dynasty":"近现代","author":"方守敦","text":"人才莫艳海东西，故国江山气不低。花乌三春空怅望，光芒六合竟尘泥。良才要自成斤斧，六鹤终当别鹜鸡。黯淡时危悲老大，坐迟狂狷慰云霓。连朝万象喜尘清，经雨园花尽有名。郭外晴岚山更好，池边新绿树难成。弦歌中抱神州感，溪水遥通大海声。闲上高亭一俯仰，摩挲黄石不能平。"}
{"id":"1119286","title":"寿曾主管","dynasty":"宋","author":"陈亮","text":"累世名称阀阅高，搢绅维复似英豪。宏才咸许致千里，小试先观梦四刀。方正宁容迁岳麓，清明端可鉴丝毫。文章政事传家美，须信池中有凤毛。豫章此夕诞贤良，非雾非烟绕画堂。正是庭兰争秀发，更当陇麦弄轻黄。一杯为寿沧溟窄，万口同词日月长。朝晚定知归禁近，千年常得侍清光。"}
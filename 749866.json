{"id":"749866","title":"春菜诗","dynasty":"清","author":"黎庶蕃","text":"前胡落釜甘胜肉，野藠登盘贱于蔌。一春烟雨大巢生，十日燠晴香菌簇。马驹骈齿苋初剪，幼稚擎拳蕨犹秃。棕鱼??子满苞，野鹊毵毵花聚粟。意中诸葛远难致，箸下元脩娇足录。小加姜豉发微鲜，旋点椒盐元不俗。庾鲑顿顿勉加餐，范甑朝朝供画粥。贫家得此已夸富，晚岁佐庖奚不足。一从薄禄误撄心，自笑先生真负腹。驼峰熊掌梦不见，葑甲蒌丁空寓目。何时归种蜀包芦，尚及西村蚕豆熟。"}
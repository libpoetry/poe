{"id":"268145","title":"董卓歌·董卓施暴虐","dynasty":"现代","author":"何满子","text":"董卓施暴虐，残民以为乐。纵兵入洛阳，百姓任剽掠。头颅可报功，得意无愧怍。都民复何辜，非杀即被缚。狼虎舔血馀，齐上凌烟阁。群魔庆功成，国命安所托？瓦釜正雷鸣，黄钟声寂寞。嗟彼希特勒，仅诛犹太族。余何大汉兵，喜噬同胞肉。翻遍廿四史，此事最可愕。"}
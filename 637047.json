{"id":"637047","title":"余自虔入闽赠明府张次元一律后公寄我以诗盖悔黑海之飘溺而世网之难出也然顺水张帆每荡神志惟逆风按棹益验骨力历观古锥无不从荆棘林中打开通天大路乃依前韵复成一首答之","dynasty":"明","author":"释德薪","text":"何物幻成性与名，世人于此枉钟情。应同鸿羽云间发，莫作萍踪浪里行。庐岳移来山有色，西江汲尽水无声。回思不是他家事，定可将心旧处明。"}
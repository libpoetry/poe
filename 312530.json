{"id":"312530","title":"水龙吟·倚栏王谢斜阳","dynasty":"现代","author":"刘景晨","text":"倚栏王谢斜阳，好官旷代还追惜。如碑万口，今之循吏，去思何极。丹荔黄蕉，此时筵几，士林沾臆。念江山文藻，凭谁振起，知仍展，浦江席。容易海田过眼，耐低徊、廿年踪迹。沪西闻道，劫余栖寄，■然双屐。鸳水颓流，凤台衰草，昔游休忆。倘重来梦里，醉歌无恙，旧云根石。"}
{"id":"316245","title":"金缕曲·六十四度生辰","dynasty":"现代","author":"钟敬文","text":"六十过三矣。记髫年、每逢此日，举家欣喜。碗里面条争雪白，佐以椭圆鸡子。这情景，真如梦里。勿说亲坟萦蔓草，慨平生，学行多非是。重抖擞，莫徒悔。年来致力词章事。趁时宜，拈题选韵，对灯摊纸。骚心杜魄关民物，何取雕金织绮。大世代，要求诗史。谁谓力微奢志愿，啃骨头，未可轻蝼蚁。时跃进，艺添翅。"}
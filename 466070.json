{"id":"466070","title":"暮云三首","dynasty":"当代","author":"卢青山","text":"暮云如夏景，秋骨在空池。月烈星难稳，风残树不知。长烟敛层壑，老鸹闭深枝。乃有幽人立，含胸待晓鸡。溪风来簌簌，水色颇知寒。古石苔为被，空枝霜作颜。季子无登所，于陵自闭关。斗草痕曾渍，安忍换陈衫。于陵非寂寞，晏尔处林溪。云暖秋山母，风凉老树衣。闲听自家雨，梦靠别人篱。樽酒荅焉坐，无心启客扉。"}
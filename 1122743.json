{"id":"1122743","title":"小雪前三日钟冠之约余侍老人行山舟发后洪入杜坞自郑盖庵过阆山趋翔凤山菁山遍览杨坟秀园遂至何山道场山乘兴薄吴兴访玉湖书院水晶境界而归自戊子至庚子阴晴相半胜处辄徘徊赋诗饮酒伟哉观也数诗见后 宿资福小阁次梁间韵","dynasty":"宋","author":"洪咨夔","text":"古木阴阴兀老苍，月于疏处弄昏黄。巡檐不见梅花面，认得东风句子香。小窗无欠亦无馀，一榻翛然雪透肤。收拾故书藏恰好，怕人写入凤山图。"}
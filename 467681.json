{"id":"467681","title":"四季小景","dynasty":"当代","author":"崔荣江","text":"白毛扁嘴啄塘花，黄耳顽皮扑落鸦。一扇竹篱常半闭，薰风吹皱碗中茶。古槐枝茂覆阴浓，小憩翻教倍懒慵。夏日蒸炎人叵耐，敞怀犹唤垄头风。阵雁南飞有别吟，荻头青被白霜侵。人花两两风吹瘦，不畏深寒独菊心。霾风十里客行稀，云聚城头压鸟飞。玉粒缁尘昏晓日，将寒吹彻几重衣。"}
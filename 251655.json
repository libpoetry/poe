{"id":"251655","title":"齐天乐·和蛰师","dynasty":"现代","author":"谷海鹰","text":"夕阳回首莎堤外。金波漾羞池水。坠梗残花，黏襟乱絮，千点离怀谁寄。薰风自倚。恁杨柳堆烟，锦毡铺地。乍试轻罗，似嫌憔悴漫凝睇。晴鸢逐云去矣。一丝缘缱绻，飘泊终系。未主升沉，难司苦乐，痴向扶摇求醉。桐阴巷尾。听玉管朱弦，曼吟低吹。暮色初融，霓虹如绚绮。"}
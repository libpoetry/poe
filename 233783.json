{"id":"233783","title":"赋闻角·树老枝半死","dynasty":"宋代","author":"黄庶","text":"树老枝半死，碑断壁底眠。古屋颜色改，有佛独岿然。苍首上雨足，坏臂蔓草缠。野老每再拜，往往报丰年。孔祠照四方，制度雘妍。朝夕过其下，孰肯为恭虔。土木兹仅分，吾民信益坚。佛法入人心，谁与斸其根。苍苍不可问，用意或者偏。木蠹罪岂大，付与啄木权。胡不啄佛徒，使蠹民之天。"}
{"id":"289867","title":"满江红·杭州南高峰麓法相寺前古樟，纯庙南巡累经题赏","dynasty":"现代","author":"郭则沄","text":"郁郁苍苍，纵灰烬、犹存正色。记一夕、风雷飞去，顿惊移国。材大耻干梁栋用，心摧怒挟神明力。算英灵、终古共湖山，精忠柏。安否讯，残僧识。生死劫，遗民泣。恁万牛难挽，故根如石。定有虫书成病巳，终烦羽葆扶玄德。叹空枝、留照总凄凉，虞渊日。"}
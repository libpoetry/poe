{"id":"299980","title":"金缕曲·倏又重阳节","dynasty":"现代","author":"喻蘅","text":"倏又重阳节。振新风、尊师敬老，百耆欢集。东海明珠萦梦久，今日登高望极。若一箭、穿空贯日。又似擎天三巨柱，驾飞梯、瞬息摩云阙。耳暂闭，眼惊豁。迎眸莽莽乾坤阔。俯雄城、崇楼笋拔，闹衢梭织。渺渺红尘人如蚁，一带申江蜿曲。更往返、舳舻鱼唼。标距九州南北路，任遐思、神往游全国。谁借我，双飞翼。"}
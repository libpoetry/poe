{"id":"65879","title":"游嵩华值岳子还吴中赋赠","dynasty":"明代","author":"张诗","text":"欢悰眷春陶，凄怆感秋别。日予嵩华游，子亦返吴越。江海壮烟帆，山川险辕辙。虽殊水陆途，共抱辛勤辙。风涛各一方，云壑每同月。龙骛迥莫攀，凤举渺难掣。高情逸松乔，孤怀挺倪缺。远游信昭旷，独往惭薄劣。历览穷幽奇，岖嵚足怡悦。暌携何日并，努力崇令节。"}
{"id":"599218","title":"惜别","dynasty":"明","author":"霍与瑕","text":"绿彼柳斯，生于广陌。迢迢者车，言归南国。折此杨柳，以赠远人。悠悠我思，天际停云。昔我觏尔，雨雪盈路。今者之别，华春已暮。月生于西，日出于东。驰波迅逝，孰长好容。古昔哲人，寸阴聿脩。彼懵愚人，惟数春秋。灼灼瑶华，荣矣不复滋。勉勉君子，脩勤贵及时。道之云远，力靡倦而。师有成训，永言念而。翩翩鹡鸰，飞尚登于岸而。"}
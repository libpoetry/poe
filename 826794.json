{"id":"826794","title":"水龙吟·咏托云松，用坡公韵。松在德胜门内拈花寺","dynasty":"清末近现代初","author":"章钰","text":"此生无分擎天，好云何事红尘坠。知还未果，向空垂尽，是何情思。争道为霖，翻同作雾，这般濛闭。佛穹青万里，无端隔断，果谁见，身起。仗有老龙潜跃。把香林、四周笼缀。金刚竖几，木义伸臂，自拚糜碎。何等神通，比蜺蟠础，如犀分水。要教涧底秦官，背地洒，泥犁泪。"}
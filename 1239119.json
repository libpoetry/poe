{"id":"1239119","title":"沁园春 寄询讲主","dynasty":"元末明初","author":"谢应芳","text":"每忆岩房，端石玄云，宣毫紫霜。想笔端风雨，不时萧飒，胸中渊海，无底潢洋。枫落寒江，草生春梦，欲说天机话甚长。知音者，有真能入室，好与连床。梅花窗下茶觞。小团月、烹来宝乳香。览吴淞夜月，珠江莹洁，昆山□□，□液淋浪。不出门庭，那知世态，金玉家家要满堂。长安市，似遗腥蝇聚，采□□□。"}
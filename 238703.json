{"id":"238703","title":"六亭为邵阳登临之胜识其名於千岩之诗稔矣乃","dynasty":"宋代","author":"史弥宁","text":"晨光泫露华，秋声乱风叶。悠然步中庭。诗瘦单衣怯。尘销玉宇净，西爽浮双眼下。围绕簿书丛，颇觉汗欲浃。吏散仍心清，窗泛炉香浥。生平耆幽讨，此意若为惬。沧浪楚名郡，江澄山嵬页。流派潇湘分，气脉衡庐接。四序春无边，万象光有晔。阁束范宽手，天开画屏摺。怡融田野间，夫耕而妇馌。林鸡鸣喈喈，沙禽堕跕跕。千里趋农桑，渠肯事游侠。不晚刈黄云。腰鎌忙劫劫。年丰多暇时，陈迹旋搜猎。六亭仅一存，感慨思足蹑。"}
{"id":"820465","title":"扬州慢    庚申二月，同愔仲至高氏园看残梅新柳。","dynasty":"清末近现代初","author":"陈曾寿","text":"柳眼初惺，梅英微褪，芳阑无限低徊。向小窗沉醉，记花下曾来。又几日、东风吹雪，绿扶红瘦，如梦池台。满琼阶、傥补閒情，愿作莓苔。天涯望眼，剩隔年、清泪盈杯。有刻意伤春，玉堂旧侣，潦倒仙才。好就烟波明处，攀条语、暂也为佳。问谁家短笛，晚来如许清哀。"}
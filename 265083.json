{"id":"265083","title":"金缕曲·六十年间路","dynasty":"现代","author":"王季思","text":"六十年间路。有几番惊涛骇浪，横风暴雨。德赛两生何处去，五四还来四五。看华表花环高簇。终是青年意态好，天安门又见义旗举。英杰在，谁敢侮。池塘春草题诗处。叹年来荷枯柳败，纵横狐鼠。霹雳一声严寒去，红萼一枝先吐。又渐见绿阴生树。鬼叫狼嗥能几日，有人民哪得无民主。春正好，休回顾。"}
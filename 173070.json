{"id":"173070","title":"方春时群免食麦先生置罝焉终无所获今者原头","dynasty":"宋代","author":"王洋","text":"吴山积雪不润麦，客子思乡疑卜宅。先生好客如聚书，岂料向来遭五厄。{左夋右兔}{左夋右兔}自是安无虞，尔身那计归庖厨。遐方自此欲同轨，书文正合求长须。当时咀食应矜狡，汤饼于今得称巧。幸因所嗜同一烹，吾鼎饶伊送肝脑。"}
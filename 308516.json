{"id":"308516","title":"秋霁·与及门诸子载酒北郭，作展重阳","dynasty":"清代","author":"陈洵","text":"宫柳疏疏，带戍鼓荒城、梦落林色。迟节娇花，饱霜腴菜，雀檐劲支风力。暮蝉倦怠。雁云缥缈秋天碧。似去国。谁向、酒垆料理醉眠客。无奈驻马、自怯登临，故山衰迟、兰路吟寂。寄相思、东篱古月，艰难双鬓旧时白。心事露蛩浑道得。但近来懒，不似俊侣多才，赋诗蛮府，骋觞宾驿。"}
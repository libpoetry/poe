{"id":"558671","title":"瑞龙吟 送司马祭酒省亲","dynasty":"明","author":"张弼","text":"秋光子。正遇月窟香清，天街凉早。诸生云会都门，斯□□□，今朝出道。为亲老。常念承颜无便，陈情有表。□□暂许南归，捧觞戏綵，增延寿考。金带绯袍趋拜，古□如此从来少。司马相公曾孙，全尽忠孝。越山涑水，千载相辉耀。娱亲暇、松风萝月，幽情倾倒。只恐丹山鸟。口衔一纸天风晓。催入蓬壶岛。东阁下，还将丝纶来草。燮调二气，万年熙皞。"}
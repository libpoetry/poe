{"id":"1145834","title":"五郊乐歌五首 其二 赤帝高明乐","dynasty":"隋","author":"无名氏","text":"婺女司旦。仲吕宣。朱精御节。离景延。根荄俊茂。温风发。柘火风水。应炎月。执衡长物。德孔昭。赤旗电曳。会今朝。风凉露降。驰景飏寒精。山川摇落。平秩在西成。盖藏成积。烝民被嘉祉。从享来仪。鸿休溢千祀。虹藏雉化。告寒。冰壮地坼。年殚。日次月纪。方极。九州万邦。献力。叶光是纪。岁穷。微阳潜兆。方融。天子赫赫。明圣。享神降福。惟敬。"}
{"id":"1195337","title":"赠镜湖处士方干二首","dynasty":"唐","author":"曹松","text":"包含教化剩搜罗，句出东瓯奈峭何。世路不妨平处少，才人唯是屈声多。云来岛上便幽石，月到湖心忌白波。后辈难为措机杼，先生织字得龙梭。秪拟应星眠越绝，唯将丽什当高勋。磨砻清浊人难会，织络虚无帝亦闻。鸟道未知山足雨，渔家已没镜中云。他时莫为三徵起，门外沙鸥解笑君。"}
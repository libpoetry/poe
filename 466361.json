{"id":"466361","title":"生查子四首","dynasty":"当代","author":"卢青山","text":"冉冉看秋来，远远来无已。小病正昏茫，薄与秋蟾似。窗外砌梧飘，飘入秋窗里。试握古人书，忽觉寒生体。日日向西风，蝉语犹难已。明月出前山，漫过山塘水。携酒坐塘沿，擪笛秋声细。不识野山禽，入梦都几里。野水落前溪，荷叶初初坠。时复两三萤，彳亍荷塘里。昨日菊花开，明日枫将起。墙角看藤筇，已得秋山味。梦里故人来，梦起故人去。来去两微茫，独向楼头伫。何岁不相思，去岁始相聚。共饮月中舟，醉堕江中水。"}
{"id":"112354","title":"五仟观·玄元分古观","dynasty":"宋代","author":"古成之","text":"玄元分古观，南镇越王越。五石空留瑞，群仙不记名。丹砂虽久炼，鸡犬自长生。槛簇鳌头景，门通鹤颈程。烟霞随砌起，花木逐时荣。古井涵虚碧，疏钟入户清。荒芜怜夜色，寒溜引秋声。丹竃封苔老，芝田积雨平。风光齐岳麓，音信接朱明。愿将身从此，乘云到玉京。"}
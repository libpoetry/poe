{"id":"451851","title":"水调歌头 癸巳二月望与诸子泛舟玉湖蛰堪兄约填此调","dynasty":"当代","author":"熊东遨","text":"老至心何着？只在水云间。露花泥草风竹，定与我相关。闻道玉湖摇碧，正要先生舟楫，岂不动欢颜。况有烟霞侣，诗酒共盘桓。雨三分，人几个，水千湾。歌吟尊俎都罢，四面看青山。明月未成邀约，小勺先分清活，体味浅深寒。斯世一何幸，得似鹭鸥闲。"}
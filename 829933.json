{"id":"829933","title":"谨步原韵两章奉贺章仰苏先生重游泮水","dynasty":"清末近现代初","author":"薛昂若","text":"衣冠谒圣想前时，入学手携芹碧滋。人物维新变世事，江山依旧换旌旗。老当气壮冲星剑，谁敢心倾向日葵。何幸耆英国难后，重游泮水快题词。世代沧桑废国盟，新朝新贵尽时英。渔樵隐逸行吾素，耕读逍遥随我情。圣庙三桥君又到，文场八股孰重赓。逢斯盛举应仲庆，勉缀芜词吟兴生。"}
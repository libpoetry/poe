{"id":"248522","title":"哀汾·汉武楼船起秋风","dynasty":"现代","author":"伯昏子","text":"汉武楼船起秋风，锦缆歌壮缚蛟龙。绰约处子神仙宅，今望硗确土山赤。千里汾河绝溭淢，三晋女儿失颜色。溪壑坼割蓬梗老，更无入塞雁声叫。行人愁仰穹冥黦，古道碧杨烟尘没，谁信炭中尽白骨。可怜霍泉空自清，旗牙舞若招妖旌，狐裘蒙茸独能行。涘涯之水难盈掬，天其不教洗其黩，榴红片片湿雨足。"}
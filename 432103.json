{"id":"432103","title":"咏怀","dynasty":"近现代","author":"张树筠","text":"浮沉医界几经年，奥义搜求玄又玄。临症细参新脉理，处方端本内经篇。敢因世浊砭针下，幸有儿痴衣钵传。田舍差堪蔽风雨，常依老母乐陶然。疗却人间病若狂，心神费煞目神伤。隔垣愧未一方见，采药还须百味尝。草木有灵皆佐使，珍奇待用尽收藏。行年六十求无过，诊费何容细较量。"}
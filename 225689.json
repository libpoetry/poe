{"id":"225689","title":"笔歌·製之精兮汉宫之双管","dynasty":"宋代","author":"夏竦","text":"製之精兮汉宫之双管，锋之妙兮赵国之修毫。自承掌握济群用，觚与椠兮难施劳。古今冈不达，淑慝将何逃。深仰玉蟾均砚滴，讵惭金马制书刀。颉皇观迹虫篆兴，纤端积润八体成。寫图始告姬公瑞，错宝终传路扈名。上圣惟聪炳帝文，宸章奎画冠生民。洒翰翠珉垂睿式，珥彤丹地宠儒臣。"}
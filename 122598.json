{"id":"122598","title":"寄題毛君先生蓮华峰菴","dynasty":"宋代","author":"范成大","text":"天台一萬八千丈，蓮華峰在諸峰上。峰前結屋屋打頭，獨有幽人自來往。湖海雲遊二十春，歸來還作住菴人。漫山苦蕒食不尽，繞屋长松为四鄰。丹訣三千满雲笈，往来且喜無交涉。清晨石上一爐香，此時天地皆訢合。我衰無力供樵蘇，尚能相伴煖圑蒲。但願瘦笻緣未斷，會把蓮峰分一半。"}
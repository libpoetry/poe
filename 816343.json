{"id":"816343","title":"久旱雨霁丘仲阏过访饮人境庐仲阏有诗兼慨近事依韵和之","dynasty":"清","author":"黄遵宪","text":"生鞭碎尽剩湖光，未落秋花半染霜。举目山河故无恙，惊心风雨既重阳。麻鞋衮衮趋天阙，华盖迟迟返帝乡。话到黄龙清酒约，唏嘘无语忍衔觞。蒹葭秋老卧江湖，有客敲门梦乍苏。海外瀛谈劳炙輠，电中天笑诧投壶。自循短发羞吹帽，相对新亭喜雨珠。太白孤云高两角，不知曾溍汉旌无？"}
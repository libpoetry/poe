{"id":"1095609","title":"乌?角行","dynasty":"宋","author":"释居简","text":"村村花柳春菲菲，乌?声动清昼迟。梅花噎噎不成弄，黄钟大吕相因依。川平野阔牛背稳，水坳山曲人烟稀。一声一声断复续，十十五五喧牧儿。四郊唤得堕农起，不作阳关肠断声。凄其道傍驻马远，游子往往不减阳关悲。此声岂解令人悲，朝燕暮越远别离。亦复岂能使人喜，蒉桴土鼓相酣嘻。于戏此乐吾独知，尚记天台委羽破雨开林扉。自鞭觳觫耦沮溺，白水没膝同扶犁。是非利害不到耳，终日听此呜呜吹。风淳调古相浃洽，不与市道趋浇漓。朅来脚踏软红陌，不闻此曲闻此诗。借翁语险久不和，迩来作者如埙篪。埙篪虽美与时背，岂若乌?方适时。"}
{"id":"814115","title":"恋绣衾 春暮二首","dynasty":"清","author":"陈维崧","text":"瞢腾春梦弄夹衣，压阑干、凭损玉肌。小玉向、纱窗报，坼红墙，园笋乍肥。马蹄得得穿花外，正邻家、荡子早归。叹樱桃、都谢了，怪伊行没个信儿。昏昏绿水乳燕飞，蹙香红、堆满地衣。梳洗罢、登楼望，见长天，一碧四围。行人更在天之外，问地名、甚处武威。想郎处、枝头鸟，并无杜宇劝归。"}
{"id":"823289","title":"锁窗寒 寒山寺","dynasty":"清末近现代初","author":"吴湖帆","text":"露冷乌啼，枫江落月，惹人离绪。红阑在否。系取客情无数。倚蓬窗、路长梦寒，带霜晓角催柔橹。问酒醒今夕，渔灯愁对，倦游心苦。何处。钟声度。听暗诉兴亡，夜阑一杵。王孙旧墅。又感空庭花雨。忍重寻、荒庑断碑，几行字蚀苔绣古。最伤心、半四枯僧，艳说斜阳侣。"}
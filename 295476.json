{"id":"295476","title":"湘月·从采师清游兰圃承以词见贶，次韵试和","dynasty":"现代","author":"梁三苏","text":"试寻芳草，共清风同列，野云为第。隔断绿尘朱壁里，缥缈寓形如谜。叠翠凉森，凹晶香酽，静境饶诗意。琐窗开处，小桥低度流水。依约贾氏亭园，大观重现，涉蹀多游子。移畹栖棚千姐妹，犹佩楚骚英气。高结元戎，雅酣海客，也有青芜喟。半厢花影，一瓯閒话相对。"}
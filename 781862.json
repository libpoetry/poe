{"id":"781862","title":"陪射","dynasty":"清","author":"戴梓","text":"锦衣蓛簌羽林儿，捲起风沙日暗吹。内令忽传观较射，角弓羽箭纷纭驰。葳蕤八骏骤排到，帐殿横开间西照。由基神术是重瞳，鹄对弦鸣应风哨。百发曾无一矢虚，九夷骇视咸欷歔。小臣忝厕儒臣列，但操弱翰承明庐。岂知文治有武备，骑射复见风雷驱。安不忘危遵往古，圣王焉肯耽安居。"}
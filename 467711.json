{"id":"467711","title":"荷叶杯 腕底","dynasty":"当代","author":"崔荣江","text":"腕底情花结，若雪。洇入案头笺。淡愁应许兑清寒，萦绕在眉边。总忆君将梅弄，生梦。梦里也分明。醒来心痛泣前情，隐忍怕人听。捧尔若珠清朗。呵掌。青眼久长看。一弦心事对轻弹。些许不相瞒。畴日指尖痕迹。成忆。往事付流云。懒教明月照汶汶。还惹两眉颦。尚忆那年春早，花小。卿似著罗衫。不开眉睫拟垂帘。花侧作呢喃。人语也为花语，心许。一约便三生。恰逢新月鉴多情。相映两眸明。"}
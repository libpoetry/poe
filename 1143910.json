{"id":"1143910","title":"徐逊绵题三贤祠堂诗有云士死惟留姓与名天下第一议论也再赋二首","dynasty":"宋末元初","author":"方回","text":"殷仁周寿缺圆形，释宝仙清笑乞灵。何限台阶隆爵位，谁堪鼎足并仪形。岁寒臭味松梅竹，乾象光芒日月星。野服不殊人品似，年年蘋藻荐芳馨。黉宇祠堂塑像新，两朝邦伯间邦民。没身不朽缘何事，异世相知自有人。梅魄鹤魂招处士，松心凤咮吊累臣。宫墙数仞严香火，似胜萧萧野水滨。"}
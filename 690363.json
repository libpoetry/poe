{"id":"690363","title":"樊公名瑩字廷璧常山人仕终工部尚书守松郡不三年而遗惠无穷咏此不特为其诗也附写怀原韵二首","dynasty":"明","author":"张弼","text":"日日奔波日日忧，镜中华发忽盈头。青山有梦不归去，绿水无情强自留。公馆时常粗粝饭，行囊依旧木棉裘。也知富贵非吾分，祗为君恩未少酬。西北频年值岁凶，东南财赋半成空。万方一统虽遭际，斗米三钱尚未逢。减膳共知劳圣虑，转输谁复念民穷。感来便欲抽簪去，恐负清朝教养□。"}
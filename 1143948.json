{"id":"1143948","title":"八月二十日赵西湖携酒夜醒二更记事","dynasty":"宋末元初","author":"方回","text":"社袄初穿暑气收，今朝五日过中秋。隔湖我每思□□，□市公能顾小楼。斗酒只鸡承厚意，扁舟匹马约閒游。吾侪不与人间事，肯挂眉头一点愁。酒醒更深独倚楼，天清地静俯河流。梧桐影转三更月，蟋蟀声催万象秋。自古有生皆有死，即今无喜亦无忧。更著四年当八十，我于人世复何求。"}
{"id":"845706","title":"木兰花慢 寿制干三月初七","dynasty":"宋","author":"无名氏","text":"晓烟生绿树，听叶底、数声莺。正节届清明，蓂开七荚，梦叶长庚。桥门旧时冠带，念短檠、读尽夜深灯。文价乾坤推重，世紏父子同登。莹然玉雪做精神。野鹤见长身。算婉画崇台，活人多少，自合长生。荆襄暂烦佐幕，听秋风鼓角夜连营。唤起隆中豪杰，共图盖世功名。"}
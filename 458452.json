{"id":"458452","title":"小农作新居于东阳，居前置小圃，甚有水山之气。予徘徊其间，恍然忆前岁山中共觅乡酒事","dynasty":"当代","author":"卢青山","text":"向年觅酒青山滚，山中野竹风扶稳。与君携手立危峰，下瞰堕日熔苍穹。今年觅君东阳曲，快拽西风鞭我足。自言意倦躯亦闲，招泉移竹俱庭间。庭间纵横得数丈，奇松病石昵相傍。凤子鷇鷇如常禽，龙孙拔拔秋犹长。侧耳隐有潺湲回，闭目溪山遂可想。扫叶拂石坐苍苔，青山滚出香清哀。不知酒意如人旧，使我背立神低徊。"}
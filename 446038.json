{"id":"446038","title":"八声甘州 《当代诗词》创刊廿年贺李汝伦老兼慰小恙","dynasty":"当代","author":"熊东遨","text":"忆当年一帜树南天，骚坛起狂飙。赖先生只手，铺云蘸海，远景勾描。铁面公心法眼，联阵猎长蛟。后浪兼天涌，来助风涛。休道残冬冷酷，纵冰霜凛冽，难损琼瑶。但擎杯静看，墙角两三梢。待东皇、回眸一顾，有无边生意上青霄。须重拾、铜琶铁板，吟赏新潮。"}
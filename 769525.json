{"id":"769525","title":"尉迟杯  次沤尹寄弟韵","dynasty":"清","author":"王鹏运","text":"和愁凭。槛曲冷、迤逦斜阳影。凄迷一角残山，心事遥天催暝。飞鸿送响，惊独客、空堂酒初醒。飐清霜、几叶宫槐，乱鸦如墨栖定。谁念旧日神州，看青暗、齐烟九点寒凝。清渭东流无消息，衰泪与、银瓶水迸。长歌断、悲风自发，正尘黯、铜驼泣露梗。问柴桑、甚日归来，就荒空忆三径。"}
{"id":"836850","title":"祭旗后一日，六保背约，纵匪反噬，燬陷义庄无数，独山顶一带尚守前盟；予一家四散，几遭阖门之祸，在重围中沥血成咏 其四","dynasty":"清末民国初","author":"陈肇兴","text":"纷粉怒骂总由他，兄弟三人聚一窠。鸡犬乱鸣疑贼至，虫蛇共处齧身多。孤臣力尽唯拚死，同辈机深转议和。到底未除圭角气，夜深还自赋荆轲。"}
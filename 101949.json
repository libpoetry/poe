{"id":"101949","title":"晦庵亭·古来何物支乾坤","dynasty":"宋代","author":"程端蒙","text":"古来何物支乾坤，除四书外旁无门。晦翁乘风游混沦，天宇扫净滔云昏。周程扶起周孔尊，只手闸断狂澜奔。当时正气横八垠，犹尔不免遭群喧。曾几何日班廷鸳，晓梦有栩枌榆村。翁已仙去谁招魂，有亭渠渠波沄沄。风烟苔径新屐痕，滕侯肯之弟昆。溪山荏苒更寒暄，空余碧树吟霜猿。人间兴废谁能论，桑田可变海可翻。翁之所恃无有焉，斯文不死道常存。"}
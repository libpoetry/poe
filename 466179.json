{"id":"466179","title":"秋日共老贝兄弟及肖华饮于山中四首","dynasty":"当代","author":"卢青山","text":"隔林隐约水潺湲，短屋斜蹊断可攀。小倚苍崖人已醉，一汪红叶在秋山。十里陂陀百亩松，水边秋叶到窗红。此间一屋真堪筑，梦在横桥野菊东。短翅雏鸡停石下，长毛小犬卧篱间。山中百物随秋静，只有微风在竹尖。揭石倦寻龟背螯，溪头坐看碧天高。篁梢久备欣欣意，只待微风小动摇。"}
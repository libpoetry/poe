{"id":"431656","title":"双红豆","dynasty":"近现代","author":"刘大白","text":"岁朝初。一封书。珍重缄将两粒珠。嘉名红豆呼。树全枯。却重苏。生怕相思种子无。天教留半株。望江南。树雕残。莫作寻常老树看。相思凭此传。体微圆。色微殷。星影霞光耀晚天。离离红可怜。豆一双。人一双。红豆双双贮锦囊。故人天一方。似心房。当心房。偎着心房密密藏。莫教离恨长。"}
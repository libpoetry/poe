{"id":"1104682","title":"熙宁中朝会三首 皇帝初举酒用《庆云》。","dynasty":"宋","author":"郊庙朝会歌辞","text":"乾坤顺夷，皇有嘉德。爰施庆云，承日五色。轮囷下乘，万物皆饰。惟天祚休，长彼无极。彼美嘉禾，一茎九穗。农畴告祥，史牒书瑞。击壤欢歌，如京委积。留献春种，昭锡善类。皇仁溥博，品物蕃滋。庆祥回复，秀发神芝。灵华双举，连叶四施。披图按牒，永享纯禧。"}
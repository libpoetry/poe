{"id":"466119","title":"四月二十七酒兼病卧肖处作词六章。二十八日归更作二章与肖，其二肖父母也","dynasty":"当代","author":"卢青山","text":"醉曳悲风扣子门，清茶隽语淡相迎。袅残浮世须烟力，涤尽尘踪感雨心。旧句霜眉摧尚在，他生牛角咏先成。相看更有何言语？再酌一杯吾已倾。日日都来早熟门，开关慈笑又相迎。细询我舌酸咸味，多谢君家父母心。万里能抟鹏久铩，百金图报事安成。无将冷暖临歧嘱，使我悲惭与泪倾。"}
{"id":"490410","title":"仲春望日予为社主诸公有不赴者是日无诗且散去雨中闷怀因取杜句继以唐宋人句集诗九律各志所感奉寄诗皆人所习闻者姓名故不列载萝石隐翁时在禹穴 其一","dynasty":"明","author":"朱朴","text":"为人性癖耽佳句，方驾曹刘不啻过。南去北来人自老，浮云流水竟如何。山中习静观朝槿，洞口经春长薜萝。今夜月明何处宿，稽山烟雾郁嵯峨。"}
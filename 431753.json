{"id":"431753","title":"丙寅冬日遣兴二首","dynasty":"近现代","author":"刘家传","text":"老去情怀殊坦荡，平生得失等鸡虫。檐前滴水终归海，天际孤云巧作峰。对月不吟断肠句，扬帆何畏打头风。偶然临镜看吾影，瘦骨嶙峋气尚雄。息影星沙十馀载，欣逢治世不谈兵。苍山负雪先吾老，好月穿云照眼明。体适炉旁因火旺，风侵户隙觉寒轻。卧游天下荧屏在，爱听腾飞四化声。"}
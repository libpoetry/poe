{"id":"73288","title":"沁园春·向上工夫乾宫立鼎","dynasty":"元代","author":"李道纯","text":"向上工夫，乾宫立鼎，坤位安炉。这火候幽微，元无作用，抽添进退，不费枝梧。阴往阳来，云行雨施，主宰机缄总在渠。心安定，那虚灵不昧，照破昏衢。性宗悟了玄珠。这命本、成全太极图。向圈圈外，圆光迸出，存存存里，独见真如。一气归根，六门三用，到此全凭德行扶。混尘世，且藏锋锉锐，了事凡夫。"}
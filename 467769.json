{"id":"467769","title":"风入松 平韵十七首","dynasty":"当代","author":"崔荣江","text":"湘帘吹过柳梢风，卷起是愁浓。一番检点相思赋，笺头字、剩是朦胧。往日春光难驻，无端人去楼空。心门藉此半屏封。对镜懒描红。不听帘外莺儿语，怕招惹、湿了双瞳。人去天涯驿路，何时执手江东。斯人憔悴倚桥东，听雨滴梧桐。江天暮霭迷鸥鹭，最深处，恰似愁浓。一阁谁人琴起，闻声泪眼朦胧。曾经云水寄飘蓬，南北累孤鸿。颜容瘦损霜青鬓，天怜得、乍见春红。只惜春红时短，思来又杳香踪。水云一隔两相忘，雁去剩苍茫。残篱草长湮红萼，也人瘦、憔悴西厢。昨夜愁听萧雨，声声滴断柔肠。轻寒不许梦黄粱，无那泪成行。晓来检点芦花枕，泪痕湿、淡了脂香。嗔道闲愁怎剪？无人替画梅妆。纤云瘦月细风凉，入苑曳花裳。欲倾花畔听花语，却听得、促织凄惶。未理伤怀情绪，又添久别惆怅。相思一惹便难忘，竟夜影芸窗。管毫松墨生宣纸，怎生写、寸寸肝肠？恨隔伊人千里，今宵不渡苍茫。春风有信赴如期，柳绿有莺知。谁人入我甜甜梦，梦醒却、便惹相思。重整妆奁菱镜，描来细月新眉。游移兰指未妆时，转叹雁书迟。云鬟乍现些些白，已不复、绿鬓青丝。但愿君心怜顾，莫教谢了芳菲。胡边胡雁又南飞，一别几时回？残黄已染庭前树，不知处、孤鸟还啼。阶上秋风渐著，轻寒浸透人衣。平常不为落红悲，霜鬓为人衰。伊人入梦总依稀，醒还是、一月斜西。我有冰心如月，何时得照娥眉。纤纤杨柳让风梳，多似女儿初。花溪香染青莎岸，掬便是，一捧珍珠。人脸照如花面，不须粉黛轻敷。曾经羞涩问痴予：桃靥胜花无？缘何一见教长别，分南北，雁字传书。任我如花开谢，至今不肯相濡。扑帘红雨自哀哀，零落坠青阶。伤心不独香凋处，独孤客，一样愁怀。借酒浇残前梦，一杯一瘦形骸。纵饮千樽不能排。邀月共登台。去年此刻最堪忆，我拥着，好个裙钗。自别春深时候，经年不见人来。前春花事幻还真，一梦到更深。檐头新月最更事，移花影，顾我频频。应是知人离苦，隔窗慰却殷殷。梦醒依旧暗消魂。香迹杳无痕。重山重水几千里，无双翼，怎渡春津？这般相思太苦，思来又瘦三分。红蕖碧叶曲阑干，风细起微澜。澄明一带湾如月，香浓处，醉了舟船。小橹浮波罢唱，静听喁喁花言。看花也惹意萧然，不是那时莲。那时小蕊刚刚好，人相似，楚楚怜怜。可恨当年时短，不曾仔细相看。朝风暮雨泪芭蕉，寂寂和愁浇。轻寒漫与青衫试，凄凉意，顿上眉梢。窃念鸿声远去，秋云万里迢迢。百般无奈试登高，横笛挽凋萧。声声幽咽深深味，又谁识，韵里飘摇。何日鸿鹄高举，一殊燕雀蓬蒿。新圆承露用心呵，滴滴润婆娑。平湖潋滟凭谁棹，藕深处，人面如荷。得借清风幽远，依稀十里闻歌。欲寻香迹泛轻舸，又怕起烟波。烟波一隐容颜去，最难觅，梦里吴娥。唯向撑舟儿问：可知那日人么？迢迢河汉月如槎，几片薄云遮。浮光怯怯昏重阁，若荧荧，照亮谁家？月暗灯花也暗，心思乱若丝麻。今年无信自天涯。梦里也嗟呀。秋风秋雨吹如是，君不念，老了黄花。等到来生重见，我身怕已恒沙。闽江执手看潮生，指点说舟横。街榕荫下消南暑，品冰果，两笑盈盈。不似花前私语，一般婉软多情。何教云水隔伶仃，与共是曾经。各燃心烛销春夜，人无寐，每过三更。何觅怜人青鸟，飞来肯许人乘。孤山孤水一孤舟，寒月照寒秋。凋黄何忍飘零舞，忘前身，对对枝头。共试春江水暖，惊飞一对沙鸥。人如落叶各沉浮，别怨几时休。年年明月都相似，应还照，夜烛江楼。两颊香痕犹在，人分两地悠悠。家山白露缀秋林，鸟语为寒喑。竹篱半闭待佳客，那年约，此夜相临。月落人还不至，泠风冷了人心。灯花渐小映更深，乱绪不堪吟。温凉几度雕花酒，恐还是，两盏空斟。鸡晓空濛来雨，鹧鸪啼也愁音。千阶幽邃至巉巉，绝顶白云簪。鼓山一梦缘谁解，峰回处，偈语珈蓝。但祈莲花为证，红尘愿作鹣鹣。罗裙怯怯近青衫，牵袂指尖尖。归时不辨来时路，教人挽，甚是娇憨。戏道鹣鹣之翼，双飞可越重岚。"}
{"id":"424064","title":"沁园春·江心文信国公祠，感明季钱希声学士题词事","dynasty":"近现代","author":"梅冷生","text":"来雪何年，终风且暴，尽够思量。忆当日黉宫，教忠劝孝，昔年邻县，撰杖登堂。文献无征，山川不说，仅向四明吊国殇。真羞死，昧勤王父子，无命林张。心伤古庙雎阳。忍嚼齿穿龈事勿忘。叹鹤田残墨，当余惘惘，龙翔御座，久付茫茫。剪水量沙，抚今吊古，抔土中川引恨长。我何恨，怅腥膻虽涤，举国犹狂。"}
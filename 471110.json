{"id":"471110","title":"和饮酒二十首初夏天气微热方不欲饮偶龚仲和邀看园中新绿出所藏名酒意甚乐之次日捉笔和渊明先生饮酒诗数篇与索一樽独酌会雨窗无事遂尽和其韵（录十五首） 其十三","dynasty":"明","author":"唐时升","text":"人生欢乐趣，不必求异境。三杯恍然醉，一枕憬然醒。此意不能言，当时心自领。春雨麦成粒，秋风黍垂颖。计我终岁需，谁能与五秉。"}
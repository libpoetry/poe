{"id":"431498","title":"癸亥九月偕程君颂嘉、王子云轩、顾子经笙、吴子干卿游青山寺纪之以诗三首","dynasty":"近现代","author":"冯君辉","text":"一别名山五十秋，再来已是雪盈头。山灵笑我疏顽甚，如此名山不数游。才穿竹径又松阴，踞石高谈趣转深。最是清人心意处，几杵寺钟出疏林。墟里依依欲上烟，归来已是夕阳天。好吟红树青山句，斟酌明朝再放船。"}
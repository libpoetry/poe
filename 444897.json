{"id":"444897","title":"莺啼序","dynasty":"当代","author":"顾敏燕","text":"谁听雨声点滴，又情深如许。寒崖畔、料得幽芳，总是寂寞无主。念明月，何时对影，持杯再把前缘叙。想夜来，唯有潇潇，满城烟雨。旧事重提，风流人物，尽沉埋黄土。今只问、剔透玲珑，冰心人在何处？一帘春、悄然入画，杏花闹、顿迷归路。看往来，过客匆匆，韶光轻负。我携尔手，卿会吾心，行遍夕阳暮。每忆及、尚湖春嫩，波上烟翠，粉面桃花，惹起清绪。袭人淑气，侵眸草色，一年花事重来过，只浓情、已作《莺啼序》。徒生叹息，碧树昨夜西风，难为天涯孤旅。绵绵不绝，欲效痴蚕，细嚼相思苦。了无益、帘垂门户，守尽黄昏，或有书香，可成新趣。波花镜月，依稀清梦，望穿秋水空凝绿，向长空、借取鸿飞羽。九霄莫道寒凉，几夜沉思，少人倾诉。"}
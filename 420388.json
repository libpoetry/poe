{"id":"420388","title":"采绿吟 武夷、崇安","dynasty":"近现代","author":"沈轶刘","text":"九曲玻璃水，看路转、紫碧千重。茶歌一串，草薰当午，?势如龙。鸟声啼不破，春波软，四山诡绿全封。舀流霞，临风饮，倾襟新涨凭弄。芳殿倚天游，长云外、瑶笙清响谁送。举足蹴飞猱，讶扑面青浓。下前溪、三仰葱茏。闲烹茗、玄浆借僧供。休回首、烟峡陡空，苍茫万峰。"}
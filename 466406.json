{"id":"466406","title":"秋夜独坐，深静如禅，此予至喜之境。为作四章 伤春怨","dynasty":"当代","author":"卢青山","text":"独坐深宵牖，可是清凉时候。只许落梧桐，旋过梁尘随后。秋蛩长应瘦，奈此年年堠。无地觅春红，毕竟与、谁相斗？我著破衣衫，坐入秋声里。无酒同人做断肠，自理肠中意。起舞带枯桐，廿载身形赘。上有寒星闪独光，看我人间味。寒秋坐，衣袖无风自破。照我星为旧物么？年来年去我。各有蛩人一个，便觉乾坤不大。算算双肩太坎坷，担得时空两垛。算是爱秋人，过了几年秋节？一事宜人便可，有清宵寒彻。常须对镜抚青丝，画两鬓霜雪。处处逢源必此，似瞢瞢明月。"}
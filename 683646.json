{"id":"683646","title":"余佐留枢诸曹掾中有南充刘璋者偶诸生试其文烂然已而竟从本格得官将归省叩余秋署乞一言之赠若有不释然者余闵其意走笔得二绝句付之时方乞休在告也","dynasty":"明","author":"王世贞","text":"念汝得一官，壮心犹若失。却问汉功曹，何烦晓经术。汝返巴中路，千山尽子规。金陵啼不彻，况乃日斜时。"}
{"id":"688878","title":"赋别区象先观察出都二首","dynasty":"明","author":"何吾驺","text":"十年载酒话前盟，每向长安洽弟兄。弹剑未销风雨合，挥杯其那暮烟生。犹馀瑞霭迎宵仗，独拥閒云出晓城。天下同心人易老，建牙何处可谈兵。交游渐散酒人旁，谁复深情共醉乡。捧檄今为观察使，题诗曾忆尚书郎。烟消砌雪寒逾白，骨老冈梅瘦转香。底事只今歌不得，长风吹送凤兮狂。"}
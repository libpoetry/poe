{"id":"263096","title":"梅雨浃旬，有怀邵培才","dynasty":"现代","author":"方仁渊","text":"邵生苦吟诗，得句辄共赏。晤言不三日，颇涉分手想。一雨十日淫，素愿违心怏。堂堂朱明移，星星白发上。时既不我与，学亦无所长。顾念贫贱士，入世惭俯仰。川滋百草媚，山悦众禽响。万类各有得，吾道何惝恍。排闷强言欢，临觞叹孤掌。安得屏翳归，去挹西山爽。"}
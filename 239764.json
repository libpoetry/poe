{"id":"239764","title":"僧见观尽薄萄","dynasty":"宋代","author":"宋无名","text":"玉山道人苍壁立，胸少万斛松煤汁。吐作千年古怪藤，独带西湖烟雨湿。元气淋漓草木活，太阴菌蠢蟲蛇蛰。须萦翠雾瘦蛟走，睛扎玄珠黑龙泣。神剜鬼刻字崛奇，水精火齐光陆离。天魔擎来帝青实，鲸波涌出珊瑚枝。墨花酣春马乳涨，醉梦渴想西凉姿。风窗秋疑直弃语，露架夜忆虬柯垂。须叟掩卷何所见，月落庭空无影时。"}
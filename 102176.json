{"id":"102176","title":"不复能眠·之众人事纷扰","dynasty":"宋代","author":"苏轼","text":"之众人事纷扰，志士独悄悄。何异琵琶弦，常遭腰鼓闹。三杯忘万虑，醒后还皎皎。有如辘轳索，已脱重萦绕。家人自约敕，始慕陈妇孝。可怜原巨先，放荡今谁吊。平生嗜羊炙，识味肯轻饱。烹蛇啖蛙蛤，颇讶能稍稍。忧来自不寐，起视天汉渺。阑干玉绳纸，耿耿太白晓。"}
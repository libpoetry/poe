{"id":"269929","title":"霓裳中序第一·次姜白石韵","dynasty":"现代","author":"吴湖帆","text":"韶光烂熳极。丽日罘罳欢趁得。争奈悦心悴力。纵芳意自浓，春风偏索。鲛宫漏隙。便等閒、词赋狂客。嗟花底、却翻倦蝶，冷月淡无色。情寂。绣帷垂壁。忍谩道、烟笼雾织。佳期辜负艳迹。绿绮停琴，紫障迷陌。洞天寻叹息。笑又把、吟红唾碧。魂消里、依违难处，梦倚屏侧。"}
{"id":"467275","title":"有感赠碧霞君二律","dynasty":"当代","author":"陈振家","text":"冠年共事识鮀中，转眼君侬成妪翁。曼妙风姿仍在忆，琳琅才调各殊同。即无深致犹相赏，应有笃诚存寸衷。毕竟人生遭际别，菁华一代付飘风。曾为谋生处底层，深知姐妹困忧情。在岗倾力赒穷苦，退位仍然竭悃诚。闻讯孤孀期接济，不辞疲累协搜营。论人岂看多腾达，助弱扶艰也足名。"}
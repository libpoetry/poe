{"id":"387104","title":"绕佛阁·长夏即事","dynasty":"清代","author":"樊增祥","text":"绿窗细雨。花里燕睡，花外莺语。梅子黄否。点汤渍蜜，吴羹向谁絮。玉塘半亩。明镜照我，来听蛙鼓。风柳低舞。画栏几折，斜阳自来去。未放藕花白，点点荷珠融碧露。花逊叶香，香风吹粉鹭。且幕卷青油，扇倚红醋。悄无人处。看竹里茶烟，花杪轻度。只新蟾、把人偷觑。"}
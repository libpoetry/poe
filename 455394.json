{"id":"455394","title":"水玉","dynasty":"当代","author":"添雪斋","text":"采采水玉，东海之滨。玼兮玼兮，为琼华珍。为祭为祀，为天燎禋。焚牲焚骨，天生烝民。谓宜家室，匪此无家之人。采采水碧，凝水之晶。瑳兮瑳兮，为龙居廷。为殿为阙，为上者闳。雍宫肃庙，莫燬民耕。谓宜家人，匪此无子之氓。采采水精，七宝之玕。璨兮璨兮，为圣皇棺。为椁为柩，为设燎坛。绣墙题凑，彼何者安？谓宜家国，匪此无生之倌。"}
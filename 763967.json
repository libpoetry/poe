{"id":"763967","title":"长相思慢 和片玉词","dynasty":"清","author":"邹祗谟","text":"南浦依依，西墙漠漠，好梦初透兰旌。香珍窃去，药重偷来，易喜易恨多惊。午睡初醒。早空房帘影，飞动初萤。罗袜痕轻。蹈香阶、猧吠疑听。从别后良宵，长自低巾掩袖，懊恼多情。秋河不动，暮雨难期，孤负双成。金猊火尽，剩篆烟、一缕孤萦。便浅嫌密妒，囗囗囗囗，难忘嘉盟。"}
{"id":"433034","title":"秋日与星若伯文麟洲及落生泊舟鼋头渚，过怀西先生故居，午后湖风爽豁，即事成句七首","dynasty":"近现代","author":"凌学攽","text":"数里湖渲五里湾，江南水好不离山。君抛官与青山近，独伴吟朋共往还。独山裹碧水云中，隔映疏峰峰几重。橹响遥分沙觜没，风帆斜影转空濛。一苇波航万顷如，数年游迹偶生疏。重寻石刻鼋头渚，指识无人问老渔。雄文生小颂怀西，松下敲扉访旧蹊。更有耽吟农叟侣，峰前鹿顶断云栖。天吴界越暮云封，少伯高怀不可踪。落尽莲波西子去，眼眉斜掩碧芙蓉。寻鸥觅鹭转溪塘，风落蘋花饶水乡。过午开瓴秋藕熟，沿流生煮嫩菱香。别后离怀积岁深，吟篇携共酒分斟。看诗论到深尝处，甘苦君先得我心。"}
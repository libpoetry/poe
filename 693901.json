{"id":"693901","title":"关山谒庙","dynasty":"明","author":"陈仁锡","text":"且就关山赊月色，何妨复岭一登高。神皋共庆丰年乐，广武宜知稼穑劳。紫殿驾车轻绝塞，严霜杲日动征袍。十年未雪辽山耻，不斩楼兰负宝刀。青青古柏插苍穹，写出丹里半岭红。双悬古井分清浊，独镇天中馘寇戎。洪武最先龙虎战，宋家漫说赵韩功。清流一派停公旆，百万雄兵谁与同。磨剑清泉静可探，游人三过为停骖。乱抽山筱栖寒野，净洗云根傍野峦。煮橡斋厨挑水急，寻诗玄室下山淹。远公送我真远矣，高阁应许日搆蓝。"}
{"id":"246491","title":"水调歌头·庐山白鹿洞延宾馆写怀","dynasty":"现代","author":"王蛰堪","text":"佳节近秋冷，雅兴趁重阳。庭前相和丛菊，丹桂犯微霜。漫有幽香盈树，白鹿都无寻处，蓄犬奈成行。为践旧盟约，诗酒暂疏狂。追往迹，延宾意，待商量。登高心事，一棹谁与泛沧浪。此际流连杯畔，准拟来年春半，重更醉湖光。欲效渊明赋，归计且从长。"}
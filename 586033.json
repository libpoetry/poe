{"id":"586033","title":"九月七日驻节苕溪承王方伯载酒召游岘山山有三贤祠奇峦秀峰仙阁禅宫掩映松竹之外凭高引目灏气渺然诚一郡佳胜也因赋短律用识高游","dynasty":"明","author":"区越","text":"远槛诸山罨画开，晚江晴色映天回。风经远海孤帆没，日带前林数鸟来。酒兴不禁还待月，诗狂正发又登台。棠阴未覆三贤庙，谁著西涯两骑催。"}
{"id":"537750","title":"尤子求尝自言其手画苏长公后赤壁赋甚精索余书赋其尾未果今年冬子求忽使阿獠携此卷来乞二金为腊夕之资余如数与之还其卷为书赋且题一五言律子求可付虎儿善藏之勿售非其人也","dynasty":"明","author":"王世贞","text":"只倚曹韩贵，穷来泥所如。真成乞米帖，吾岂换鹅书。笔底青山在，灯前白发疏。吴门有长铗，慎莫叹无鱼。"}
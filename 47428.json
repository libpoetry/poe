{"id":"47428","title":"听蛙·绕舍荒池底且","dynasty":"明代","author":"刘基","text":"绕舍荒池底且，蛰蛙齐候鸣雷社。已知地气上如炊，更觉石泉流若泻。举头玉烛焕阳明，?曷足汗泥悲土苴。半夜条风入绮窗，清晨细雨霏檐瓦。梁间紫燕舞参差，枝上黄莺语悲姹。播形肖貌均有生，感气伤情皪瘖痖。初聆衙衙杂更鼓，渐听嘈嘈成侈哆。犹持坚白较同异，似坐狙丘谈稷下。村童叫噪聋学究，悍妇勃磎喧姊姐。西域胡僧弹般若，齐东老生矜炙濩。逸帆触岸靡蒹葭，醉客骂筵投盏斝。呦咬谁辨骠儿哇，秬砉乍开叟呵。怒牙嚼啮悸罗吞，寤言诘屈惊宜&lt;榼木&gt;。徒夸楚使能詈齐，未让秦巫工诅芋。兜离僸佅纷鏚缕，帝乐虚张洞庭野。虞夔奚暇调笙磬，周瞽曷由分郑雅。旅人怀忧实无寐，遭此强聒胡为者。得非作奸谋蚀月，无奈聚讼腾欢谀。昔闻周公立典教，蝈氏专司鞠灰洒。常疑圣人茂育物，独向微虫少宽假。乃今知其非琐屑，欲问官司乞余灺。凤皇鸑鷟声苦希，白雪阳春和偏寡。蚊蝇蚤虱多于沙，钻咂喑呜纷丑&lt;者鬼&gt;。虾蟆幸不含毒螫，何苦呶号争跁跒。乌鸢逐响蛇听音，宁顾人腹生症瘕。赋诗却笑柳柳州，忍使腥臊辱俎鲊。"}
{"id":"700955","title":"题县八景 金鸡春晓","dynasty":"明","author":"梁养正","text":"金鸡振晓声，奋翮千仞上。华堂春满时，佳景孰来访。开明耀永昼，返照冈之麓。羡君桑榆功，芳名入奏牍。鳞鳞满江头，往来轻一叶。不用杞人忧，壮怀方击楫。谷口路应赊，前山已夕照。樵夫咏而归，风吹入别调。雨过山色增，有如濯青泚。仙心足比洁，俗尘为我洗。"}
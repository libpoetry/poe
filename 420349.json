{"id":"420349","title":"望湘人 忆双红豆簃","dynasty":"近现代","author":"沈轶刘","text":"又江山望外，云树暝边，乱愁飞渡遥浸。短阁仙何，细腰瘦沈。静里相思谁任。去日潮多，故人天远，难寻鱼锦。看海筹添出，桑田比屋，沧海堪枕。长念春城梦罢，叹斜阳过了，独留榕荫。剩花落花开，旧院暮钟凄噤。茶铛论诗，月廊占谶。暗觉南鹃声甚。祝异岁、剥荔西禅，暑后秋风重赁。"}
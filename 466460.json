{"id":"466460","title":"蝶恋花三首","dynasty":"当代","author":"卢青山","text":"满面愁纹当细认，可是当年，洒脱青春影。尚向花丛攀李杏，花应羞与人相并。渺渺西风吹短鬓，心底天间，两两秋相竞。落叶收来砌屋檩，身家只有栖秋分。总觉相逢情缕缕，小苑春浓，吹落梨花雨。一岁因循心沸煮，清欢密约浑无据。两意相仇能尔许，我似水车，汝似轮边水：万遍千回推我去，千回万遍还来住。玉臂长裙悠袅袅，约到黄昏，直到深更悄。隐隐香来疑袖绕，星光细碎如轻笑。又见流萤飞渺渺，飞向林中，尚记当时道。月自清明花自好，双双来照荒芜草。"}
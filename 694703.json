{"id":"694703","title":"悟道吟二首","dynasty":"明","author":"周宪王","text":"慈悲为雨法为航，心是莲华性是香。静里工夫些子力，闲中议论许多长。提携一气通金界，颠倒三车运玉浆。笑把明珠闲玩弄，眉间万丈白毫光。自从悟得真如理，今古空谈善有因。撒手往来还是我，点头问讯属何人。安闲常乐胜中胜，自在频观身外身。大笑西来缘底事，等闲识破便休论。"}
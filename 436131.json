{"id":"436131","title":"余懒日甚不作诗者二年矣閒者二三子以歌咏相乐请题于吾兄遁庵遂以岁月坐成晚命之因事感怀成五章以自遣志之所之不知其言之陋也览者将有取焉 其五","dynasty":"金末元初","author":"段成己","text":"青山如有情，向人呈偃蹇。我本山中人，一出偶忘反。崎岖半天下，始觉居山稳。力极势有回，苦不费推挽。税驾良自兹，千里岂云远。举手谢山灵，应笑归来晚。"}
{"id":"144874","title":"过野人居·閒人无外事","dynasty":"宋代","author":"释文珦","text":"閒人无外事，饭余聊散策。路逢一老公，疑是避秦客。招携过别墅，茅茨翳桑麦。唯闻鸡犬声，了无车马迹。自言入山来，居然长儿息。身将云木亲，志与风尘隔。屋边种桃李，无言花自拆。原上耦耕人，将非是沮溺。遗世乃全真，何为牵物役。从此数相寻，幽期竟难易。"}
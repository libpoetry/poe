{"id":"458677","title":"白鹇","dynasty":"当代","author":"卢青山","text":"白鹇白鹇双白璧，高飞乃在青云隙。一朝落歇人不见，不入卢堂邻野棘。潭风故故趋相访，鸥鹤瞠目乃妒嫉。世客安能张罟诱，霍然振去高枝立。凤皇玄鸟欲与友，冥鸿对之唯嗟息。白鹇白鹇双白璧，我不见之三掷笔。何当翮共吹野马，啸临绝顶横剑击。徘徊捣碎昆仑脊，然后泠然渺天极。"}
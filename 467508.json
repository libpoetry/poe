{"id":"467508","title":"偶感四首","dynasty":"当代","author":"姚佳","text":"独立秋光何所思？萧条万物正伤时。湖山冷淡应明月，一片深心只自知。自知生死似吟虫，春事茫茫花事空。纵到冰消雪解后，再来不是旧春风。春风一度一伤怀，忍听胡僧说劫灰。却似万花零落去，不辞辛苦赴尘埃。尘埃寂寂月微明，偶听舟车一两声。悟得浮生还自笑，输于大化是无情。"}
{"id":"172000","title":"醉乡诗·饮中境界妙四海","dynasty":"宋代","author":"吴可","text":"饮中境界妙四海，楚屈未知风俗淳。陶然席地已忘载，夜缚瓮下初不嗔。逃禅骂坐本真率，时一中之眇万物。纵兵端欲卷愁城，乐贤未始忘欢伯。佳处风光殊可人，好德悬知必有邻。黄花解劝张季鹰，俗妇那识刘伯伦。世间万物败人决，不如常作个中计。"}
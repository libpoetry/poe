{"id":"465074","title":"水调歌头 初上井冈山，步毛泽东原韵","dynasty":"当代","author":"马识途","text":"冒雨赣南去，初上井冈山。蓝天雨后如洗，峻岭尽开颜。近看青山凝翠，忽见奇峰高矗，隐约出云端。雾没黄洋界，衣薄不胜寒。越危栈，下绝谷，离人寰。银瀑直面飞落，点滴入胸间。涤尽心头尘想，忘却人间恩怨，羽化欲登仙。云路多荆棘，何必苦登攀。"}
{"id":"332797","title":"沁园春·寿袁六完都谏","dynasty":"清代","author":"梁清标","text":"列戟门庭，伏蒲夙望，帝里优游。正介眉嘉日，频开笑口，浮觞仙酝，宛转歌喉。暂辍趋朝，从容散帙，且自忘机狎野鸥。盱衡处，把经纶事业，静里搜求。升平乐事清幽。好共倒、金樽秉烛游。就霏霏窗雪，时焚谏草，溶溶卿月，近傍琼楼。蒂拥旌旄，兄依梧影，辉映中朝孰与俦。春无恙，集南皮宾客，谭宴风流。"}
{"id":"1126605","title":"送刘道士之山阴阅藏书四首","dynasty":"宋","author":"章甫","text":"破屋频来叩户，残尊俄惜离群。挥翰他时说我，围棋暇日思君。世事云烟变灭，人生鱼鸟飞沈。古锦空多妙句，朱弦谁是知音。拄杖横肩自如，醯鸡无瓮从渠。著脚千岩万壑，专心琳札青书。羡子孤云野鹤，笑侬枯木寒灰。呵手自题诗送，逢人早寄书来。"}
{"id":"417659","title":"石州慢 咏燕","dynasty":"近现代","author":"俞律","text":"露滴萍轻，烟迷杨瘦，静波新碧。衡门长寄乌衣，宿梦何曾相识。年年梁上，巢圮尘冷春寒，归来快剪东风翼。为我说相思，道光阴轻易。桥北。小楼西畔，挂影栖茵，绿窗岑寂。十里秦淮，阅尽江南花陌。晚来呼伴，一句两句温存，冲香掠雾斜魂湿。也不解闲愁，啄残红飞掷。"}
{"id":"467288","title":"庚寅履端试笔","dynasty":"当代","author":"陈振家","text":"含日夭桃笑碧墀，东风入律又新禧。才翻寅虎开正历，喜接儿孙祝岁辞。放眼闲观山作画，倚楼细听鸟吟诗。佳辰合献试春句，细啜清茶赋竹枝。日车何故猛加油，才度千禧又十秋。变换神州如看剧，抑扬人世似漂舟。远辞花絮空劳梦，欲断蓬根付迅流。投老更无尘杂念，唯将形迹托山丘。"}
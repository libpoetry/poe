{"id":"1154763","title":"句","dynasty":"唐","author":"司空图","text":"忍事敌灾星，物望倾心久。凶渠破胆频。鼎饫和方济，台阶润欲平。夜短猿悲减，风和鹊喜虚。骅骝思故第，鹦鹉失佳人。鲸鲵人海涸，魑魅棘林幽。棋声花院闭，幡影石坛高。地凉清鹤梦，林静肃僧仪。晚妆留拜月，春睡更生香。隔谷见鸡犬，山苗接楚田。人家寒食月，花影午时天。官路好禽声，轩车驻晚程。南楼山最秀，北路邑偏清。多病形容五十三，谁邻借笏趁朝参。十年太华无知己，只得虚中两首诗。看师逸迹两师宜，高适歌行李白诗。"}
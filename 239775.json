{"id":"239775","title":"蕃厘观感琼花","dynasty":"宋代","author":"宋无名","text":"后土祠南裔，坤维婚室家。国封严典礼，宫祀尚褒嘉。不是神灵异，焉能眷迩遐。应须有玉女，到此赏琼葩。丽服从空降，明妆倚日斜。同挥五云扇，共驻七香车。月录羞调粉，风姨罢散花。青童迦绺节，金母屏彤霞。故事唐时盛，佳名数代夸。尘根虽下界，天意在中华。雪襄珑部巧，冰销刻镂瑕。人间惟独尔，地上更何加。万葩殊寥落，群芳避艳邪。玫瑰诚执御，芍药等泥沙。圣运俄惊辍，兵强忽肆拿。外讹难核实，真雁遂真牙。雷雨还惊蛰，潜藏重发牙。帝枝微旧崛，新叶漫荣荂。尤品终芜没，珍不逐水涯。两朝成草莽，九斋杂龙蛇。古殿兰旗暗，残记桂煅賖。警颜愁想像，珠树绝骄奢。寂寞无双誉，徘徊但自嗟。八仙聊免俗，消得实栏遮。"}
{"id":"459067","title":"杜鹃花歌","dynasty":"当代","author":"卢青山","text":"杜鹃花是胭脂水，天实泻之山如洗。桃杏寂落无馀姿，此花独来弥千里。油菜黄自早春时，彼为兄兮此为弟。花光如传接力棒，传之荷莲是晚辈。春光亦如戏台喧，最要压轴殿其尾。照日红艳胜日烈，雨倘来飞染其色；连天巨火烧千山，漫地涔涔泫红液。谁家屋非山间住，绕屋谁家无此物。三月和风尽馀寒，空城空巷无人迹。江之渚兮石之欹，纤手之中鬓之隙。相逢语笑轻如絮，单车首尾尽其赤。洛阳牡丹闻天下，雍容富贵何矫假；此花真是平民花，出门满眼无稍价。十户中人君王笑，花之贵者实可怕。天固无私尽其藏，彼岂曾至山之野。"}
{"id":"566202","title":"正德乙亥官舫载笼锦钱鸡倒挂鸟孔雀通臂黑猴诸禽兽上献记事一首","dynasty":"明","author":"黄省曾","text":"奇兽炎洲远，珍禽天府收。他时露囿乐，今日画船留。携笼烦上将，给食走诸侯。鸾凤徒高举，麒麟不可俦。入朝宜狎象，放苑只亲鸥。万岁应栖翼，三松恐挂猴。文华须寂寞，太液转夷犹。宠极心何似，恩殊身莫酬。周王有台沼，愧尔鹿呦呦。"}
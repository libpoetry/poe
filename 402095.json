{"id":"402095","title":"送臞翁入景宁山中，取简斋“微波喜摇人，久立待其定”二句分韵，得“波”字 其一 “其”字","dynasty":"近现代末当代初","author":"徐震堮","text":"离堂暗风雨，客路纷干戈。翁今负戴去，发兴青林阿。薰风入高柳，菡萏已凌波。惜不数日留，共倾池上荷。文成读书处，飞瀑漱烟萝。回首竹间楼，秀句无人哦。白石聊可煮，紫芝谁当歌。陶公云忘世，慷慨咏荆轲。"}
{"id":"836394","title":"琐窗寒 其二 闻舅氏南山先生讣，次前韵","dynasty":"清末民国初","author":"叶昌炽","text":"一昔人天，渭阳情重，怆然泪下。甥舅齐年，束发同骑竹马。到中年哀乐偏多，养生桐梓忘拱把。最伤心母氏，同怀七子，遂无存者。忆平头笼烛，每短巷相从，辄逾深夜。一廛聊寄，缝腋依然儒雅。何田家一院荆华，临风俄见三株谢。信彭殇自古难齐，水?为陵泻。"}
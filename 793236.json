{"id":"793236","title":"题独立图照","dynasty":"清","author":"陈式金","text":"尔貌庸，尔体腴。尔识暗，尔性拘。一生爱画图，十载事岩区。烽火忽迷途，避地若惊凫。客中有所需，朝朝笔端濡。患难人情殊，丹青滥于竽。远游遁迹纷踟蹰，茅堂芦壁屡徒居。忽闻江乡复一隅，适园无羔草木舒。胡为乎袖手独立犹守愚，岂缘年届爱莲惮驰驱。抑惧憧憧冠盖竞相趋，惟望游氛行息归旧庐。无声胜有声，往还酬酢多欢娱。"}
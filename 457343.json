{"id":"457343","title":"观水云楼旧址分韵得宁字","dynasty":"当代","author":"姚佳","text":"九龙朝阙下青冥，百里溱湖气未宁。水底鳄鱼终匿迹，林中麋鹿两忘形。苍茫万物归何处，造化无言不住停。一道澄光天极起，千秋明镜照沧溟。刹那成劫无量定，远寺蒲牢侧耳听。上界神仙知不弃，东风雨露播惟馨。高楼坐久浑如醉，忽见当空北斗星。"}
{"id":"106938","title":"己亥十一月二十一日长至前一旬书","dynasty":"元代","author":"方回","text":"北极地上三十六度出，南极地下三十六度入。四海之内居中国，不见南极见北极。东生西没一轮日，西没昏黑生白。春分秋分昼夜中，天上地下度数同。地上天少日晷短，子月日南而北返。地上天多日晷长，午月日北而南行。四时成岁岁如此，日南日北而已矣。一百八十度有奇，不过一往一来耳。或谓四游升降殆不然，所以景佑新书删其篇。"}
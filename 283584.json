{"id":"283584","title":"瑞鹤仙·巨川见示放翁生朝社集分韵诗，余亦成此","dynasty":"现代","author":"姚鹓雏","text":"茶山门弟子。比第二名泉，镜湖清弥。诗情澹烟水。叹平生踪迹，干戈云沸。农尘未洗。榜吴艭、峨岷万里。候烽明、大散关头，唤起渡河心事。堪记。淮湄寒雨，乍试英啼，正看天醉。迁延暮齿。收京咏，总虚费。便年年家祭，伤心北望，斜日虞渊自坠。只毫端、吐气如虹，永留故纸。"}
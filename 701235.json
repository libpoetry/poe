{"id":"701235","title":"和水南方恒侄见寄","dynasty":"明","author":"黄公辅","text":"几年湖海历岖欹，每忆园林是坦夷。陇上白云寻旧友，岩头绿树结新知。忘机野老时过访，得趣幽怀喜共披。况有骚人南北阮，可无促膝睹芳仪。风化波流孰砥维，一门节孝好支持。满千积功三千界，望百慈亲七十儿。酌得流霞供鹤发，舞回斑袖映庞眉。商山芝草瑶池月，都任庭除共玩嬉。"}
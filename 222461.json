{"id":"222461","title":"和余方叔题傅材甫筠欲韵","dynasty":"宋代","author":"陈文蔚","text":"一区投老将焉卜，扬雄草玄那可续，何似山中种修竹，白驹皎皎人如玉。山深九夏无炎溽，往来不着市廛足。主人心地一泓渌，调高和寡阳春曲。时闻樵歌起林麓，趺坐道人方闭目。读书万里归妙瞩，等闲莫蹑巢由躅。何妨春酒瓮头熟，便约幽人来卜贡。伯夷清风千载肃，堪笑荒凉旧金谷。"}
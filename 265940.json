{"id":"265940","title":"怀书呆子·爱我壁上诗","dynasty":"现代","author":"王宸居","text":"爱我壁上诗，和我壁上韵。淋漓数百言，句秀字亦劲。怪我不署名，渠亦不留姓。款曰书呆子，空留鸿爪印。自云性迂拙，诗书为性命。酷好山水游，所至必题咏。想见其生平，殆与我同病。意外得知音，弥使我增兴。此生倘相逢，刎颈结廉蔺。此生惜不逢，神交契心性。"}
{"id":"490411","title":"仲春望日予为社主诸公有不赴者是日无诗且散去雨中闷怀因取杜句继以唐宋人句集诗九律各志所感奉寄诗皆人所习闻者姓名故不列载萝石隐翁时在禹穴 其二 石门秀师","dynasty":"明","author":"朱朴","text":"山僧独在山中老，来往风尘共白头。关塞极天惟鸟道，石门斜日到林丘。花枝满院空啼鸟，夜思千重恋旧游。棋局动随幽涧竹，微躯此外复何求。"}
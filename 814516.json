{"id":"814516","title":"丁酉九日泊舟烟台寄鹤亭二首","dynasty":"清","author":"林旭","text":"别君若翌日，登舟作重九。万里好家山，翩然得我友。主人掩户出，巨盗窥所有。已去俄复来，居心疑不厚。莫谓国无人，一旦落君手。落叶未足悲，睹寒情一至。孰云东邻女，不下阮生泪。此意旋自隐，妄谓止礼义。不图扬其波，乃使惭无地。泥犁诚对簿，君亦无所利。"}
{"id":"1129729","title":"偈颂五首","dynasty":"宋","author":"释亮","text":"八十老婆心已灰，强颜抹粉与涂蚽。自知潦倒无羞耻，遇兴何妨舞一回。柳缘花红春鸟啼，明明祖意报君知。个中直下知端的，已落吾家第二机。参学事，绝商量，急著眼，快承当，处处无非安乐乡。阿呵呵，好快活，万两黄金也消得。狂风暴雨轰霹坜，满庭撼动花狼籍。红红白白已周遮，何劳饭袋重拈出。金风起，树叶落，体露堂堂活鱍鱍。报君知，快领略。回头转脑拟思量，错认笊篱作木杓。"}
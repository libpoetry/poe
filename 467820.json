{"id":"467820","title":"临江仙 临流","dynasty":"当代","author":"黄绮","text":"一面青山为故友，相逢尽诉离情。低回作答送泉声。波平如草野，舟小见蠕行。为问江头人在否，数峰依旧青青。斜阳梦冷伴长征。杨花春漠漠，浅雾护啼莺。明月昨宵来唤我，问渠那得知名。琼楼玉女太轻盈。花开春不老，歌罢夜含情。醉卧象床浑未觉，银罗素被如冰。千帆催渡记归程。日烘山色舞，风染水波腥。"}
{"id":"102373","title":"颍州西斋·树头啄木常疑客","dynasty":"宋代","author":"苏轼","text":"树头啄木常疑客，客去而瞋定不然。脱辖已应生井沫，解衣聊复起庖烟。平生诗酒真相污，此去文书恐独贤。早晚西湖映华发，小舟翻动水中天。寂寞东京月旦州，德星无复缀珠旒。莫嗟平舆空神物，尚有西斋接胜流。春梦屡寻湖十顷，家书新报橘千头。雪堂亦有思归曲，为谢平生马少游。"}
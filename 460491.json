{"id":"460491","title":"沁园春","dynasty":"当代","author":"卢青山","text":"我所生兮，羿剑蛇颓，洞庭乐张。看伊谁局蹐，漉巾以饮，矧余侘傺，披发而狂。古莫能追，时不堪惜，咄汝青衫落叶黄。狂且住，曷横眸四顾，却曲迷阳。迷阳无遏吾行，我小谪而已非恒长。尽交亲跋扈，人人屠狗，梦魂骀荡，夜夜骑羊。献山鬼篇，进齐物论，庄奴屈跪罗吾旁。秋窗外，有相怜明月，万古清光。"}
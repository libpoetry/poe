{"id":"246110","title":"厦门中山路多雨廊骑楼南宁水街亦同","dynasty":"现代","author":"王引","text":"我生陶朱徒，南北随雁徙。一朝过君乡，树木凭君指。木瓜如婴儿，扁桃如鸡子。瓜桃辨未及，水街刻字纸。朱颜映红幅，相看两旖旎。彼时感嘉实，谁复言涩李。岂意邕江潮，连涨三千里。使我萍梗身，长隔长江尾。翘首唯梦寐，明年恐荆杞。今步中山路，闽南街如水。方怪雨廊同，已自笑露齿。遥想伫街头，累累枝交抵。行人见亦笑，先生梦游耳。梦中笑何为？当街逢故你！"}
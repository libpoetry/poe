{"id":"458396","title":"饮中作蜈支洲岛日观岩","dynasty":"当代","author":"卢青山","text":"撮尔之洲蜈支岛，指弹可去不可找。奇兀竟有日观岩，如天下俯人寰渺。先生振衣生长风，波涛四面围相攻。磐磐古石截嵩华，冲波弱若蜷瓢虫。上视白云摇曳掠我发，前视海天之界手可抹。其间隐约蟠苍龙，长胡怒角向我立。似欲载我汗漫游，六合九垓靡不及。小笑谢龙揖我手，此境吾心岿早有。但思归去觅茅茨，茨中石案陈杯酒。"}
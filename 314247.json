{"id":"314247","title":"贺新郎·仆本狂生耳","dynasty":"清代","author":"高士奇","text":"仆本狂生耳，叹孤踪、东南西北，形骸憔悴。自笑胸中何所慕，鹿鹿马蹄车轨，空送尽、年华似水。三十无成身渐老，岂吾生潦倒真如此。磨灭却，五陵气。夜来细数从前事。记当时、兰舟画楫。山川清美。谁遣匆匆轻作别，到底而今翻悔。只落得，悲歌燕市。破浪乘风终有愿，且鹴裘、贯酒私相慰。白日落，朔风起。"}
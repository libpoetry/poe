{"id":"350090","title":"玉京谣·寄题仲可亡女新华画帧","dynasty":"清代","author":"程颂万","text":"避世婵娟子，小住吴根，一度桑尘幻。瘗恨年徂，娥碑芬卷凄惋。仿北体书，拨钗痕画，没骨笔花惊换。湘栊远生香，更寄晶奁斑管。编摩老子羁怀砚。北楼偏怆，旧闺艺苑。擎掌谁练，珠抛寻向蛾茧。赋别魂、才替江淹。泪墨共寒淞流，潸图莫卷。拚媵几行愁篆。"}
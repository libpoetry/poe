{"id":"466533","title":"双调忆江南三首","dynasty":"当代","author":"江南雨","text":"江南道，晴翠接瑶山。岸柳丝丝云鬓侧，伞花朵朵镜波前。同此一方天。从别后，往事忆中删。新露乍疑三月雨，弱风偏带五湖烟。人自倚栏杆。江南夜，细雨耳边轻。吹梦柳风千万缕，散愁莺笛两三声。沉醉到天明。思往事，寥落对孤檠。似水烟光容易失，迷人花月悔曾经。幽恨总无凭。江南忆，人在木兰舟。烟水迷离摇浅醉，眉山依约荡轻柔。风露下双鸥。伤聚散，魂梦几经秋。倚槛最宜三月暮，吹箫直到五更头。那得更重游。"}
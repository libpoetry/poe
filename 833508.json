{"id":"833508","title":"飞雪满群山 至日早起，登北台看雪","dynasty":"清末民国初","author":"樊增祥","text":"绛鹤晨严，红麟朝爇，玉楼高不胜寒。荔香欲动，梨花方酽，凤城约略春还。北台双马耳，隔银海、凭高试看。汉宫卅六，飞琼弄玉，犹是在人间。浑不似、唐家平蔡日，又雾沈蛮峤，冰合鲸川。洛阳城里，蓬门如水，何人唤起袁安。且斟千日酒，为桥北、梅花破颜。夜来须记，瑶台月在群玉山。"}
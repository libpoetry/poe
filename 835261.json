{"id":"835261","title":"金缕曲 寄远","dynasty":"清末民国初","author":"沈曾植","text":"两地同凄望。碧沈沈、夜天如水，泪丝风飏。沧海飘零同命鸟，三匝南枝谁向。剩促柱、危弦孤唱。梦里风沙迷马迹，料平生、未识金微状。缚裤褶，会相访。羁魂?逐飙轮荡。尽看取聚蚊幻阵，挂蛇疑象。零落沾衣琼宇晓，北落南河辉朗。报凤翥、鸾翔催上。第一春风眉黛影，甚新来、蹙损天人相。荷镜暗，柳丝漾。"}
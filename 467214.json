{"id":"467214","title":"晏坐信笔二首","dynasty":"当代","author":"陈振家","text":"孤根悬绕托岩屏，寸土得生真福庭。未敢恃才轻命数，岂将俗理诘苍冥。溪山久处有清气，人事多争损性灵。自落天涯无挂碍，吟魂欲共远峰青。峻峰高共鸟飞齐，浓翠翻波人自迷。长壑幽深云霭霭，短岗静寂草萋萋。久无诳语吹尘耳，何必忧时叹凤兮。终日采樵还放牧，青山啸遍下清溪。"}
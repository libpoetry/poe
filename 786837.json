{"id":"786837","title":"骊龙","dynasty":"清","author":"牛焘","text":"蛰龙一睡五百秋，呼吸潮汐恣鼾齁。陵谷升沉几千徙，海底长夜闭灵湫。鲸鲵鲛鳄不敢樱，波沉浪寂风雨愁。醒来电眦矢乌免，鳞甲苯尊荆棘稠。人间此诀传秘密，图南得之华胥游。潜显起伏自有时，怀宝迷罔乃招尤。鲲鹏搏击尔弗知，明珠领下被人偷。明珠一去不复收，但见蟠泥修尾鳅。"}
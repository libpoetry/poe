{"id":"1107707","title":"昌言有咏石发诗三章模写精楷殆难复加仆虽未睹兹物而已若识之久者辄复强为三诗以继其后非敢庶几肩差适足为前诗之舆台耳","dynasty":"宋","author":"司马光","text":"万古风涛浸石岩，老苔垂足细䰐鬖。传闻海底珠无数，何事从来散不簪。金阙银城仙客居，欲传消息问麻姑。蓬莱无物堪为信，剪寄苍龙一握须。琅菜来从若木边，非膏非沐绿宛延。玉盘委积羞佳客，不是陶家无馔钱。"}
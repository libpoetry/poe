{"id":"466223","title":"六月十二夜梦甲起作。头日甲廿二生日也","dynasty":"当代","author":"卢青山","text":"沧海桑田留不住，桃阴子结底堪哀。多情却笑西窗月，犹照冰魂入梦来。桃花细雨旧萦魂，金鹗谁家不绿阴。留得相交孤树在，年年遥酹一杯春。洞庭湖畔草青青，远水低鸥过白云。日暮佩环敲玉玦，梦归珠落看檐铃。小烛排星廿一根，当时曾约祝生辰。梦边相对依稀是，隔年双鬓尚青青。"}
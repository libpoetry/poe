{"id":"466864","title":"春日游曲江步少陵原韵","dynasty":"当代","author":"李映斌","text":"夹岸花攒骀荡春，水光万顷更骄人。谐时莫问谁追古，抱渴聊凭酒润唇。久慕风骚寻胜迹，何堪圃苑失祥麟。逡巡遥忆长安道，江畔当年酩酊身。曼妙新姿旧羽衣，华章绣綵一时归。千秋水逝吟踪远，万里云高鸿影稀。绮梦犹存与谁续，纤歌如幻绕城飞。凭他道尽风流韵，奈有孤怀不愿违。"}
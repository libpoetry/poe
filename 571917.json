{"id":"571917","title":"梦子髯","dynasty":"明","author":"袁宏道","text":"渺渺山行路，青石荷盘盘。男儿念同袍，诀绝伤肺肝。同袍入我梦，展转忽无端。欲言不能陈，俛首但长叹。踏雪穿松径，长笑倚朱栏。四顾无僮仆，云气黑漫漫。挥手辞我去，突发无巾冠。出门三两大，当道吠君还。前日送君行，君言举体酸。今宵梦若此，得无小未安。觉来三叹息，举首泪阑干。"}
{"id":"466403","title":"蝶恋花二首","dynasty":"当代","author":"卢青山","text":"月也无声山也静，不似人间，恰是人间景。小杪寒乌栖不稳，一天露葬雏萤影。是处人家秋浸浸，笑起频箫，永夜消兰烬。我亦人间长住定，敲门去问青春信。槲叶风微江月晕，柳下深丛，小露低枝揾。一尺天宽谁肯认，青山相对清清忖。也有平生休自问，醉了迷糊，不醉言非信。坐久帘栊真不忍，情怀一片风敲定。"}
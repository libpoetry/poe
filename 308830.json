{"id":"308830","title":"高阳台·寒竹，和频伽韵","dynasty":"现代","author":"赵熙","text":"清节争春，虚心领雪，美人翠袖天寒。万绿凋年，亭亭四照明玕。穷阴不结孤生伴，孰花予芳岁今阑。拗孤山。梅外斜枝，红片花残。情知正则幽篁命，奈见天无路，石冷苔乾。泪点潇湘，露华滴滴铜盘。拳枝忍读宣和画，纥干山寒雀争喧。锦绷斑。将尾捎云，谁作龙看。"}
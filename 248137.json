{"id":"248137","title":"古风·灯下有娇女","dynasty":"现代","author":"江南雨","text":"灯下有娇女，攻书夜渐深。妙目双眉蹙，一蹙一牵心。忆昔初临世，检字作淩寒。寻常寄厚望，踌躇颇费难。满岁知没字，摊手眼前开。少小诵诗书，声声动我怀。倏尔入学馆，稚子不知愁。双肩书本重，一路展歌喉。转眼十一年，尚思襁褓间。贺岁约同道，此意何拳拳。回头视娇女，酣然已梦中。梦中生笑靥，漾漾如春风。"}
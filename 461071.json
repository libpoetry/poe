{"id":"461071","title":"水龙吟 舟中望阕","dynasty":"当代","author":"汪洋","text":"伏城暗雨飞来，柔条竞向风前折。轻烟漾瓦，江船抛浪，星萍执别。锈染危栏，孤灯罩我，冷愁如铁。梦拿云千里，醒时还见，明镜里、馀萧瑟。不信壮怀空设。怕衿前、洞箫吹裂。苍山一壁，断云千缕，秋声呜咽。见说青衫，依然江海，鬓毛偷雪。望高城迭阁，市喧如昼，有光明灭。"}
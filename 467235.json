{"id":"467235","title":"闲坐偶就二首","dynasty":"当代","author":"陈振家","text":"寄迹深山尘外居，人生忧喜自乘除。无劳喂养禽千种，不费栽培花一庐。接遇未须防腹剑，相逢尽是荷肩锄。苟能适意心恒足，忙去牧牛闲读书。抚时感事向谁伸，自信从容看世尘。臭力百斤空负我，良心一颗尚留身。固知牛后难成事，岂肯马前求作人。灾难能教观念改，买山足隐更堪珍。"}
{"id":"447213","title":"醉歌","dynasty":"当代","author":"陈仁德","text":"割牛若用杀鸡刀，遂令牛刀铁渐消。采木只向门前找，可怜大树山中凋。茫茫千古同一叹，黄钟为贱瓦釜骄。君不见屈平当年遭放逐，拊膺呼天赋离骚。又不见宣公空怀报国志，荒江野洞一身遥。志士仁人何寂寞，竖子成名尽英豪。徒令荆人长抱恨，怀中圭壁无人邀。但使伯乐当道泣，骥服盐车声萧萧。雷焕自怜剑气隐，蔡邕独惜琴尾焦。吁嗟乎，昭王去后两千载，不复黄金古台高。可堪回首四海正欢唱，风流人物数今朝。"}
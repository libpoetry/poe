{"id":"916575","title":"齐天乐 其一 和周美成韵","dynasty":"宋","author":"杨无咎","text":"后堂芳树阴阴见。疏蝉又还催晚。燕守朱门，萤粘翠幕，纹蜡啼红慵剪。纱帏半卷。记云亸瑶山，粉融珍簟。睡起援毫，戏题新句谩盈卷。睽离鳞雁顿阻，似闻频念我，愁绪无限。瑞鸭香销，铜壶漏永，谁惜无眠展转。蓬山恨远。想月好风清，酒登琴荐。一曲高歌，为谁眉黛敛。"}
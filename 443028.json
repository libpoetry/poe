{"id":"443028","title":"水龙吟——寄北京王成纲先生","dynasty":"当代","author":"陈振家","text":"消沉半纪骚林，春枝又逐春风舞。攀松萝茑，随风芦絮，芝兰几许？不解兴观，未谙群怨，万流纷注。恨陈规束脰，唐音碍足，舍镣铐！随君去？放眼尧封诗绪：看骊龙，弄珠吞吐。昆山片玉，千秋淘洗，其形实赋。纵易元清，旧瓶新酒，心然身武。把中华异宝，悉心研炼，共先生铸。"}
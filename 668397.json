{"id":"668397","title":"剑守南宁李君璧与余雅不相识比以仁和教谕校文南畿颇有意于浅薄格于异经不果荐甲戌自杭赴蜀道出吴门邂逅及此因赋赠二诗 其一","dynasty":"明","author":"文徵明","text":"木落柴门辙迹荒，使君五马自钱塘。虚名羞问吴枫冷，往事空怜古战场。邂逅扁舟江郭晚，苍茫离思蜀山长。慇勤相劝劳相忆，手结青兰杂佩香。"}
{"id":"82147","title":"太息·关辅堂堂堕虏尘","dynasty":"宋代","author":"陆游","text":"关辅堂堂堕虏尘，渭城杜曲又逢春。安知今日新丰市，不有悠然独酌人？太液黄鹄歌汉始元元年春二月，黄鹄下建章宫太池中。公卿上寿，赐诸王列侯宗室金钱。予夜读汉书，追作歌一首。建章宫里春风寒，太液水生池面宽。中人驰奏黄鹄下，龙旗豹尾临池看。芹香藻暖鹄得意，左右从官呼万岁；须臾传诏宴公卿，驩声如雷动天地。时平宫省游乐多，黄鹄刷羽涵恩波。小臣珥笔龙墀下，愿继前朝天马歌。"}
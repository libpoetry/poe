{"id":"671674","title":"连拔白髭数茎览镜有作","dynasty":"明","author":"凌义渠","text":"积尘而有身，身为尘所隔。相驱故相苦，茫茫日煎迫。随身小照子，出入巾笥侧。听汝告其诚，为我通颜色。有泉竭自中，津津不知歇。有盌触手碎，英英护其缺。全力敌光阴，输此寸茎白。黑白变化间，白多岂胜摘。一叶落知秋，风林坐萧摵。气候命之然，不霜焉可得。"}
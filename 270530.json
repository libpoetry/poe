{"id":"270530","title":"念奴娇·马嵬坡上","dynasty":"现代","author":"吴寿彭","text":"春光正好，凭三郎、羯鼓杏花催拆。列国衣冠朝衮冕，功业旷前后绝。按舞霓裳，兴庆池北，解语真尤物。长安盛事，丽人杜老能说。警起渔阳角吹，胡骑南牧，尘蔽关山月。簇仗翠华西入蜀，阁道霖铃哀彻。自是君王，天纵圣武，此地与咽别。莫须追问，越娃何予吴灭。"}
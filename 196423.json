{"id":"196423","title":"茶荔谣·阳春播一气","dynasty":"宋代","author":"熊禾","text":"阳春播一气，着处成芳菲。闽地本荒落，山川亦何奇。赢刘始为郡，望秩暨武夷。通仕良鲜少，贡入还稀微。晚唐得常公，文化今有遗。国初归职方，况复兵革稀，圣化溥涵育，生生浩无涯。昭陵锐图治，四夷息鞭笞。峨峨四谏官，日晏犹彤墀。君谟起南服，感知无不为。芹曝犹欲献，茶贡讵非宜。草木贵多识，荔谱何伤而。岂意成滥觞，岁献妨耕犁。当年东坡老，作诗叹荔枝。诗语似成谶，采茶武夷溪。民力固甚惫，卉木且具腓。士人作是事，兴言痛心脾。闽溪何澍湃，闽山何嵚{上山下欹}。彼一草木秀，不惮勤航梯。昌黎感二鸟，世道矧益漓。我思全盛际，贤书连驲驰。公卿项背望，仄席须谋惟。十家九诗书，三年下芝泥。宣靖名节著，炎绍勋业资。乾淳道学称，人物世有之。大雅日以丧，迂阔有旺歇，回斡应何迟。百卉岁发荣，英杰生无时。风气谅有开，久矣斯的疲。武夷大隐山，自有百世师。来哲倘可俟，拳拳留此诗。"}
{"id":"423310","title":"消夏杂诗 其三","dynasty":"近现代","author":"李洸","text":"寝迹混蓬蒿，岁月背人去。穷巷谁过我，茫茫即前路。何不事干谒，恐或乖出处。瘏马讵不前，枯鱼宁失所。岂为稻梁谋，直以亲老故。立身当磨砺，以此敌劳苦。不见朱门客，进退易失据。所以荣辱乘，不辞屠狗伍。我志苟求伸，道本有宗主。默然念来者，清泠忘酷暑。"}
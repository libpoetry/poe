{"id":"1122270","title":"句","dynasty":"宋","author":"姚孝锡","text":"节物先后南北异，人情冷暖古今同。红缬退风花著子，绿针浮水稻抽秧。久客交情谙冷暖，衰年病骨识阴晴。烟染绿丝迷别浦，雨催红糁缀长条。愁边日晷偏疑短，梦里江乡未当归。盘无兼味惭留客，梦厌多岐不到乡。酒敌馀威翻索莫，诗含幽思倍清新。岸涨鱼吹沫，山空石转雷。舞风初学絮，带雨不成花。谷虚繁地籁，境寂散天香。云生古木千章秀，山抱晴川一掌平。诗忙疏酒盏，俸薄减厨烟。玄晏暮年常抱病，子山终日苦思归。"}
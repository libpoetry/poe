{"id":"625710","title":"答蔡兔生","dynasty":"明","author":"谢元汴","text":"燔埋祭天地，山川为之饱。弓矢救日月，星辰为之皛。山佞而水奸，坐令天地夭。星逆而辰谗，坐令日月绞。国步信步难，踧踖叹周道。凡为臣有罪，何但责宵小。劫烧纷六幂，石鲸荡昆沼。王良策跅?，玄戈绣髦昴。腰无鱼肠剑，空言试三表。湛卢去为水，萧槭田横岛。蹈海海水飞，登山山木槁。老作熊豕侣，奇书恣猎讨，诽俊与疑杰。庸态争环巧，展也值乱流。蕊佩独矫矫，何必要离冢。但想君霜抱，何必首阳侧。但读君诗草，笔补天无痕。万物于焉肇，瓦棺篆鼎状。怪兀咍众兆，君臣为寇雠。朋友一丝渺，吐肝以事人，人曰中不好。松柏不仕木，兄篁而弟䕩。旌君以介石，君其良自宝。"}
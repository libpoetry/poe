{"id":"697871","title":"登九天阁制步虚词","dynasty":"明","author":"胡奎","text":"龙汉还荡荡，琼宫郁峨峨。九气结灵篆，千月印明河。穆穆渝妙容，飘飘登大罗。仙人绿云中，缥缈回空歌。逍遥永无极，旸谷驻羲和。玉虚启真境，宝阁凌丹穹。曜灵洞八窗，空响振回风。绛节飘飖下，玄房曲密通。中有古仙人，黄公与赤松。飞霞为之佩，下上随云龙。"}
{"id":"467498","title":"碰壁兄之杭，明庐师金溪山庄宴请已三日","dynasty":"当代","author":"姚佳","text":"忆昔联珠诗百篇，慨今南国别经年。风生玉桂香依旧，雁过金溪声飒然。几笔青山随水卧，一床明月拥秋眠。不妨招取罗浮梦，来委心形落酒边。巨壑垂青仗化工，景行行止与天通。瑞烟入座千香结，皓月登楼一色空。物外真游神有待，世间旧隐福攸同。浮生且向壶中住，岭上从他落帽风。"}
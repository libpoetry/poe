{"id":"557918","title":"至京口驿忆壬辰岁过此与三儿弘至剃头作此示之","dynasty":"明","author":"张弼","text":"昔年京口驿停舟，唤取镊工薙尔头。今日归来巳冠矣，眼中岁月如奔流。南去北来吾老矣，旧业诗书付诸子。尔兄巳著青云鞭，接趐腾飞今在尔。今在尔将奈何岂，止一经期决科尔。祖爱尔有遗诲作，人当如孔明小范辈，特立乾坤庶无愧。"}
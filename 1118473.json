{"id":"1118473","title":"纵笔四首","dynasty":"宋","author":"陆游","text":"胸中略无一点事，眼底常展数行书。半饥半饱便可尔，衣食何须求有馀。小儿读书耕且养，老夫入朝仕易农。明春史成许归去，父子相逐歌年丰。昼倦夜常成美睡，病多老却未全衰。归从册府犹披卷，了却官书更赋诗。坊远不闻宫漏声，三茅钟残窗欲明。山童睡熟呼不应，添水拂书翁自行。"}
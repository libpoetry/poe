{"id":"604992","title":"新都孙子真别三十馀年越三千馀里以诗见访小园为作园公小像虽惭土木形骸殊有山林风气投辖半月辄为宝安邓观察玄度迎去幸语观察德机慎勿遽杜面孔不妨相向也因用子真来韵赋而赠之","dynasty":"明","author":"张萱","text":"相寻路涉三千远，忆别年经三十馀。下榻为邀图㹀笔，投琼惟有换鹅书。一帆秋水缘何事，数两芒鞋却自如。去貌邻仙台上主，紫芝眉宇碧霞裾。"}
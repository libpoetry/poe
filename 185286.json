{"id":"185286","title":"题程子弃少监家藏二诗遗墨","dynasty":"宋代","author":"陆文圭","text":"教子惟欲谄，嫁女惟欲官。床屏触头乃翁怒，文书术袖媒姥谩。凝人一笑可绝倒，古训相傅良独难。大夫有愧程监家，上谷敢望元遗山。易箦微言尚典刑，出门别语重丁宁。子无台装与宝剑，女无绣褥与金屏。各赠骊珠五十六，藏在肮腑为深铭。梓乔俯仰俱莫用，冰玉清润尤相形。水衡使者直而湿，遗山宅相监察孙。神身务学承先志，务世傅家示格言。正大去今八十年，流风遗俗猁有存。谁能题诗墓柏下，使两仙翁起九泉。"}
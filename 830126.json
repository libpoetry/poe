{"id":"830126","title":"夜宿沙河","dynasty":"清末民国初","author":"康有为","text":"几年尘土长安道，往昔青衫化缁素。长安道号软红尘，冠盖辐集卫霍门。热官飞车豪侠马，青丝紫鞍双关下。先生尘土满征衣，借问适从何处归。晓起看山西陵去，百里大堤烟柳路。北风忽作捲沙飞，眯人双目不知处。沙河荒城带落日，悬车束马入土室。华云净洗流素月，千里驼铃动萧瑟。群卧土锉无人语，独立长桥倚天北。祗愁明朝霜冷山，石滑马足蹇缩人面栗。"}
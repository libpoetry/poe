{"id":"891553","title":"缘识 其十七","dynasty":"宋","author":"赵炅","text":"君恩重，人心重，未知各各将何用。思量二事一般情，贤愚忧乐皆相踵。大道不见是非心，名利嚣尘如幻梦。朕缘寡昧愧周旋，未信鸦巢鸡生凤。此理言浅究深言，意马能调袪恣纵。荆棘太贱任从荒，粟麦本体随他种。凡夫岂料自家身，开眼如盲堪笑弄。季于乱世遇时平，掌握纵横谁纪颂。善念入无边，恶也不知痛。"}
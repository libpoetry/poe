{"id":"450058","title":"云冈石窟","dynasty":"当代","author":"崔荣江","text":"数游云冈石窟，但见荒山秃岭，衰草斑驳，布若疥癣。鲜有树荫，不盈半亩。虽千窟佛尊，万般变化。北魏风韵遗存。终缺水色山光，未免留憾。多年未见颜改，每每嘘嘘以叹。平城西廿里，硉矹山成势。未显岳崔嵬，苍天亦有赐。武周石多坚，百窟凿为寺。万佛坐莲花，须弥皆囿此。天工开巧物，应到兹山止。昙曜始五窟，十年方砥砺。续开千佛面，费尽石工计。每佛并西来，但看个迥异。金刚睁怒目，我佛拈兰指。贝叶释空禅，飞天舞旖旎。人置若佛国，便忘诸俗事。入窟悟空明，出窟复俗地。指点诟山陬，实属不毛地。衰茅细似针。颓树瘦如臂。有涧绕丘山，无缘濯清泚。若凭饮胡马，胡马犹渴死。最恐廿四风，每吹沙便起。沙飞利似刀，沙覆厚如被。许假吹经年，丘山当可瘗。莫讥草木身，岁岁嘘狼狈。唯有窟深幽，石坚为壁垒。雨风何飒飒，无碍佛轻寐。佛梦若有知，应滴悯人泪。广野植菩提，八方著青翠。净瓶挥一滴，化作瀺灂水。善水润武周，武周生红紫。平城春浩荡，游人焉吝喜？无奈佛无听，枉坠齐肩耳。纵有紫金身，算来皆傀儡。堪怜拜佛心，万古成儿戏。佛亦为我凿，何必托神鬼。佛法既我心，江山自可易。植林掩荒石，引水濡北魏。锦绣织初成，傲与佛前说。"}
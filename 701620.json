{"id":"701620","title":"杨相国送酒金山寺泛舟大江登妙高台五云朝阳二阁吞海亭饮中冷泉二首","dynasty":"明","author":"黄省曾","text":"绝岛浮莲宇，明江涌化城。龙回银浪转，鳌戴碧山行。南北舟樯带，东西日月萦。中泠流玉髓，宛似汲蓬瀛。一片回波石，何年梵刹开。江流万古去，涛带六州来。释子呼鼋起，山人指雁回。洪澜须不作，荀羡在高台。"}
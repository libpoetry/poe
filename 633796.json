{"id":"633796","title":"甲寅春二月与蜜在慧均四藏自显超汉铁关洞开瓶出法敌不息漪文始十靖一挂云诸子从燕台南归取道泰安登岱岳所经胜槩矢口咏歌共得五言近体十二章以志一时 其六 七十二君封禅辇路","dynasty":"明","author":"释今无","text":"电划青徐小，烟浮洙泗低。虞巡标石纪，秦树听猿啼。辇路埋金匣，新情鍊木鸡。几多兴慨意，不敢漫留题。"}
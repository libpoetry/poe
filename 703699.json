{"id":"703699","title":"答张文学二首","dynasty":"明","author":"释函是","text":"閒名久谢掩青山，独足峰头指顾间。正讶马蹄喧石磴，忽闻鸟语响柴关。故人茂叔能重到，生客敬夫也共攀。流水白云陪色笑，将知尘世有时閒。何劳车马到深山，久绝虚名落世间。文章岂贵洛阳纸，道德空传函谷关。入手明珠争照耀，插天岱岳绝跻攀。从来国士酬知己，不信林泉尽日閒。"}
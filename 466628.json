{"id":"466628","title":"三笑","dynasty":"当代","author":"何永沂","text":"万劫谁能不入魔，送他一朵曼陀罗。刀山剑树飘皇帜，马面牛头唱鬼歌。材不材间且混沌，我存我处费吟哦。中秋学士问宫阙，笑倒天涯春梦婆。灯前开卷史如麻，笑看人间乱坠花。正教居然红有最，春山老矣绿无涯。借真名士一盅酒，配铁观音极品茶。此日尚存头可雪，尚能高处啸烟霞。小楼听雨惜花枝，草长杨垂莺乱飞。总有人知春去处，岂无诗送夕斜时。岭南红豆思佳客，塞上残星拂大旗。得点自由存个性，笑他舍我问其谁。"}
{"id":"453943","title":"羲车推出天改容，震耳疑闻声隆隆。停下胶轮换铁轮，黑头压压码头东","dynasty":"当代","author":"傅义","text":"一簇输去一簇来，势欲压沉蓬莱宫。抖擞精神昂头入，不让娇花嘲我慵。名花堪骄实和易，含笑微睇迎客至。倾城貌对倾城人，两相欢悦无猜忌。更有妙龄好女郎，俏立丛中如并蒂。倩郎摄影却羞郎，岂敢与花相比试。忽忆读书居豫章，三村桃花惹人狂。翩翩裙屐同游赏，高唱新歌桃花江。桃花无语但微笑，轻挽飞霞作艳妆。归来拂尘竞挥笔，转瞬满鬓俱苍苍。昔日容华今何在，海天曾历几番改。天台刘阮不重来，郭靖黄蓉三界外。至今真有老顽童，餐花亦似饕餮态。呼牛呼马应俱应，况相戏谑意非坏。周遭绕遍不曾停，千朵万朵藏吾睛。心犹未餍足将殆，林端忽露一茅亭。花生芝麻芹姜蒜，细擂为茶正欢迎。茶香直欲夺花香，俱有风光各有情。临行搔首频回顾，即欲移家花间住。怨天不语亦不晴，未知晴雨如何度。难想晴与日暄妍，又恐雨来泪如注。漫云轻薄逐水流，流水无情凭谁诉。"}
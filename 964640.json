{"id":"964640","title":"水龙吟 寿郑尉，集郑姓事","dynasty":"宋","author":"祖吴","text":"紫貂南北分荣，有人瑞凤池疏秀。月斧云斤，斫成三绝，辉华星斗。早岁从军，乌戎口伐，奇功立就。更题衡忠义，传家清白，人道外甥似舅。好看五经说后。步蟾宫、桂香盈袖。紫橐持荷，清班布武，履声依旧。回忆刊山，当年垂棒，月明烟袖。隐岩清秀，露玉风金，岁岁祝千秋寿。"}
{"id":"466921","title":"临江仙 为内子雪蕉七十寿作","dynasty":"当代","author":"汪岳尊","text":"煮茗垂帷闲慰藉，围炉情话宵深。几人白首尚如新。劳君残病骨，伴我苦吟身。七十鸯鸳同命鸟，平生甘苦同分。自家甘苦自家论。论甘君逊我，论苦我输君。绕膝诸孙勤教养，又培一代铮铮。晨昏巨细喜躬亲。阶前扫落叶，灯下读新闻。内外欢呼多胜利，迭传捷报缤纷。狂飙静后海洋澄。康强同祝勉，四化乐观成。"}
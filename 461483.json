{"id":"461483","title":"一百八十","dynasty":"当代","author":"添雪斋","text":"一百八十日，旷思不可止。一百八十日，春去秋复始。匆促有生灭，陌上花已委。花委在我怀，隐约馀哀里。抱此残英色，徒思为谁起。长离易相忘，伫迟空自倚。衢路掠一眸，曷见当时子。声息犹在耳，漠然也曾似。再看不觉悲，再看皆无喜。时节惯扬抑，明日亦如是。遥指秋中月，又向天边死。"}
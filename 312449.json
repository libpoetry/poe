{"id":"312449","title":"买陂塘·葵卯冬访东山母校","dynasty":"现代","author":"刘家传","text":"趁轻阴，穿城南北，望中涟水清浅。双舟争渡歌呼裹，波碎浪分如箭。芳洲畔，正倒影摇空，犹有垂杨绾。风光烂熳。爱翠展红渲，林幽径曲，顿忆昔游遍。人间换，瞻仰东山旧院，流风馀韵亲见。书窗我亦依稀认，三十六年飘电。规划远，楼阁起，留云贮月成新苑。重来未晚。赖海宇春融，乡园情切，伫看好花灿。"}
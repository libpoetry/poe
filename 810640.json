{"id":"810640","title":"寄李寄亭丈","dynasty":"清","author":"毛国翰","text":"钟阿蹑屩如何点，藤笈藏经忆沈郎。平世岂无真隐士，深山犹有旧书堂。肯将著作随时俗，独向风尘老醉乡。白发黄冠仍健在，几时相访绿萝庄。角里先生读道经，终年习静旧岩扃。天浮空翠水陂绿，门对寒光风嶂青。蓬户独留求仲径，野人多识子云亭。筦山萝薜遥相忆，春雨濛濛摇洞庭。"}
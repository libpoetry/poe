{"id":"701990","title":"再次韵克温雪假山兼谢留饮","dynasty":"明","author":"傅圭","text":"属尔家僮冻莫号，为山因雪未为劳。上天赐予从来厚，平地功夫积渐高。对赏不须康乐屐，遍题何惜管城毛。昨宵北海开樽处，笑挹琼华泛翠涛。月上都城鸟不号，赋诗行酒漫辞劳。巷多车马宁论僻，山有神仙不在高。耳热冻思溪外石，年来霜入鬓间毛。君家阳羡茶名久，试扫新虞点素涛。"}
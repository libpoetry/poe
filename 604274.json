{"id":"604274","title":"赠曹子野","dynasty":"明","author":"张萱","text":"古人之生皆纪日，即以其日命其名。商人之兴帝天乙，口丁曰甲丙与壬。我生之辰日安在，谈命主日古足徵。史于方册称日者，日官底日以居卿。后世流传作命术，虚中李氏徐子平。维楚有才曹子野，独于刻数得其精。时有十二刻凡几，一刻一分浊与清。贫贱富贵寿与夭，百不失一闻者惊。嗟余□沉混尘垢，凭君沙涤淘清泠。手按甲子六十珠，树花同发殊枯荣。吾□不复为世用，瓮齑未遗心屏营。乐日常少苦常□，力问命答难舌争。刘卢同生年月日，两家羊酒□客并。当时子野幸在门，若为分剖谈官星。西门□宫君试看，丈夫赌命如投琼。脩身以俟求在我，一委于天穫弗耕。"}
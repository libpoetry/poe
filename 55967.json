{"id":"55967","title":"苦热行·闭门却暑暑不去","dynasty":"明代","author":"石珝","text":"闭门却暑暑不去，阑街振箑号狂奴。城头白气勃勃吐，海水汤沸山为垆。藤床桃簟多败绩，竹姬染汗先模糊。群蝇讠凶讠凶昼作市，对食谁能操匕箸。五弦不散虞后风，九阍真折桓公翅。谁言汉皇勤远略，东海西头尚高阁。安得长风驾远游，醉挟冰壶上寥廓。"}
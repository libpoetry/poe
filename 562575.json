{"id":"562575","title":"岁庚午来自金台寓新河有金陵即事之作明年复至因观高槎轩诗不意暗与之合有如剽窃然初实不知也用广其意为杂咏二首云 其二","dynasty":"明","author":"丘浚","text":"父老依稀说六朝，当时伯气巳全销。新亭别泪何须堕，古井妖魂不可招。爪步客帆朝带雨，长干僧艇晚随潮。行人不用誇天堑，南北舆图总属尧。"}
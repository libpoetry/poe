{"id":"558829","title":"朔风谣","dynasty":"明","author":"李贽","text":"南来北去何时了，为利为名无了时。为利为名满世间，南来北去正相宜。朔风三月衣裳单，塞上行人忍涷难。好笑山中观静者，无端绝寒受风寒。谓余为利不知余，谓渠为名岂识渠。非名非利一事无，奔走道路胡为乎。试问长者真良图，我愿与世名利徒，同歌帝力乐康衢。"}
{"id":"1124380","title":"题狄彦哲云溪隐居二首","dynasty":"宋","author":"项安世","text":"闲居郭内似村中，背市临河一径通。案上漆书何世字，墙头碧瓦古时宫。苦遭客子惊鸥鸟，闲在桥边数钓筒。不是庞公怕城府，也来相就作渔翁。江汉兵馀八十秋，后生谁及见前修。开元遗事无人说，正始诸贤何处求。此老尚堪矜式在，吾侪欲为子孙谋。不嗔拱立烦鸡黍，时复敲门系小舟。"}
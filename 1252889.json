{"id":"1252889","title":"洪武戊寅予去官平陆有律诗二章曾录示宋广文至洪武辛巳告放归田里复赓前韵二首仍简宋广文","dynasty":"元末明初","author":"王翰","text":"一别吴山又四年，客途流落几扶颠。诸生专业无多子，同宦居官有几员。感旧听残秋夜雨，思乡吟断夕阳天。有时一付掀髯笑，得失原来是偶然。三年奔走听朝鸡，谁料归来觅旧题。尘暗粉垣诗尚在，雨生苔藓径都迷。天涯远见孤帆小，地底平铺万瓦低。何幸再同三二友，一樽聊为浣愁栖。"}
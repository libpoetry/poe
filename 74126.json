{"id":"74126","title":"六州歌头·题万里江山图","dynasty":"元代","author":"卢挚","text":"诗成雪岭，画里见岷峨。浮锦水，历滟к，灭坡陀。汇江沱。唤醒高唐残梦，动奇思，闻巴唱，观楚舞，邀宋玉，方巫娥。拟赋招魂九辩，空目断云树烟萝。渺湘灵不见，木落洞庭波。抚卷长哦。重摩娑。问南楼月，痴老子，兴不浅，意如何。千载后，多少恨，付渔蓑。醉时歌。日暮天门远，愁欲滴，两青蛾。曾一舸。奇绝处，半经过。万古金焦伟观，鲸鳌背，尽意婆娑。更乘槎欲就，织女看飞梭。直到银河。柳暗三昵一首，乃无名氏词，词谱卷二十六误以为庐作。"}
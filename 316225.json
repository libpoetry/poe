{"id":"316225","title":"金缕曲·出席第四届文代会抒情","dynasty":"现代","author":"钟敬文","text":"万马奔腾际，正秋高枫丹菊紫，蓝空如洗。文界三千英与杰，云集京华胜地。这盛况，古今稀比。回首十年龙汉劫，更教人，胸次交悲喜。争四化，共擎臂。文场往事分明记。溯当年新邦初建，剧崇文艺。大会宏罗南北士，我亦荣参末议。最难忘殷殷策励。今日重来头已白，骋霜蹄，肯让追风骥。看晚景，夕阳丽。"}
{"id":"1123837","title":"寄李舒州","dynasty":"宋","author":"赵蕃","text":"剩欲寄书兼寄诗，病馀殊觉不能支。西山南浦风前恨，皖水灊山天外思。四海旧知宁我识，百年深契舍公谁。自违门第秋重老，华发萧萧异别时。剩欲题诗诗不成，遣人空复附书行。言边讵止寒温事，纸上胡能底里倾。以我向公深有托，知公于我未忘情。扶持未可言门户，老大相看祇弟兄。"}
{"id":"744224","title":"大风过天门山","dynasty":"清","author":"张娄","text":"高峰耸两肩，崭{山绝}不可仰。大江截中流，豁达开天仗。上栖鹰鹘巢，下瞰蛟龙藏。偃风起漩涡，倏忽相摩荡。冯夷亦狡狯，欲与山灵抗。斗险触危矶，排空压巨浪。烟光纷陆离，作势殊万状。艑郎好身手，到此心胆丧。屏息戒勿喧，烧纸邀神贶。疾雷惊一霎，回首失群嶂。同行颜始开，相顾劳无恙。临深古有训，此意胡不广。作诗招征魂，落日闻渔唱。"}
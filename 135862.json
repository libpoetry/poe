{"id":"135862","title":"石州慢·半角庭阴","dynasty":"宋代","author":"章谦亨","text":"半角庭阴，弓月映眉，珠露侵靸。花棚倒挂风枝，低罥鬓唇バ叶。凭肩笑问，甚日罢织流黄，泥人无语吟虫答。灯近悄分携，溜钗钿犀合。一霎。莲丝易折。未稳栖鸳，陡惊弹鸭。几度空阶，宵永笛声孤擫。玉腰烟瘦，□□梨梦香消，醒来凉袖阑干压。不尽度檐云，写间愁千叠。"}
{"id":"471100","title":"和饮酒二十首初夏天气微热方不欲饮偶龚仲和邀看园中新绿出所藏名酒意甚乐之次日捉笔和渊明先生饮酒诗数篇与索一樽独酌会雨窗无事遂尽和其韵（录十五首） 其三","dynasty":"明","author":"唐时升","text":"碌碌徇世务，笑语非中情。贪夫营刀锥，烈士徇声名。生人谁不死，愚者慕长生。何如饮醇酒，宠辱可不惊。岂云合大道，免使块垒成。"}
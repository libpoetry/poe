{"id":"423799","title":"雨淋铃·送春","dynasty":"近现代","author":"王用宾","text":"鹃声悲切。绿沉红暗，暮春时节。天涯芳草无限，生怕是、流光飘忽。料得留春不住，也无语相诀。念此后、荷露枫霜，再见梅开岁华越。惜春我自伤离别。似春风、别我亦呜咽。问春归去何处，花满地、半天云抹。约定明年，莫再良辰美景抛脱。便剩有、千万愁丝，暂借并刀割。"}
{"id":"945873","title":"绮罗香 咏柳外闻蝉三章 其一","dynasty":"宋","author":"陈著","text":"障暑稠阴，梳凉细缕，□□□□□□。露腋玲珑，多少闹中幽趣。断又续、可是无情，□相送、短长亭路。记春风、曾著莺啼，便娇那得袅如许。知音人自暗省，凝睇青云影里，黄昏犹伫。一部笙?，消得翠腰供舞。堪对景、翻入新妆，鬓影低、衬教眉妩。试回头、旧日章台，怕听声咽处。"}
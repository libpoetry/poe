{"id":"458672","title":"龙泉","dynasty":"当代","author":"卢青山","text":"龙泉磨金剑，其光若秋水。举以耀日月，日月隐其美。佩之万里行，将为斫鲸鲤。华亭笑唳鹤，上蔡嘲李子。临渡观沮溺，扣之以相鄙。昔闻岳阳楼，我上波未起。横浑如尺塘，相对何失意。游人俱慝笑，腰中不累赘？况乃斯塘窄，竟不容我洗。怅留忽三载，流舟云溪系。始觉削铁具，今已斑锈比。愿典此物去，以换今日醉；惜此十年心，徘徊正未已。"}
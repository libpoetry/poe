{"id":"920902","title":"有言郡东北荆山下，可以沟畎积水，因与吴正字、王户曹同往相视，以地多乱石，不果。还，游圣女山，山有石室，如墓而无棺椁，或云宋司马桓魋墓。二子有诗次其韵二首 其二","dynasty":"宋","author":"苏轼","text":"茫茫清泗绕孤岑，归路相将得暂临。试著芒鞋穿荦确，更然松炬照幽深。纵令司马能镵石，奈有中郎解摸金。强写苍崖留岁月，他年谁识此时心。"}
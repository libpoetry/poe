{"id":"555539","title":"玉烛新 送沈大参朝贺之京","dynasty":"明","author":"黄仲昭","text":"诗礼传家旧。喜早骋骅骝，康庄驰骤。十年纷署，声华著、简拔旬宣陇右。才转闽藩，旋复承宠恩隆厚。等闲间、金带生花，海国歌諠清书。兹逢圣主龙飞，正玉烛新调，群生咸囿。君函笺奏。朝丹陛、带得天香盈袖。华封祝后。须念及苍生颙候。亟旋旆、收取功名，鹓班重簉。"}
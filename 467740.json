{"id":"467740","title":"巫山一段云六首 点梅妆之一","dynasty":"当代","author":"崔荣江","text":"兰指拈螺钿，菱花照鬓云。乍惊额上有纤纹。急急唤郎君。郎说非花老，应该是睡痕。梅红一点染如春。羞煞镜前人。玉雪融三寸，新红染一枝。春音不比去年迟。合是著妆时。掸拭菱花镜，修裁绿鬓丝。看来明额觉春微。一点俏如梅。欢乐经长久，别离怨有时。斯时犹怕见芳菲。人瘦妒花肥。一去人无信，春来燕已回。泥梁轻啄落尘微。愁重压眉低。溅绿长裙尾，呵红玉掌中。觉来心也起鸣蛩。心底渐春浓。风皱春塘水，烟迷杏眼瞳。缘何情绪乱蓬蓬？君未结心同。付剪鸳鸯字，行云两地书。轮回来世也当初。风雨总相濡。君誓言犹在，君心尚有无？今春消息渐稀疏。底事转踌躇。旧梦差眉短，新愁较发长。身随明月映回廊。春夜试春凉。那岁时堪忆，余年未肯忘。酿成美酒润枯肠。醉里忘离殇。"}
{"id":"459645","title":"元月雪中归作","dynasty":"当代","author":"卢青山","text":"韶华忽已晚，扫地千林空。苍茫天中雪，飘落正无穷。岂其瑶池树，烂漫随灵风？定非蓬莱朵，缤纷暮春丛。窈远不可测，人世事相通。看此惨澹意，安与芳华容。我行飞雪里，心神久迷蒙。旷荡田都获，自问颜先红。唯有揭日历，费却一年功。岁正有循转，明岁与今同；人事茫无主，莫亦效前踪？再涉河非故，哲人语发聋。明年迹尚旧，吾岁奔已匆。怆然更回视，悲感将何从。"}
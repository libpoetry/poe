{"id":"696098","title":"春兴诗卷次韵四首","dynasty":"明","author":"欧阳建","text":"风光此夜与谁同，剔尽银灯照眼红。之子莫辞玄石醉，酒钱已付隔邻翁。投机议论我君同，座上何须一点红。竟夕能为文字饮，似泥谁敢笑仙翁。羊裘两袖拂花庄，肯著人间等辈裳。酒后形骸都不记，却疑今日有严光。东南笑话向梅庄，舞破春风是此裳。酒兴寻常行处遣，人生容易度时光。"}
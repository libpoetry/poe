{"id":"681259","title":"忧旱词","dynasty":"明","author":"李东阳","text":"黄尘赤日无南北，平田见土不见麦。秋麦垂垂尽枯死，春麦虽青不盈咫。秋田种少未种多，田家四顾无妻子。官河水浅舟不行，漕舟不载雨州名。河西钞关坐不税，太仓粳稻何时至。一春无雨过半夏，贫民望雨如望赦。安得一雨如悬河，坐令愁怨成欢歌。我行虽难奈乐何。"}
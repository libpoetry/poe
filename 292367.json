{"id":"292367","title":"龙山会·游惠山荡舟河流用梦窗韵","dynasty":"现代","author":"张仲炘","text":"屧步穿林罅，路转幽深，翠影千岩亚。石床和梦冷，携手处、飞鸟窥人迟下。丛桂著新花，胜红紫、春容淡冶。畅清吟、流泉互答，珠玑碎洒。空惜载酒名园，树老苔荒，蔓经才通马。夕阳容易过，兰枻动、箫管重温秋夜。休问玉山颓，趁佳兴、金尊共泄。况明朝，茱萸香里，征帆又挂。"}
{"id":"744479","title":"入峡书所见 其二","dynasty":"清","author":"洪饴孙","text":"万峰亘巴巫，江势不得展。乾坤腾怒脉，水石声如喘。澜翻气弥盛，阪触流愈转。盘涡方作幻，恶浪何由软。自闻春水生，安行盖云鲜。每逢舳舻下，转瞬分危舛。我新拿舟来，变态今已阐。横波落千丈，江山讶曾筅。尚闻桡人谈，指示气为愞。寒狖不定鸣，惊涛有时卷。"}
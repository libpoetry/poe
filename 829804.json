{"id":"829804","title":"定西番 画鹰","dynasty":"清末近现代初","author":"徐树铮","text":"昨夜羽书消息，胡骑满，俊鹰愁，雁门秋。何日登台呼去，澹烟凉欲流。飞趁马蹄风雪，纵清游。可惜健儿身手，疏玉勒，倦金绦，太逍遥。砂碛斜阳如梦，阵云骄复骄。谁傍雪山围猎，试弓刀。唤起玉关豪杰，开倦眼，盼青云，去从军。如许纵横狐兔，臂鞲缠杀人。依旧极天衰草，向黄昏。"}
{"id":"1131603","title":"次韵刘天常赴郡会有作","dynasty":"宋","author":"廖刚","text":"雨萼烟梢恰半春，九华峰翠绮筵陈。花香暗逐金莲步，烛影潜交玉兔轮。青鸟不传言外意，紫云应识醉中真。鸣珂拥户蓬壶夜，想见愁看撤舞茵。百草千花巧趁春，曲栏幽径总铺陈。舞腰尽欲看回雪，诗匠谁当断斲轮。难把星波浑作事，须知簧语有非真。何如玉镫归来晚，红袖争扶入锦茵。"}
{"id":"467284","title":"同题步和章唐笺先生诗二首","dynasty":"当代","author":"陈振家","text":"过眼烟云不可寻，燕泥纷落莫弹琴。远抛潜志游山去，偶触幽怀倚树吟。垢甚或淘巢父耳，霉多屡抱塞翁心。霜风逆旅一行客，任放无情白发侵。云日相鲜任兴行，夭桃微笑竹风生。鸟啼碧树生幽意，山拂青襟满逸情。岩壑寄怀容陋拙，邦家除弊待贤明。鹭鸥养就萧闲志，岂费心思博薄名。"}
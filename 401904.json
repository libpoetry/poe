{"id":"401904","title":"陪鸾公东来顺小饮并市场散步叠柴韵二首","dynasty":"民国末当代初","author":"聂绀弩","text":"目送群贤上省台，未曾西去且东来。青梅煮酒酸同醋，羊肉涮锅硬似柴。天下苍生失环堵，使君孟德始雄才。座中惟有查初白，敬业高堂不染埃。李杜同登单父台，聂张联袂市场来。才离酒馆包茶叶，遍跑烟摊觅火柴。打仗难如聿明勇，著书更逊溥仪才。仰天大笑天何说，唾地无声地有埃。"}
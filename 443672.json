{"id":"443672","title":"八声甘州 稼轩诞辰八百五十周年祭","dynasty":"当代","author":"熊盛元","text":"记当年青兕渡江来，倚天剑如虹。甚平戎万字，美芹十论，都付悲风？黯淡河山半壁，衰草夕阳红。忍向林泉下，检校苍松！一自松边醉倒，问悠悠千载，谁解深衷？剩鹅湖碧水，依旧凛霜风。渺空烟、幽怀茫远，伴秋霞、万古一飞鸿。淩云笔，倩何人挽，须待英雄。"}
{"id":"415467","title":"题岳鸿武钟馗长卷","dynasty":"近现代","author":"俞律","text":"昨梦钟进士，邂逅于酒肆。把盏对西风，独坐话愁思。南京岳先生，长卷写我美。赞我智勇双，誓欲镇神鬼。世上鬼太多，有生而无死。逐之还复来，倒则自扶起。匆匆历千秋，叹息光阴逝。孰若傍酒缸，醺醺拼一醉。日日黑甜乡，莫问天下事。先生固爱我，把笔有所俟。为我谢先生，而今我老矣。"}
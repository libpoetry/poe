{"id":"467945","title":"次韵老杜江畔独步寻花七首","dynasty":"当代","author":"程滨","text":"春到人间才几日，连天风雨为谁狂？夜深吹得窗棂折，明日落花开满床。谁复行吟到水滨，等閒又负一年春。壮心徒惹而今笑，要作千秋未有人。已非王谢旧时家，衰草中庭三两花。休向阶前栽玉树，愿随春气到天涯。白云不过一炉烟，下视苍生亦可怜。纵使人间易子食，瑶台依旧启华筵。法自西来水自东，人间不复有南风。舜琴已碎弦歌绝，血染遥天一片红。偶值东君幸野蹊，千花百草一时低。灵禽犹忆昆崙主，不为春风恰恰啼。不周山下共工败，争帝祝融仍迫催。洪水滔滔吞九域，谁将生路海中开？"}
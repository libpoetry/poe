{"id":"722783","title":"满庭芳 观女伶演淮阴故事","dynasty":"明末清初","author":"梁清标","text":"绛烛清宵，彩云华馆，蛮腰细舞回风。婵娟忽变，绣袄染猩红。锁甲艳分雪色，兜鍪小、双颊芙蓉。氍毹映，将军红粉，锦伞黛眉同。登坛，当日事，衣冠优孟，写出偏工。叹英雄佳丽，一样飘蓬。飞絮落花旧恨，谁怜取、桃李春秾。乘月夜，衣香人面，莫放酒杯空。河朔才名，传家忠孝，词场共羡阴何。故人纨扇，赠我惠风多。别后停云一载，遥山矗、马服嵯峨。烛花剪，西窗鸡黍，怅望阻滹沱。荆扉，常昼掩，老渔相逐，雨笠烟蓑。任世情翻覆，衮衮颓波。悬想洺醪已熟，高卧处、对酒当歌。拟他日，沧浪携手，长啸踏青萝。三载伤离，一丘甘老，名山近业如何。孤臣再录，惭负主恩多。忽尔惊心投杼，空翘首、双阙嵯峨。春将半，浮踪久滞，乡梦绕滹沱。良朋重念我，齐纨丽句，来自烟蓑。奈萦眸家岫，行矣风波。旧日酒垆客散，燕市里、曾否悲歌。关情处，伊人宛在，残月满青萝。茅屋三间，槐庭一叶，金凤乍入绳床。年年此际，凉思满奚囊。廿载黄梁梦境，一撒手、转眼荒唐。间消受，幽花文蝶，秋水玉簪香。商量。喜计日，东篱绽蕊，紫蟹迎霜。问谁家新酿，早熟先尝。万事休教挂齿，惊魂魄、利锁名缰。登高处，远山萧飒，孤雁度斜阳。细雨才收，浮云乍敛，西风捲雾初晴。香飘桂子，秋草满闲庭。入夜冰轮当午，小楼外、碧巘纵横。微茫里，万家灯火，树色暝烟平。氍毹纷舞袖，红牙按拍，小妇鸣筝。任玉绳低转，客醉沾缨。十载东华旧梦，回首处、心悸神惊。趁佳节，空明如洗，坐待月华生。城绕春流，堤藏萧寺，人家半倚晴溪。轻风暖日，布谷数声啼。一棹船如天上，关情处、岸草萋萋。空回首，故园柳色，烟景望中迷。依稀。想此日，清明近也，桃杏开时。叹嗟砣踪迹，物换星移。举网鲜鳞入手，开笑口、聊醉春卮。酒阑后，斜阳驻马，目断画侨西。绿醑方浓，黄花未谢，后堂深处张筵。歌钟舞袖，轻暖小春天。犹忆尚书曳履，九重识、风度嶷然。归田后，行年七十，步屧若飞仙。翩翩绕膝下，凤毛麟角，璧合珠联。更闲吟新句，小擘蛮笺。客至频开东阁，浑不数、座上三千。趋庭日，折冲樽俎，潭笑息烽烟。霁色迎人，檐花恋客，暇日帘敞前楹。杯浮醽醁，秋满凤凰城。笑听吴歈佐酒，繁丝与、夜气同清。灯儿下、梨花素面，看煞小秦青。轻盈。且漫说，殷勤渭唱，窈窕旗亭。尽烧残绛蜡，炙暖鹅笙。奏彻江东白苎，座中有、杜牧多情。浑消尽，闲愁万斛，瑶瑟忆湘灵。京洛游从，霅溪才子，词源三峡泱泱。清宵过我，洗盏泻寒浆。倒徙英流满座，有人号、枚叔邹阳。披襟处，葵榴交映，暑气散虚堂。谭深频剪烛，孝廉船到，三日留香。更花间兰畹，新句投将。耳后轻风习习，千秋事、把酒商量。中山酝，泠然似水，澹意莫相忘。"}
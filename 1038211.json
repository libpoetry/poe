{"id":"1038211","title":"余前此二纪保釐西郊与判台李少师及洛社诸君游龙门饮伊上有渔者献鳜鱼十数尾因作羹鲙坐客有思鲈之兴余后守魏累请休致久而未遂曾为忆鳜诗寄洛下诸贤今年秋累与诸君饮于东田池上苇间鲙鱼炊香稻以佐酒浩然有江湖之趣因作是诗并录忆鳜诗如左","dynasty":"宋","author":"文彦博","text":"一樽江上思鲈酒，两首伊滨忆鳜诗。今日东田遂前请，香梗绿蚁鲙红丝。"}
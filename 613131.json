{"id":"613131","title":"甄邦圣为兄鸣冤世所同义反坐十年神人共愤既而得释天心见矣廿馀年来家道徐徐而起莫非天祐岁丁丑正月邦圣病笃梦一神披发抚圣背曰义士也为兄报仇赐汝一纪之寿觉而渐愈始知玄帝所赐也岂非天哉足以传矣诗以纪之 其六","dynasty":"明","author":"梁维栋","text":"摆脱蹇途事圃农，神工默运享亨丰。环亭花果千株盛，不是绿黄即白红。"}
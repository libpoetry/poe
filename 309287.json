{"id":"309287","title":"遥天奉翠华引·湖帆属题所藏董美人墓志","dynasty":"现代","author":"赵尊岳","text":"碧笺疏艳尘。掩瑶华晕墨犹春。珠繻影畔，年时谁比腰身。柳阴阴几许，伫凤楼花暖玉精神。妒彻寒鸦，昭阳殿里星辰。青山片霎，换楚宫金剑翠珉①。窥帘旧时蛾月秋老麒麟。落尽棠梨雨，便断瓴残字付奇珍。幽赏毡椎，消摩挲梦冷猊熏。"}
{"id":"667931","title":"府治内礼贤堂落成桐冈君张宴于此以招郡之耆旧予固非其人幸奉杖屦兹九月八日吾辈亦就此供具少展谢私诗曰跻彼公堂称彼兕觥此之谓也乃即席赋诗四章 其四","dynasty":"明","author":"王廷陈","text":"高情报恐后，是日出田家。久拟输芹子，何能待菊花。庖厨依粉堞，巾服映丹霞。款语须分记，明朝向客誇。"}
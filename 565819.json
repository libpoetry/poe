{"id":"565819","title":"送施宗锡归福州一首","dynasty":"明","author":"黄省曾","text":"花移北窗日，竹洒南荣风。双燕语度水，一蝉吟流空。晋安施宜生，别我吴城中。因谈三山秀，问尔长春宫。但云草木繁，巳无台观隆。功名不值一杯水，忽然使我怀庄公。君平昔日于此地，延年秘诀留山翁。飘飘今日拂衣去，亦可岩壑求遗踪。他年我作石，䦵其待之降虎峰。"}
{"id":"145333","title":"深居·深居谢交游","dynasty":"宋代","author":"释文珦","text":"深居谢交游，积叶任埋径。澹然忘所营，为是疏懒性。已达身本虚，宁忧室垂罄。时於泉石间，信意成短咏。于以写吾情，渔樵或相命。一皆用其真，鲁鱼事参订。犹不拘四声，岂复疑八病。难入时人耳，独许山鬼听。生来妄想绝，禅心本清净。断不重出山，此志寔先定。"}
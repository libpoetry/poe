{"id":"520381","title":"予既宿华阴之行台明日有事于西岳灯下勉成三律以叙洁祭之诚谅金天主者有知其必鉴予至意也诗似相祀群僚尚希一和 其二 入庙","dynasty":"明","author":"朱诚泳","text":"叠嶂凌虚紫翠堆，閟宫千古面崔嵬。一帘香雾晴犹合，满地松云昼不开。烜赫威灵昭肸蚃，骈繁神贶■春雷。凡庸竦息恩无极，领得宜男福祉回。"}
{"id":"466876","title":"与孟依依约赋戒台寺牡丹时方暮春花谢殆尽先成三章以寄","dynasty":"当代","author":"李梦唐","text":"山中法雨洗繁华，何似当年帝子家。谁可从容如释子，口持戒律赏名花。梵音国色两宜人，一世相看几度春。但祈众芳心绪好，不耽富贵不忧贫。何事看花到佛前，春风有力破禅关。江郎词笔今萧瑟，尚可从君赋牡丹。"}
{"id":"204666","title":"南部·南部风流志","dynasty":"宋代","author":"黄彦平","text":"南部风流志，东山窈窕容。诗笺元襞彩，史笔近书彤。花月妖时见，闺房美问钟。梦兰宵有证，天蕊露添浓。稍讶钗分髻，还怜镜隐胸。吹箫仪彩凤，遗策驻游龙。会是云间堕，真成月下逢。光风开豆蔻，钿履上芙蓉。湘岸传虚瑟，昆廷学晚钟。坏姿随月满，绮思殢春慵。乱絮飞何远，繁花影自重。红裳明洛浦，白雨湿巫峰。织女期清汉，宜男结绿葺，丹书多避忌，银叶竟怔忪。每遂西瑶宴，长防北斗舂，屏深金屈戌，现响玉玲珑。阅古柔情极。袖书逸兴浓。烛还通德侍，研有雪儿供。"}
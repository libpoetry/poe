{"id":"1115255","title":"入建平界二首","dynasty":"宋","author":"杨万里","text":"溧水南头接建平，丫头儿子便勤耕。疏麻大豆已前辈，荞麦晚菘初后生。席卷千山为一囿，天怜春种赐秋成。不如老圃今真个，樊子何曾透圣扃。一岁升平在一收，今年田父又无愁。接天稻穗黄娇日，照水蓼花红滴秋。风有炎凉才顷刻，雨无朝暮政滂流。浪言出却金陵界，入却庐陵界始休。"}
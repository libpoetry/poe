{"id":"778037","title":"百字令·某夫人挽词1925","dynasty":"清","author":"况周颐","text":"金幢西指，到涅拌彼岸，莲华涌地。灵照云何锋恁捷，放下漉篱而已。来也无生，冤哉谁说，了了如如谛。只园接引，净居何似龙子。刲股一再殚诚，疗亲应笑，阇夜多无计。感逝伤神香山老，合是佛光法嗣。明女瞿夷，初禅自在，慧业余文字。尼陀那竟，导师犹说根利。"}
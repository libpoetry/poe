{"id":"661890","title":"苦雨行","dynasty":"明","author":"郑岳","text":"我始到关中赤日背，流汗仰示高云驰。四郊方悯旱飘风，飒飒吹行辀西来。十日雨，不休泥。潦逵途成巨壑洪，涛澒洞蛟龙浮崖。崩石走，昼昏瞀，莫辨去马与来牛。荞麦方花谷垂实，漂残委地纷狼籍。农家望望今岁丰，顿足咨嗟向阡陌。官租私责何从输，饥寒岂免沟中瘠。行台独处愧高崇，纷纷决溜如乱淙。寝食无聊错昏昼，经营燥湿移西东。何况茅茨与土屋，岂禁上雨复旁风。崩摧露处亦何限，安得大厦为帡幪。丰隆屏翳毋太忍，下视九土多疲癃。君不见女娲一炼五色石，上补天漏全化功。"}
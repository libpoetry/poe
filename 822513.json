{"id":"822513","title":"金缕曲 示七泉","dynasty":"清末近现代初","author":"袁克文","text":"眼底无馀子。任峨峨、雄冠剑佩，望之非似。虎帐销沈英雄气，胠箧穿窬流耳。遍鼙鼓、哀鸿千里。天下都无干净土，笑鸡虫蛮触纷如此。荣与辱，一弹指。中原立马情何止？且休论、重瞳项羽，斩蛇刘季。纵有丹青千秋在，败贼成王而已。又几度、冲冠裂眦。无限江山休别去，待回头收拾君须记。长啸也，叱龙起。"}
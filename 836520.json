{"id":"836520","title":"连日风雨，戏用三讲全韵调沧洲","dynasty":"清末民国初","author":"陈肇兴","text":"狂风吹馆徒，骤雨罢朝讲。先生不出门，兀坐思鹿港。纵论至于诗，势若倾钱銗。唐、宋三百家，剖析如挥䎧。令我失所闻，当头甘受棒。移镫与之谈，忍冻缩头项。果然心花开，明珠生老蚌。朝看田水高，老农不敢耩。飘零及林木，天心何其?。无乃雾致愆，斯人实儱傋。语罢各分散，腰佩响珠玤。"}
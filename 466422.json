{"id":"466422","title":"南歌子　携酒春游，中怀有念，悲喜无端，词以纪之","dynasty":"当代","author":"卢青山","text":"藜杖陈将碎，花光惨不逢。且将春看酒边盅，自觉微欢一刻胜千红。短日妒人少，轻纹上额重。先生长与太虚穷，但有情怀似雨荡天风。自以无桃看，居然转面逢。清愁略不敌微盅，坐便欣然两对鬓眉红。略彴随山转，烟岚入暮重。骑鲸骑鲤计都穷，管领人间闲雨与闲风。乘兴歌而往，携杯去复回。寒桃半树太穷羸，且待杜鹃开到万山肥。雨意轻如梦，山禅静若痴。此间不饮更何为？便到微欢微泪不知归。"}
{"id":"460208","title":"念奴娇　同前夜醉题其年词。即次其年读屈翁山诗有作韵","dynasty":"当代","author":"卢青山","text":"吾公出手，便日鞭骖后，月轮脚下。却笑追尘来后辈，唐肆几堪求马？倒竖虬髯，小开繁弱，岂许孙郎霸。横芜毛血，先生犹说未射。趺坐自小乾坤，何须岱岳，一路淩嵩华？跋扈已招天下妒，更有杏桃能嫁。谁说《菜花》、《蚌阜即事》，不是如花者？降城高筑，欲降我亦难跨。"}
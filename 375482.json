{"id":"375482","title":"解连环·乍离蓬岛","dynasty":"清代","author":"蒋士铨","text":"乍离蓬岛。约风裳几褶，羽衣缥缈。负筠蓝、半亸香肩，纵力不胜娇，肯抛瑶车。塞外归来，又一度、沧桑枯槁。绾燕支小髻，辫发新盘，蛮妆偏好。破费功夫多少，看明金错绣，一天风调。算不比、画里真真，倚三尺绡，许人低叫。我忆余杭，问花让，几人沽了。拼忍受、王远仙鞭，一亲长爪。"}
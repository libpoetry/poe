{"id":"90963","title":"丁未元月·献岁朝未央","dynasty":"宋代","author":"杨万里","text":"献岁朝未央，新霁快明发。晨曦耿五色，宿霭炊四彻。洗清万沟尾，销尽一月雪。素光从何来，晶荧落寒笏。回胆背阴处，犹藏半檐白。夜来有微霜，雪上辨不得。时於翠幕顶，扫掠见琼屑。还将黄金日，正射白银阙。忽然卷班出，红缘乱眼禧。归来饮屠酥，笑向儿女说。"}
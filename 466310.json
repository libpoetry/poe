{"id":"466310","title":"同前醉中杂书","dynasty":"当代","author":"卢青山","text":"虹霓使怪光，城市真成狱。满城疾行车，我独行我足。我醉无可归，茫茫楼宇簇。思我山中友，正坐山之足。山足有溪水，水上有磐石。故人坐我座，为我钓一掷。吁嗟溪中鱼，离我两百日。日日啖双腮，终焉意不适。山形时赴水，水气为山润。楼立水山间，月立楼之顶。远远骑我肩，欣欣牵我手。洋洋何所往，水山随其后。我居有小塘，塘侧夜灯微。我已不能至，故人尚徘徊。执手可相逢，挥手可为别。嗟嗟我故人，万里长相隔。我欲渡河，河上风波。嗟我故人，隔河以蓑。彼以蓑也，将蔽我以多也。我欲渡河，河上风波。嗟我情人，隔河以蓑。彼以蓑也，将诱我以过也。我欲渡河，爰及我蓑，及我情人，相与摩挲，唯此河上之风波也。"}
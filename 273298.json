{"id":"273298","title":"望海潮·姚名达教授与其女弟子封禾子沈乃蓉","dynasty":"现代","author":"李继熙","text":"幽燕研史，沪淞讲学，梁门衣钵真传。书校鹅经，文成獭祭，风流不减随园。雅宴话文坛。似兰亭修禊，毕至群贤。青年会上，一时裙屐尽翩翩。天涯我也情牵。幸忝陪末席，共证前缘。泛剡清愁，瞻韩夙愿，都教付与缠绵。空际月轮悬。问嫦娥何事，今夜偏圆。不管华筵易散，照影自婵娟。"}
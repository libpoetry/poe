{"id":"1110470","title":"迎薰堂小集袭明用前韵再和","dynasty":"宋","author":"孙觌","text":"饮痛琼艘百柁空，参横斗挂月当中。不愁马上衣沾露，且看尊前帻堕风。未办清歌娱醉客，莫将强韵压衰翁。为欢冷淡君应笑，注瓦倾银一体同。绘出金盘放箸空，一时酣咏醉乡中。羽觞聚泛兰亭月，璆佩锵鸣阆苑风。颠倒白纶容老子，淋漓紫绮看仙翁。诗成快写鲛人室，万颗骊珠讶许同。"}
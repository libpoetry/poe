{"id":"1106731","title":"送金华赵宰二首","dynasty":"宋","author":"王柏","text":"弦歌声里一瓢安，士友催诗送长官。律己十分无可议，爱民一念未尝寒。更知耐事如公少，留取清名作样看。百姓越疆归令问，恩流职外此尤难。六龙潜处起宗英，来作金华有脚春。人被抚摩称是佛，事归听断果如神。忍看凫舄双飞去，趁得葭灰一点新。近世柏台冠豸者，多求作邑有声人。"}
{"id":"461100","title":"凄凉犯 漓江泛舟欲访李晋王遗迹未得遇雨归时天尽墨矣","dynasty":"当代","author":"汪洋","text":"玻璃蘸影，连江岸、倭峰各拥寒碧。泛波瘦梗，拘霞病树，黯然尘客。秋氛暗积。觉风拽、衣痕似汐。渐迷濛、惊凫恍逝，暮雨打篷急。应念当年事，剩水残山，指天越石。乱云竞渡，裹旌旗、陨如朱实。虚籁凝烟，唤归梦、回身甚域。正微茫、黄灯一点漏夜幂。"}
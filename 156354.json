{"id":"156354","title":"晁景迂大观庚寅冬为四明船场后七十有余年某","dynasty":"宋代","author":"吕祖俭","text":"鄞川旧有船司空，小亭晚望江之东。父老犹能理前话，无钱无木人无功。风流已往四十载，水仙木犀徒自红。吾尝夜看司空集，元符上书入邪中。岁月蹉跎今几许，俯仰一身随转蓬。自尔怕道四明守，讵有律吕为始终。易系后谱此时有，又得刚说来发蒙。鲁人猎较亦猎较，复使妙句追飞鸿。朅来海头四阅月，尘埃满袖生{左毛右蒙}{左毛右童}。平生执鞭所欣慕，追寻故迹得数弓。超然之名犹可想，海气微茫日未曨。越中岂是不好事，别乘皆贤心已{左忄右充}。场官缱绻真我友，欲来卜筑祠此翁。大书特书景迂号，庶几遗躅常清通。簿书期会目前耳，此意当令齐洛嵩。丰公室外草芃芃，了斋却埽耳若聋。当时二士相游从，夜阑太息非为躬。年运而往将溟濛，后辈风□□□□。薄材微宦犹未工，尸祝越俎自忡忡。谁图遗像寘学宫，时与先儒相磨礲。却归金华守吾宗，端坐水出固其穷。"}
{"id":"607292","title":"三事录答乡大夫见赠","dynasty":"明","author":"卢龙云","text":"铜墨由来寄一方，安危理乱岂难量。不随苛政为鹰击，□慕循声托雁行。六谕总缘一尔志，三农先□□□仓。相维什伍周官法，不下阶除宓子堂。心在民嵓无近远，口凭月日有雌黄。里能归厚斯为美，倍解还淳且不良。独任怨劳申古法，尚须齿德振颓纲。海滨未信非邹鲁，止恐人情习故常。"}
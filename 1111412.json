{"id":"1111412","title":"贽鄂帅张仁简","dynasty":"宋","author":"阳枋","text":"八牖玲珑义理天，复斋心印妙亲传。化炉点处金非铁，吏坌清馀否亦贤。吠息蒹芦湖外月，炊生榆柳灶中烟。水浮鄂渚连牛渚，公子行行天上仙。不为名缰浪出山，朱门桃李恐阑珊。师寻湖海胸怀阔，道满乾坤耳目宽。水驿已终三楚尾，天阍犹向五云端。登楼便欲骑黄鹤，乞与书生换骨丹。"}
{"id":"816414","title":"东陵纪役","dynasty":"清","author":"龚自珍","text":"天伣徽音在，龙飞故剑亡。两宫仪裴亹，七萃泪淋浪。郁律川原势，低徊葆吹长。东行三百里，何处白云乡。帝子华年小，初弦宝月沈。端娴三肃礼，悯动六宫深。徒殡飞秋雪，迎神下彩禽。松楸依在咫，慈孝万年心。閤事疏朝请，君恩许看山。日衔宿星去，神拂凤皇还。望眼将连海，诗声欲过关。云旗风马队，旬日梦魂间。"}
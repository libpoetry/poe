{"id":"823256","title":"忆旧游 题灵谷从游图","dynasty":"清末近现代初","author":"赵熙","text":"记凌虚访戴，冒险游峨，招我荣州。翊日山堂会，共禅居素酌，夜火乌尤。醉中禁说愁字，思榜石遗楼。自战伐频年，华严半岭，影事全休。悠悠。剩诸彦，问燕子桥边，人唱渔讴。莽莽乾坤大，秪韩门师弟，犹认从游。数花旧指梅树，潮打秣陵舟。叹点笔图中，山围故国天地秋。"}
{"id":"1253078","title":"柳桥渔唱二首为黄中立作","dynasty":"元末明初","author":"刘基","text":"春风淡淡兮湖水波。柳乘桥兮青烟满莎。扣予舷兮发长歌。靡曰蘋兮乱鴐鹅。前有蛟兮后有鼍。予往予还兮吁予奈何。彼湖有波兮此栯有柳。我维我舟兮聊以搔我首。放歌逍遥兮哀莫予偶。有箨住罾兮有沙在罶。逝者滔滔兮羌不可以久。绿蘋兮菲菲。落花兮点衣。江无津兮海无涯。呜呼寂寥兮吾谁与归。"}
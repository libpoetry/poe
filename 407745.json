{"id":"407745","title":"牛女","dynasty":"近现代","author":"周作人","text":"俗传七月七，牛郎会织女。乌鹊架为桥，一年才一度。书斋有学究，捋须说大误。是有牛女星，列在天河浒。世人不好学，错解作夫妇。吾辈凡俗人，却喜小儿语。传说有佳篇，正复在尔许。久负天帝钱，赖债此为祖。责偿罚分飞，岁岁别离苦。未必似暴君，适逢家长怒。耶威最酷烈，宙斯常动武。耕织偿聘钱，此事犹为恕。当作神话看，比较多风趣。学问辩真假，人情无今古。满纸荒唐言，悲欢动妇孺。若欲谈天文，自当按星谱。"}
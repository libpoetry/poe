{"id":"833741","title":"千秋岁引 此调出于高丽乐府，句法有回鸾舞凤之致，收句以促拍赴之，最难兜住。戏成四阕，以娱长夜，玉溪《锦瑟》之遗也 其一","dynasty":"清末民国初","author":"樊增祥","text":"去年秋后，总是愁时候。走马章台怕回首。将离花劝将离酒。相思泪落相思豆。北来鸿，东来鲤，今年又。算念得何郎诗上口。算携得荀郎香满袖。欲把平原买丝绣。令人愁是春山皱。令人喜是秋波溜。喜也彀。愁也彀。争消受。"}
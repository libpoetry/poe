{"id":"813208","title":"马谷山督部师挽诗","dynasty":"清","author":"张预","text":"初闻生社祝封疆，忽听哀歌动路傍。旧部有情思寇借，神君无譣谶彭亡。黄埃散漫祅氛恶，碧血模糊古恨长。吴越遗黎同一哭，看公浩气亘天阊。迷茫天意镇如斯，岂独沦亡事可悲。遗爱在人谁食报，狱辞书盗恐成疑。归心未怯飞鸢堕，家法犹闻突骑驰。寂寞丹舆临发处，神鸦啼血绕灵旗。"}
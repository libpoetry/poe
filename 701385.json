{"id":"701385","title":"赠太史李石鹿奉诏省觐","dynasty":"明","author":"黄廷用","text":"汉廷射策谁能似，早擅文章董贾名。久待金门同谒圣，亦曾春省共登明。论交知己难为别，赐假宁亲不计程。青鸟已传双白发，再逢甲子总含荣。楼船三月下扬州，驿路□□□□□。□□风云皆北向，归心日夜逐东流。宫袍□湿霞觞满，朝赋光添昼锦浮。何况及门芳草细，仙家元自有丹丘。"}
{"id":"826844","title":"寿楼春·题张彦云红楼饯月图","dynasty":"清末近现代初","author":"金兆蕃","text":"悲吴江枫黄。怎残春旧梦，犹绕伊旁。苦忆猿啼烟驿，鹤归云乡。欢绪短，离愁长。博山灰、将温旋凉。试起擘蛮笺，灵犀彩凤，珍重慰徐娘。身燕市，心衡湘。尽消磨酒圣，排遣诗狂。漫问华珰。前赠明珠，今量笼水，柳知风桑。补窦家回文诗亡。只烟柳模糊，危楼夕阳图画香。"}
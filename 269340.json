{"id":"269340","title":"暗香疏影·宋刻梅花喜神谱，次吴梦窗韵","dynasty":"现代","author":"吴湖帆","text":"样翻百一。尽嗅英嚼粉，挼香吹雪。悴品荣题，一点珠玑几肠裂。莫道閒中事冷，托感深、清癯吟笔。最可人、双桂堂前，三五十分月。回溯春明旧梦，买鱼共换米，佳话传彻。索笑嫣然，修得前生，曾赏玉台朱阙。分廛移架流芳韵，正春满、华镫时节。对夜窗、绿萼横斜，爱说此情天阔。"}
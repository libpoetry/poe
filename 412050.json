{"id":"412050","title":"本届参政会余偶未出席知者多以为问其实偶然耳人生行止不必皆有理由如偶厌江瑶一思螺蛤亦何必定须理由邪戏书一律以当代答","dynasty":"近现代","author":"常燕生","text":"浮云去住本无心，枉被人间作意寻。出岫惭非行雨具，在山不必入林深。眼中龙虎争呈瑞，巷底鸭鹅惯比邻。一懒从容百事了，世情反覆任晴阴。"}
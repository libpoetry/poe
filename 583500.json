{"id":"583500","title":"送春官彭景武奉命之湖广便道省亲分韵得庆字以明朝拜家庆须着老莱衣为韵","dynasty":"明","author":"王缜","text":"乌云飞，鱼川咏，万物各从类适性。何况父母骨肉恩，荣归拜舞称家庆。春官彭君自出门，便隔庭帏旷温清。寸草春晖日夜心，宣通喜得将王命。衡岳天低旆拂星，洞庭波阔人悬镜。了却公家一事无，笑指庐山理归榜。登堂再拜亲意欢，翩鵻不用重题咏。"}
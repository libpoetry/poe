{"id":"300682","title":"湘春夜月·次黄孝迈韵","dynasty":"现代","author":"温树校","text":"望江天，夕阳无语销魂。只恨好景难留，弹指又黄昏。旧游那堪回首，忆菊花时节，有女怀春。念异乡作客，明眸皓齿，真个温存。而今剩得，青衫吊影，风竹敲门。镜破鸾孤，空一觉梦醒人杳，巫雨朝云。应挥慧剑，趁此时，斩断情根。但更恐，任山枯海竭，总销不去，心上创痕。"}
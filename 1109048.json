{"id":"1109048","title":"挽林侍郎二首","dynasty":"宋","author":"刘克庄","text":"端平初偶忝朝班，亲见仙枝折广寒。揭晓名高推虎榜，凌云赋奏动龙颜。烹桑犹记攻京尹，谏草何妨上史官。膜外浮荣姑勿论，长留公是在人间。玉殿龙墀元会日，千官拜舞奉尧樽。问周大老今安在，叹鲁灵光尚独存。次对职清褒橐从，中书君秃愧□□。自怜洛社归差晚，旧话无人可共论。"}
{"id":"400576","title":"齐天乐","dynasty":"民国末当代初","author":"饶宗颐","text":"别情依黯蘅皋路，衰杨几枝摇晚。照影伤癯，涵烟恨浅，多谢东风裁剪。愁车画掩。漫乞取春云，欲笼文簟。露已沾衣，断烟和影尚舒卷。冰澌池沼未泮。嫩苔生绿处，春意何限。铸水瓶花，调风院叶，来日阴晴乍转。江关梦远。斲一缕相思，有谁堪荐。片雪飞来，满山残照敛。"}
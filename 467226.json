{"id":"467226","title":"东山访旧二首","dynasty":"当代","author":"陈振家","text":"牛迹黄泥一径深，满陂乱草接疏林。矮篱绿竹几竿秀，斜屋苍榕半亩阴。挡客柴门当路立，入山处士倩谁寻？禽音乍接似讥笑，日午荒陬万籁吟。忽闻云壑有歌吟，不费周遭次第寻。轻快但知心境好，清和只觉道根深。搜荤枉杀司晨凤，生火险焚岩下林。欲与故人倾一醉，数温野酿带香斟。"}
{"id":"1203726","title":"瑞鹤仙 花开阆苑","dynasty":"元","author":"长筌子","text":"武陵溪上看，睹阆苑瑶台，应是花绽。风流世间罕。喷清香鲜异，紫芝相间。东君不管。更别有、长春手段。向无为树上芬芳，光彩日常呈现。堪献。玄元根本，锦绣枝梢，是谁亲见。何方贵显。金莲会，任舒展。这天生雅艳，一种琼英，只许神仙作伴。若诸人，采得归来，玉京赏玩。"}
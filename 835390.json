{"id":"835390","title":"百字令 其四 朽月苦雨，空负登高，展期十九，补作重阳","dynasty":"清末民国初","author":"张慎仪","text":"黤霪骑月，闷恹恹使我，乱愁无际。佳节重阳愁里过，消领枯禅滋味。栖雀惊寒，旅鸿送响，终夜不成寐。祷晴应准，卜期再补秋禊。补禊虽已歉迟，笑歌随意，也当西原会。簪菊佩萸仍故事，重整者番游屐。厨近壶飧，友联园绮，一醉情应慰。凭高念远，文通恨赋休寄。"}
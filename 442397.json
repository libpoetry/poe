{"id":"442397","title":"辩梦歌答林先生（古风）","dynasty":"当代","author":"陈振家","text":"先生襟抱人未识，游戏人间多趣诙。药斋醉卧听春雨，梦中得联若飞来。弄花满衣香在手，弦中雅意费析猜。立言奇崛风骨健，彷佛形象自剪裁。疏狂自非适俗韵，兴至何必拘形骸。气吞余子无全目，视若同怀应衔杯。嗟予不谙樽中绿，聊作短歌答一回。"}
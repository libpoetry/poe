{"id":"629159","title":"登石头城同李伯襄宫詹","dynasty":"明","author":"李云龙","text":"伊予志四方，颇轻万里别。负剑去乡闾，挂帆下吴越。晨扳白门柳，夕探清溪蕨。俯仰怀旧京，徘徊望北阙。天上逢故人，济我巨川楫。江山申独往，风水成利涉。共此云涛壮，各吐中怀烈。背棹指石城，登舻盼燕月。感念平生亲，遥遥在天末。多谢关山云，早晚迟于发。"}
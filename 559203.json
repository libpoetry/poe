{"id":"559203","title":"五老诗","dynasty":"明","author":"林熙春","text":"华堂春树开花日，梓里翩翩集寿筵。况复人间称五老，真云天上列群仙。义方特贲龙章重，缝掖均垂鹤算年。更有慈亲昆弟者，宁无似勫外甥焉。南山星聚毛成雪，北海尊开酒若泉。白鹿洞中归白社，青牛关外问青田。凤城自昔誇灵异，鸠杖于今羡偓佺。不是丹头传九返，胡从黄发探三玄。周旋尚健依绳墨，谭吐犹欢说圣贤。小子荆班诸客侧，吾兄莱舞大人前。曾玄共祝如冈阜，淇澳频歌当管弦。菽水可?今日兴，八千春色绕云边。"}
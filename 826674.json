{"id":"826674","title":"木兰花慢·题夏闰厂前辈忆菊图","dynasty":"清末近现代初","author":"俞陛云","text":"劲姿寒不改，看随处，展秋容。任野圃移根，瑶阶对仗，古寺依筇。西风。自馨孤芳，把生涯、枯菀付天公。翻笑餐英人换，匆忙流水游龙。篱东。把酒几回，逢往事，抵飘蓬。怅故国云沈，欢场电瞥，梦影重重。幽踪。且寻旧径，料黄花、未厌白头翁。一片严霜冷月，心期画里相从。"}
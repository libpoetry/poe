{"id":"280592","title":"永遇乐·咏云","dynasty":"清代","author":"李符","text":"抱月无心，随风有态，袅袅低堕。箫歇秦台，簟分楚馆，留得影婀娜。娇鬟梳掠，舞衫裁剪，都学鱼天晴朵。更画入、屏山几曲，氤氲夜灯窗户。晓楼开处，惯侵帘额，缭乱香篆百和。蝶径寻钿，莺堤斗草，引傍茜裙亸。有时遮断，玉骢归路，料得翠眉双锁。漫更挂、虬檐银线。搅伊梦破。"}
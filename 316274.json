{"id":"316274","title":"长亭怨慢·逸兄避暑匡山，予以事不克偕往，挥汗谱寄","dynasty":"现代","author":"魏元戴","text":"叹依旧、倚天青嶂。著个诗人，层云胸荡。卧稳松阴，香炉烟紫足供养。多情五老，一笑苍颜无恙。听瀑布寒泉，更涤尽、烦襟千丈。秋爽。料西风、尚未吹送，摩诃池上。银河纵挽，洗不了、黄茅余瘴。恨平生、短艇烟波，竟未许、云山策杖。笑成岭成峰，输与坡仙孤唱。"}
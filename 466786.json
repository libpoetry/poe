{"id":"466786","title":"山居二首","dynasty":"当代","author":"张月宇","text":"此间造化得天工，居卜浮邱雾霭中。稻种梯田缠嶂岭，崖垂瀑布挂霓虹。观棋荫庇千年柏，归牧谁吹一笛风。偶与东邻泥饮后，篱前袒腹数飞鸿。形骸独许白云随，疏放行藏可属谁。泉酿高粱诗客酒，风裁细叶美人眉。酡颜每惹山花笑，癯影何劳水月窥。夜上峰头看下界，晨星寥落挂天陲。"}
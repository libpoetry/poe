{"id":"314462","title":"金缕曲·寂寂常关内","dynasty":"现代","author":"萧萐父","text":"寂寂常关内。有娇儿、懵懵莽莽，呱呱坠地。七九流年如逝水，不觉垂垂老矣。漫回首、此生无悔。锦里琴书岷峨雪，酿就诗魂莹粹。墨池畔、虹飞飙起。慷慨燃心春雷颂，更纵横、稷下多英气。罗浮梦，青城美。凯歌欢舞迎新纪。谁料得、征途曲折，抑朱扬紫。踏过劫波风骨健，默指天心梅蕊。拼余热、泞耕不止。毕竟知交多处士，竹林下、煅灶犹堪睡。虎溪笑，谁能会。"}
{"id":"350704","title":"春夏两相期·美人晏起","dynasty":"清代","author":"董以宁","text":"合欢床、可怜孤却。忽赴粉郎良约。恼恨黄鹂，乍把春眠惊觉。呼郎不应尚凝眸，记梦未全慵下榻。心字罗衣，小鬟多事，将他温着。窗前又听鴂鹊。且支持瘦骨，起穿罗袜。告诉鹦哥，多病近来如削。当初红烛照梳头，如今绿鬓都羞掠。匀得工夫，日斜才下，妆楼一霎。"}
{"id":"807376","title":"八声甘州  丙辰夏月，蘧先生游广陵，诸同人以先生昨岁七秩，补作诗画奉赠，初秋归里持以示余，遂于卷尾亦题一章","dynasty":"清","author":"陈维崧","text":"恰秒江、袅袅碧于烟，先生峭帆归。有锦贉麝㡠，芙蓉养纸，豆蒄缄题。更爱写生妙手，烘染自蛾眉。花月扬州路，犹未全非。曾唱千秋岁引，向春灯挂处，满汎玻瓈。羡铜仙鹤发，今古似公稀。偶重经、玉人桥上，惹群真、争谱鹧鸪词。閒披赏。莼丝正熟，菰米刚肥。"}
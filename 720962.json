{"id":"720962","title":"乾坤极目不消愁生事峥嵘祗敝裘渔艇可容人钓雪故乡还似客登楼探梅的皪丹砂蒂问月殷勤白玉钩尽有风光相假借无妨孤棹试中流","dynasty":"明末清初","author":"王夫之","text":"青箬笠还在短墙，渔汀樵径尽披霜。明年春在柳仍絮，前夜雪深梅自香。天地龙蛇消一泪，河山乌鹊且孤翔。情知华顶酣眠客，蜕骨难留笑汴梁。人间口耳总无权，对影忘言且问天。刘宋科名原荏苒，苏张车马自喧阗。水沈香篆青烟细，海雾空轮赤日悬。匣有宝刀随老病，无劳堇土淬龙渊。"}
{"id":"699210","title":"送胡思岩二首","dynasty":"明","author":"翁万达","text":"仙屡昔来燕塞秋，相看近在月支头。青囊丹灶自幽事，白马朱袍翻可愁。世路悠悠常作客，江风飒飒独回舟。何能白日生翰羽，访汝罗浮四百丘。颜姿尔自烟霞色，肝鬲予怀金石交。时下正联天北雁，话馀犹梦海东潮。桑乾一去悲浮梗，恒岳几回明绛霄。署阁空悬孺子榻，塞乡何以慰萧条。"}
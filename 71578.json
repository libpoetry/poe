{"id":"71578","title":"木兰花慢·眩鸟飞兔走","dynasty":"元代","author":"姬翼","text":"眩鸟飞兔走，竞出没，疾如梭。更影戏浮生，绳提幻化，＊弄教唆。吹嘘往来变态，闹纷纷、平地起风波。止是蝇头蜗角，古今翻搅如魔。蹉跎。勘破惊回，尘梦冷，笑呵呵。悟本有元初，灵明好在，无少无多。收藏更休点污，对野云、溪水唱山歌。月下无人独步，杖桃雨笠烟蓑。"}
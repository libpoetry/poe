{"id":"309120","title":"眉妩·师曾世兄新婚将别，词以慰之","dynasty":"清代","author":"陈锐","text":"渐蘋花偎水，苇叶飘烟，风浸送归眼。执手丁帘下，辞巢语，叮咛人似秋燕。翠襟共款。诉近来、游迹多感。镇相望、日出扶桑表，定侬意先暖。身世歌筵将散。几汉濒荀爽，吴下张翰。沈陆龙蛇起，移舟住、神州谁寄孤缆。鬓霜又点。禁片时、人远天远。算孤负深杯，残醉里几回见。"}
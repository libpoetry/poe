{"id":"536097","title":"乐府变十九首 其八 金吾缇骑行","dynasty":"明","author":"王世贞","text":"缇骑一何?翻，轻裘怒马上兰。念欲陆海沈山，金吾府中大难。城南老姥雌孤，生有剪头吃雏。凌晨出游逮晡，乃从缇骑游趋。教以胡言数言，金鼓缚送紞紞。将至大司马门，太保首功次论。廷尉当之五刑，血肉模糊吞声。东市烹羊宰牲，西市击鼓吹笙。争贺缇骑遝来，男子步武崔嵬。罢归拊心徘徊，儿今出入危哉。"}
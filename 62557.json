{"id":"62557","title":"乌栖曲·九月过姑苏","dynasty":"明代","author":"黄哲","text":"九月过姑苏，江头霜草枯。西风吹叶尽，愁杀夜栖乌。栖乌月明里，霜重惊还起。无处托安巢，哑哑渡江水。江波浅复深，东去无还心。《白苎》吴宫曲，能成哀怨音。只言欢乐长相保，青春几时秋又老。可怜西子断肠花，不及虞姬美人草。舞罢垂杨金缕衣，椒房绛烛明星稀。越骑争驰海山动，吴歌尚绕梁尘飞。梁尘飞飞《白苎》哀，乌啼夜半阊门开。鸱夷浮江麋鹿来，月明犹照姑苏台。自君之出矣自君之出矣，无处托鳞音。思君如昼烛，泪尽不明心。"}
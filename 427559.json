{"id":"427559","title":"望海潮 嵁山观德意志炮垒，用淮海韵","dynasty":"近现代","author":"黄公渚","text":"禺?移海，尘飞鲛室，潮头也染霜华。如雪旧鸥，似曾相识，双双惊起圆沙。疏磬促羲车。渺翠微金刹，密树交加。照海楼台高低，镫火万人家。秋声暗紧霜笳。访残碑故垒，碧血凝花。戟铁未销，沈沈霸气，空赢牧竖咨嗟。迤逦碧云斜。伴微行枫路，三两啼鸦。桴海归心，又随帆影遍天涯。"}
{"id":"658026","title":"闻县中祈雨连日未有得而密云北来定山已如注矣明日县侯谢雨昶无籍之人天地久不收管县官不当顾盻蒙此佳贶盖出望外遂用前韵聊以志喜","dynasty":"明","author":"庄昶","text":"何处心香与帝焚，人间祈祷亦纷纷。苍天自管仁民意，下土谁为谢雨文。春每不乾花县树，帽真狂戴定山云。催租不有芦塘犊，谁雨谁晴只醉醺。"}
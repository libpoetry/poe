{"id":"1130181","title":"法轮齐禅师开轩于薝卜丛名曰薝卜二首","dynasty":"宋","author":"释德洪","text":"人世百年蝴蝶梦，纷纷栩栩逐春繁。观根戏扫旃檀座，随意为开薝卜园。君每据梧深有味，我来欲问自忘言。丛林何必犹迷照，香在枝头不在轩。响石岣嵝峰下寺，小轩开处近山房。苾刍来问宗风事，薝卜为薰知见香。聊复淡然成独坐，从教此语遍诸方。钝根不识金轮转，摘叶寻枝谩嗅芳。"}
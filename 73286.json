{"id":"73286","title":"水调歌头·至道无言说","dynasty":"元代","author":"李道纯","text":"至道无言说，神功妙莫量。本来具足，添之无碍减无妨。不在多闻广学，只要潜通默会，定里细参详。个中端的意，元不离中黄。圆陀陀，光烁烁，现堂堂。无余无欠，通身无象合真常。只这而今默识，便是当年弥勒，直下要承当。开放顶门眼，遍界不能藏。宗女同昌公主唐多令词，南史宋帝时点绛唇唐多令词，皆道纯伪托。"}
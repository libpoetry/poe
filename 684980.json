{"id":"684980","title":"又四首","dynasty":"明","author":"王称","text":"六龙晓驾出居庸，万里沙场一扫空。无限山川归奏凯，一时天地为昭融。旗翻鱼海三秋雪，马?狼居万里冰。五夜旄头横阵落，六师齐和凯歌声。燕支山下起秋风，饮马河边日射虹。从此玉门开不闭，欣逢南北一家同。六符同睹泰阶悬，壮士长歌北到天。万国衣冠陈玉帛，两京日月照山川。"}
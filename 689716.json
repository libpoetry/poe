{"id":"689716","title":"寄陈菊庄二首","dynasty":"明","author":"张子翼","text":"经纶意气近何如，慧出西方事可知。垂钓正须东海阔，赋归何用北山移。南窗负日偏宜懒，秋水临流正赋诗。珍重菊庄旧知己，独能无梦到山池。十载风尘一剑驰，勋阶且莫叹支离。介称柳下缘三黜，名比关西为四知。便把丹心酬北阙，莫将黄菊负东篱。五陵冠盖浮云里，关尹何劳更卜居。"}
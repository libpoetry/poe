{"id":"427853","title":"摸鱼儿 丁酉岁阑灯下忽忆前岁陈仲弘元帅招谈京邸，促膝论心，公有君果命途多舛之语，阁笔悽然，赋呈此曲","dynasty":"近现代","author":"龙榆生","text":"对孤檠、暗思前事，命途原自多舛。拚将结习消除尽，争奈乱愁难遣。将骨换。待检点生平，要入洪炉锻。华予岁晏。更沥胆披肝，深恩肯负，把笔正悽哽。情长来。大好风光无限。乾坤日夕千变。旅行星际期非远，催换素娥娇面。宏图展。信压倒西风，六亿人争劝。醉红自暖。记促膝灯前，沈吟今我，磨洗敢辞倦。"}
{"id":"145302","title":"剡源山房·茅屋小於船","dynasty":"宋代","author":"释文珦","text":"茅屋小於船，寒宵此会偏。苦吟因青得，幽思与閒便。断壁栖云气，虚窗闭篆烟。帖残重补画，琴老不胜弦。画轴尘为古，茶炉火自然。细泉胶苋腹，冻鹤随松巅。石鼓鸣如磬，翁瓶色类铅。雪明灯焰减，风远漏声传。鼠黠窥人走，僮顽背客眠。骨清神欲脱，兴逸语犹颠。野性终应在，浮名岂足缠。欲从支遁隐，款有买山钱。"}
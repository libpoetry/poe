{"id":"503323","title":"明老赋万石岗","dynasty":"明","author":"王恭","text":"苍山西来争骏奔，众峰独有筹山尊。连岗陂陲走□陆，参错万山如云屯。我疑秦人鞭石走，平与人家作原阜。又疑仙子遣羊群，有形猛若猛兽蹲。乃知元气自凝结，异状奇姿寒突兀。□□不牣白云根，晓雾长迷玄豹穴。曾闻山下有高坟，彭城馀庆多子孙。声名能与崇岗并，他日当为万石君。"}
{"id":"73627","title":"瑶花慢·筛冰为雾","dynasty":"元代","author":"张雨","text":"筛冰为雾，屑玉成尘，借阿姨风力。千岩竞秀，怎一夜、换作连城之璧。先生闭户，怪短日、寒催驹隙。想平沙鸿爪成行，□似醉时书迹。未随埋没双尖，便淡扫蛾眉，与斗颜色。裁诗白战，＊背上、驮取灞桥吟客。捻鬓自笑，尽未让、诸峰头白。看洗出宫柳梢头，已借淡黄涂额。"}
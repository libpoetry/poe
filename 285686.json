{"id":"285686","title":"翠楼吟·曲槛留春","dynasty":"清代","author":"李慈铭","text":"曲槛留春，华轩敞夏，当年朱邸分赐。香尘随步径，还随处、雕栏堪倚。小山纤峙。又飞阁流丹，回廊萦翠，重帘低。绿杨垂处，乱花横砌。最爱。千朵娇红，似绛幡朱节，舞莺飞坠。天风环佩响，更深院沉沉歌吹。艳情谁寄。正钿匣裁诗，金凫添麝，人微醉。锦屏双影，折枝横髻。"}
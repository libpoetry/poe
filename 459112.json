{"id":"459112","title":"九月十三夜作歌","dynasty":"当代","author":"卢青山","text":"感冒七日颇等閒，喷嚏之外无他用。昨宵酒作点睛笔，砉然破壁腾龙凤。魂轻脱窍游无何，脚立入泥如山重。神经钝铁躯木石，捶之不痛叱不动。无聊启卷皆新交，字字生疏恍对梦。长叹觅水吞胶囊，卒知造物难抗弄。人衣蝉蜕我毛衣，翩蛾栩栩笑茧蛹。裹被铜铛蒸彘急，飞汗如箭射壁痛。移时大笑披衣起，孰知穷鬼不可送。自思门牖罕车马，得此相磨亦可宠。去父母国何迟迟，病其与我布无缝。"}
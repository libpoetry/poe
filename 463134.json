{"id":"463134","title":"拟行路难","dynasty":"当代","author":"林英男","text":"君不见楚山璧泣血，两朝刖足弃荒丘。君不见双剑匝中水，二龙归潭冲斗牛。难得千金求骏骨，玉环未缢似水柔。周郎莫叹何生亮，时无英雄成曹刘。劝君揽涕忘杞忧：会当散发江海去，无舟无楫瓢作桴。对酒弹铗，指点危楼，歌咏琴抽：『孤鸿声，断寒秋，路多歧途悲赤骝。』横雨乱峰风涛急，夜泊飘摇万里舟。"}
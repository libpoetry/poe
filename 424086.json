{"id":"424086","title":"八声甘州·辛酉春季，孤屿文丞相祠祀事礼成，集慎社同人澄鲜阁禊饮","dynasty":"近现代","author":"郑猷","text":"好江山满眼劫尘多，人天感浮沤。念颓波难挽，东风何事，催客登舟。丞相祠堂犹在，正气振千秋。一到中川寺，今古同愁。目极遥青一发，问先鞭谁著，击楫中流。集兰亭旧侣，尊俎换清游。任流连、水风无价，愿谢公、吟兴此长留。波涛恶，休随潮去，为欲閒鸥。"}
{"id":"455681","title":"国家大剧院观意大利威尔第歌剧阿伊达，祖宾梅塔指挥，女中音杨光女士出演第三主角埃及公主安奈瑞斯","dynasty":"当代","author":"幻庐","text":"百丈明堂七重台，台前弯角金羊来。将士雕弓鼙鼓出，楼船锦缆凯旋回。霎时屏息千人席，祖宾梅塔蓦起拍。音符展读纸草书，北非大漠流光错。三千水逝尼罗河，伫听安奈瑞斯歌。小队翩跹花季女，低回惊影潋滟波。哀乐彼邦天籁落，撼魂摄魄气喷薄。忽变幽罅悬游丝，眇眇秋穹远独鹤。情仇肠断诉诸神，訇然哭倒圣殿人。妒火腾红逾战火，爱且虚幻孰为真。相摩相激三重唱，宫吕商钟不遑让。乍和乍分撩冰弦，曲罢徨徨益惆怅。昊冥降劫碛砂冤，石室终閟星辰昏。百五十年威尔第，凄美人间绝代魂。国际歌坛大角色，都门吴门幸相识。鸾凤喈喈俗耳倾，久颤梁尘当此刻。宛转明珠定玉盘，搴帘不待严妆残。一袭霓裳轻觳纨，半遮粉黛宝华冠。君不见，从此骄人写真镜，古有埃及公主證。"}
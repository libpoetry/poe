{"id":"412143","title":"三月廿四日拟访隐尘，因雨未果，用后山和魏衍闻莺韵即寄","dynasty":"近现代","author":"黄福基","text":"我诗因数不自重，积诗拟待诘朝送。夜半枕席生微凉，塞耳遮窗朝雨动。跫然阻我诣空谷，坐抱诗笺对雨竹。知子亦少眼中人，听雨虚堂守孤独。闭门莫任春事残，一春怀抱能无言。稍晴为我办汤饼，别后新功相就论。"}
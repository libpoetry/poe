{"id":"459615","title":"共肖斫草烧肥料","dynasty":"当代","author":"卢青山","text":"西霞怪变万峰飞，一峰稍滞后峰推。须臾荡展如平幕，地球板块穷飘移。酷热如甑不得出，翻天炙地盘狂威。携锄入园两老圃，癯肩袒裸突森锥。枳棘秽草没我良，却曲迷阳蔽道围。此皆恶物快一斫，折罪罚作今秋肥。玉米实摘老藁苦，思更出力重入泥。垒堆盖土付炬火，送子轮回欣然归。光焰灼空啖呼啸，横烟散陇迷町畦。子好为之吾倦矣，拉肖急返持酒杯。"}
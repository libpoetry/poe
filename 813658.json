{"id":"813658","title":"读史杂感","dynasty":"清","author":"杨光仪","text":"生才大造果何因，变相登场总绝伦。谁道分香非韵事，须知钻李亦传人。山河不幸虚名世，钟鼎无灵污劫尘。担粪著棋都弗解，还从物外寄间身。勒石浯溪际中兴，深宵不复感鸡鸣。分符典郡皆能吏，束带谈兵负盛名。绝学宁无秦博士，空交谁致鲁诸生。有人更作生还望，老去班超尚远征。"}
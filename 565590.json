{"id":"565590","title":"白鸠篇","dynasty":"明","author":"黄省曾","text":"白鸠翩翩，飞集君前。匪乐君土，实怀君贤。振我素羽，抚我霜毫。为尔呈瑞，麟俦凤曹。白鸠一归，百鸟皆随。孔翠争翔，鸿鹄群飞。周旋不去，台榭生辉。回弄灵沼，游绕昆池。白鸠致词，主人听之。君恩不终，我当别离。舍尔彤墀，返我蓬壶。自有青鸟，均舞同歌。君无白鸠，形单影孤。波翻海扬，天云自徂。"}
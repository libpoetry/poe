{"id":"806472","title":"贺新郎五十八首 其十五","dynasty":"清","author":"蒋士铨","text":"秋在台城路。听吴娘、小楼低唱，萧萧暮雨。画里帘波丁字水，每忆垂杨一树。逐落叶、随风飘舞，南北东西行万里，对河山、漂泊犹如故。谁耐写、别人处。能诗司马吾家住，记泥墙钗痕墨沈，昔年曾获。不道河楼留雪爪，又惹宝鸿相诉。邀笛奏、王郎新谱。我或前身据床客，踏荒烟、曾表桓公墓。历寒食、又三度。"}
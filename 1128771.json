{"id":"1128771","title":"句","dynasty":"宋","author":"谢逸","text":"贪夫蚁旋磨，冷官鱼上竿。典刑尚可窥前辈，赖有徐洪在豫章。山寒石发瘦，水落溪毛彫。细雨来时麋角解，春风归去马蹄香。萧萧白露催黄落，剪剪凉飙瘦碧鲜。百叶梅梢拂掠黄，风摇雨练亦凄凉。未于莲社添宗衲，已向兰亭识道林。千点落花乱春思，杜宇一声生客愁。狂随柳絮有时见，舞入梨花何处寻。江天春晚暖风细，相逐卖花人过桥。少陵苦被诗相恼。姚黄魏紫莫相猜。身似何郎全傅粉，心同韩寿暗偷香。"}
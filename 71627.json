{"id":"71627","title":"雨中花慢·仆自骚屑游","dynasty":"元代","author":"姬翼","text":"垂顾蓬荜，就舅氏，兼庇玉属无恙，惘然犹疑梦间，於是乱道雨中花词二十年间，曾记对语，山阳森碧琅＊。谈笑里蓬莱清浅，陆涨波澜。惊喜灵根无恙，双明玉树同看。才枪境里，漫漫长夜，共话团栾。余生散漫，江海虚舟，一叶不揆循环。俱老矣、关河千里，晤语良难。自笑烟霞痼疾，半生风月长闲。别时好在，云根水骨，相对怡颜。"}
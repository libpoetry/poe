{"id":"278305","title":"西湖月·柬施叔范","dynasty":"现代","author":"沈轶刘","text":"十年梦觉西湖。记月瘦苏堤，南屏医佛，酒肓诗痼。霜钳露戒，看谁强倔。银髯飘似霰，伴剑胆琴心长秘郁。听点卯、闲杀秋虫，独对一尊盘屈。姚江夜夜传烽，望浙左家山，战尘能祓。短枪花帽，孤军奋骤，大岚雄窟。头颅千万价，剩老去双苕波未熨，更收拾、盾鼻光阴，醉来唯物。"}
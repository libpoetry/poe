{"id":"843956","title":"平斋八秩里言博笑","dynasty":"清末民国初","author":"陈宝琛","text":"秀眉隆鼻面银光，英绝铨曹忆铁郎。今日相望俱耄耋，此身还阅几沧桑？閒吟送老观殊达，久宦能贫味自长。犹集孙曾授经训，一楼四叶旧书香。匏庐诗卷巴园画，三寿惟君尚岿然。每念赛灯京邸夜，能忘刻烛郡斋年？同声例作霜钟应，雅戏疑犹博弈贤。客里土风长主社，天留南北两顽仙。"}
{"id":"1121455","title":"句","dynasty":"宋","author":"欧阳修","text":"一句坐中得，片心天外来。焚香答进士，撤幕待经生。最好花常最后开。蚤虱蚊虻罪一伦，未知蚊子重堪嗔。秋花不落春花落，为报诗人子细看。奏邸狱冤谁与辨，高桥客死世通悲。尚记梨花村，依依闻暗香。湖上野芙容，含思秋脉脉。娟娟如静女，不肯傍阡陌。诗人杳未来，幽艳冷难宅。奕奕天河光不断，有人正在长生殿。文章自古无凭据，唯愿朱衣一点头。酒粘衫袖重，花压帽檐偏。"}
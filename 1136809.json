{"id":"1136809","title":"金馀元遗山来拜祖庭有纪行十首遂倚歌之先后殊时感慨一也 和元遗山五首","dynasty":"宋末元初","author":"王奕","text":"高门连曲沼，上有泮宫台。芹藻莽不复，菰蒲弄风埃。灵光突其右，荒秽良可哀。两阜爪距地，驱车俨临淮。鸡虫争得失，扰扰胡为哉。何如袖春服，行歌与时偕。我来晞白发，归咏同此怀。柴桑志童冠，寤寐须偕来。酌逵洗逸盼，雅趣孰此偕。步雩习风腋，自觉聪明开。"}
{"id":"411935","title":"春柳四首用鱼汤秋柳韵 其三 轻尘朝雨尽杯酒于阳关残月晓风拍红牙于柳岸壮游湖海元龙之意气犹豪远念灵和张绪之年华未老聆清歌于秋柳和高曲于阳春鸾舞菱花每自怜于顾影莺鸣幽谷冀相应于同声云尔","dynasty":"近现代","author":"郭风惠","text":"长条拂帽絮沾衣，春梦年年未觉非。水面花飘愁宛转，梢头月上约依稀。徵将莺燕酣歌舞，绾住鸳鸯稳宿飞。香草美人通气息，慵抬青眼俗多违。"}
{"id":"264955","title":"金缕曲·邓尉看梅，归舟小停木渎","dynasty":"现代","author":"王陆一","text":"草色迟春暖。有柔条、牵衣万缕，春魂初绾。总是垂杨风信里，不比春山平远。甚隔座、送钩人晚。似与花神相绰约，最依依、一叠云难遣。红欲润，衣痕浅。寒梅浓护香如浣。是人生、相逢佳愿，花林明满。邓尉几回行可住，弄水柔桡归缓。更细语、深灯红剪。意太凄凉花太好，定明朝、泪又盈盈泫。珍重约，寸心践。"}
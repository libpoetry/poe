{"id":"842747","title":"迟明发万隆车中作","dynasty":"清末民国初","author":"陈宝琛","text":"晓行犯岚瘴，病足诚非宜。赖有浩然气，流布弥四肢。茫茫九州域，民物畴纲维？筋脉坐弛散，盭肿疾不治。南来历诸岛，闻见初无奇。一牧跨海立，万群随鞭箠。岂惟恃威劫，欲恶审所施。不见所置吏，方言习侏?。劝农与行水，一一躬亲之。密网习亦忘，市贩麇至斯。遂挈山海榷，永为外府资。有人此有土，敢以告国医。"}
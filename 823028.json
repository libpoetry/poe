{"id":"823028","title":"吉了犯 横溪阁","dynasty":"清末近现代初","author":"赵熙","text":"万古认高人旧居，翠溪双抱。春山不老。桃花外、又生芳草。家连戚里，将母辞官荣州道。任奸党成碑，一付苏娘笑。地仙楼，畅游钓。樽酒纵谈，宋到邦昌，天公真醉了。学士此共读，念王室，忧心捣。舍痛哭，如何好。过三朝交流仍半岛。借素阁鱼陂，社事乡农醮。墓边来大鸟。"}
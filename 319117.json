{"id":"319117","title":"沁园春·踏遍郊原","dynasty":"现代","author":"顾随","text":"踏遍郊原，曳杖归来，静对琐窗。正檐端雀语，空庭残照，篱边菊笑，昨日重阳。欲坠游丝，随风又起，带著斜晖飘过墙。青山好，奈相看无语，只会苍苍。思量总觉堪伤。甚枫叶红时槲叶黄。叹两三飞蝶，尘寰漠漠，几行征雁。天外茫茫。制得荷衣，纫成兰佩，自向西风哀众芳。明朝起，更登楼极目，南望潇湘。"}
{"id":"461909","title":"秋霁 秋之逝","dynasty":"当代","author":"添雪斋","text":"铁色欺侵，正远岫驰黄，旧绿残弱。时序为刀，肃霜为网，凌迟戏言开幕。铅华日薄，夜生潮汐风交斫。至广陌。深处、菊青心魄永停泊。天之继者，逐了秋声，抹了秋痕，陨了秋箨。待人间、孤光渐涸。西行荜路接冥漠。吾梦砾沙淹雾阁。浅饰凝白，静署一界苍凉，绽些星露，秘缄檐角。"}
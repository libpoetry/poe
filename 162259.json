{"id":"162259","title":"楚中作·渺渺洞庭野","dynasty":"宋代","author":"张俞","text":"渺渺洞庭野，萧萧黄鹤楼。水通云梦浦，人渡沔阳舟。广泽侵吴壤，孤城接郢丘。山分三楚断，溪入九江流。寂寞休兵月，纷纭战国秋。吴生来赤壁，魏武定荆州。六代凭形势，群雄死寇仇。凄凉帝子宅，浩荡{右衤右爾}衡洲。万里浮云暮，千年故国愁。武昌宫不见，麋鹿自群游。"}
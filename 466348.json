{"id":"466348","title":"病作","dynasty":"当代","author":"卢青山","text":"病里抱寒衾，薄暮惊风催。昌雷挟雨势，裂我萧窗台。衡门深扃锁，冷落有谁来？故人流萍散，坟墓万里乖。寄躯荒山里，如石附苍苔。倏忽不能料，剥脱谁为哀。相怜唯此酒，不忍遽空杯。盛春付流雨，馀情寄落英。万萼骄新碧，谁复顾前尘。病里强坐起，扶杖立花阴。拾此缤纷色，感我怆凉心。当年十七八，长剑拂辰星。岂屑女儿态，为子注眸睛。辗转劳尘里，浮沤起复沉。自顾犹昔我，人诧二毛生。与子共为客，相惜乃及今。念我今日泪，无责昔年人。"}
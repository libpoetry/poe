{"id":"817487","title":"曹仁宪谨荣寿","dynasty":"清","author":"魏瑩","text":"夫子由来岳降生，盛称官长是神明。四郊雨足亭徵喜，五载冰心水比清。菊逸芳流秋节晚，棠甘芾逐岁华荣。海东士女金思铸，万古千秋不朽名。士中名吏学中贤，经济文章尽可传。昔日桂香标第一，今朝桃实庆三千。赓诗人是金兰集，祝寿班同玉笋联。我也有心齐献颂，雕虫小技愧成篇。"}
{"id":"1150671","title":"丹元子步天歌 其三 东方七宿","dynasty":"唐","author":"王希明","text":"氐，四星似斗侧量米。天乳氐上黑一星，世人不识称无名。一个招摇梗河上，梗河横列三星状。帝席三黑河之西，亢池六星近摄提。氐下众星骑官出，骑官之众二十七。三三相连十欠一，阵车氐下骑官次，骑官下三车骑位。天辐两星列阵傍，将军阵里振威霜。"}
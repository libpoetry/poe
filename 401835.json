{"id":"401835","title":"菩萨蛮二首 参加五届文代会 感旧","dynasty":"民国末当代初","author":"钟敬文","text":"当年开国隆文运。京华盛会罗英俊。领港惜偏颇。文坛灾难多。重兴将十稔。新秀如春笋。一事稍伤神。眼中稀故人。街头木叶黄如许。楼中文侣如云聚。高处试凭栏。巍楼争插天。群言腾小组。危状倾诚诉。险阻纵如山。英豪当闯关。日斜来踏湖南路。诗浩祠宇林深处。堂上仰英姿。浮胸千缕思。周遭群木碧。鸟语添幽寂。未许秘孤忠。榴花争火红。"}
{"id":"156565","title":"鬻孙谣·白头老翁发垂领","dynasty":"宋代","author":"李思衍","text":"白头老翁发垂领，牵孙与客摩孙顶。翁年八十死无恤，邻女孩童困饥馑。去年虽旱犹禾熟，今年飞霜先杀菽。去年饥馑犹一粥，今年饥馑无余粟。客谢老翁将孙去，泪下如丝不能语。零丁老病维一身，独卧茅檐夜深雨。梦回犹是悮呼孙，县吏催租正打门。"}
{"id":"530774","title":"华烛引","dynasty":"明","author":"杨慎","text":"六螭税驾眠虞渊，三爵行栖珠树烟。云毋疏窗花作地，茱萸绣帐锦为天。铜芝抱蒂复缠柯，金藕相萦共吐荷。虹贯彩翚迎雨歇，蜜催香焰送风过。桂华漏促频销麝，兰烬天寒不畏蛾。徐吾东壁机丝少，郢相南方书误多。菖蒲传酒座欲阑，碧玉舞罢罗裳单。留云影射荆王枕，泫一光摇汉帝盘。揽带盈盈君不见，脱缨脉脉两相看。"}
{"id":"460354","title":"满庭芳　和薛信中，时中秋次日也 其二","dynasty":"当代","author":"卢青山","text":"人似长江，居如蓬转，闻道又入山区。添灯读夜，灵鬼伴何如？恁是韶年阻隔，又何必、同在茅芜？杯醪好，淡凉秋月，淡淡菊花居。嘘嘘，灯灺梦，檐帘挂雨，树瀑飞渠。只三约戴船，一例成虚。尚有滔滔来日，料不至、挂剑坟隅。人易老、多言不用，唯愿饱餐厨。"}
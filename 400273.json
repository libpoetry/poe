{"id":"400273","title":"庆春泽 题万花会","dynasty":"民国末当代初","author":"朱庸斋","text":"綵槛堆菲，雕台护玉，南薰喜入珍丛。换暖移寒，未须凭仗天公。从来惯爱花生日，向今朝、始庆相逢。各争妍，斗锦矜霞，姹紫嫣红。天香国色长兼倚，伴四时多丽，齐会东风。寄托芳根，而今不借珠宫。万年枝上崇光泛，映新妆、一片香融。对名园、酒外灯边，同放欢悰。"}
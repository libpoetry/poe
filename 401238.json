{"id":"401238","title":"为鲁迅百岁诞辰而歌之题《狂人日记》","dynasty":"民国末当代初","author":"聂绀弩","text":"知是人狂是我狂，人肉筵宴四开张。仁义首德为纱幕，骨血心肝作羹汤。彼吃人者终被吃，将被吃者亦来偿。上倨中外高贵神圣客，下剥八文一斤小儿郎。吁嗟乎，祥单二嫂谁更苦，阿Ｑ小Ｄ乏一双。闺土又生小闺土，孔乙己酒债终未偿。瑜儿颈血痊病否，连殳纬甫寂寞亡。吁嗟乎，一百八将落日景，十二金钗薄命娘。贞节奇坊好逑传，金瓶梅喷肉味香。廿年目睹怪现状，万古孽海又官场。何处不是人肉宴，古久帐簿几篇章。如斯大梦谁先觉，先生荷戟独彷徨。"}
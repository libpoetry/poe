{"id":"611244","title":"余濒行金陵诸词客分赋都下名胜兼傅之丹青壮我行色舟中无事披册展读忽然技痒赋寄酬之共得二十八景诗如其数 其十九 华林园","dynasty":"明","author":"邓云霄","text":"园林萧瑟暗惊秋，霸气东南黯已收。弦管久随风送去，繁华惟见水空流。台倾半入红尘陌，池废斜通绿荻洲。游客莫嫌无故物，园丁时拾玉搔头。"}
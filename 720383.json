{"id":"720383","title":"满庭芳 送汤中丞潜庵公入东林道南祠","dynasty":"明末清初","author":"钱肃润","text":"旧院东林，沧桑陵谷，翻云覆雨方晴。一朝营造，救度也耎薨。丽泽规模整肃，祠堂内、丹艧梁楹。惊相告、俄傅檄至，不日报功成。丙寅，夏四月，中丞北上，迫趣王程。过林间停辙，讲道杨亭。今岁戊辰春日，云旗风马忽来迎。到门后，龟山降席，促膝话平生。"}
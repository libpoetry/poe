{"id":"466898","title":"新编系列剧《天龙八部》 第十四卷八首","dynasty":"当代","author":"杨启宇","text":"风萧萧兮易水寒，千秋英气发冲冠。忽然骨媚腰肢软，拜倒君王玉陛前。招牌赫赫遍洪都，一字千金辟邪符。昨夜西风凋碧树，满城争铲使君书。右丞红豆谱新篇，入骨相思只为钱。跨鹤腰金欧美去，让他人说葡萄酸。筑成金屋贮阿娇，桂岭漓江雁拔毛。纵使断头终不悔，与卿相待奈何桥。回首银屏一梦中，铁窗冷月对秋风。曾经商海难为税，除却金山不救侬。扫黄消息太新鲜，处女嫖娼上罚单。毕竞官家公道在，赔她七十又三元。但凭有奶认亲娘，蛛网蜚丝勾兑忙。幕后昧心颠皂白，庭前信口辩雌黄。额上天平徽记鲜，祥云五色拥光环。沙盘颠倒乩仙判，始识葫芦大法官。"}
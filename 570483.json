{"id":"570483","title":"晓上人自江右来谒敬美赠之诗云南海杨枝白社莲老僧无住总随缘不知逢着文章伯可有衣裳与大颠又行脚山僧不住山正逢居士掩玄关却嫌留偈多重障大海长空自往还盖谓余方杜门不易见倚韵立赠二绝 其一","dynasty":"明","author":"王世贞","text":"有社何须种白莲，浇花插柳但随缘。从他佛骨原无表，那许残花乞大颠。"}
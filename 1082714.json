{"id":"1082714","title":"送茶头并化士 其三","dynasty":"宋","author":"释慧空","text":"三昧酒，吃便醉，坐禅时，只瞌睡。轻轻未可悚动渠，送上茶山渠自会。见张三，逢李四，把得便行果灵利。一枝春信有来由，六出飞花不相类。到秀峰，真得地，四方老衲如云至。跨著三门酌一杯，换却眼睛拈却鼻。铁面老禅今健否，家居道旧想安然。饭香苦忆伊蒲馔，井冽还思甘露泉。"}
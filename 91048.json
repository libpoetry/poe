{"id":"91048","title":"题义门胡氏华林书院","dynasty":"宋代","author":"吴淑","text":"高隐仙山下，依山携草堂。穷年乐石水，切意玩嫌缃。竹径来嵇阮，鱼梁集惠庄。论文探致极，寻古袭遗芳。沉意诗书苑，游心翰墨场。海鹏潜羽翼，露豹郁文章。侠洽千门庆，联翩却桂香。活和资胜景，变化得神方。虚槛临寒水，平皋占夕阳。溪云蒸柱礎，岚气润衣裳。露叶飘书幌，风花落酒觞。往还乘月喜，酬唱为春忙。宗族传雍睦，门闾被宠光。高情谁可及，积善不能量。顾我何为者，多年别故乡。他时归计遂，依附葺云房。"}
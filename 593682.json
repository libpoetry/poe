{"id":"593682","title":"初秋雨中同黎惟敬秘书刘仲修观察李袭美明府蒋少翼吴仲周滕晋生李惟仕朱汝修陈从训六徵士集李临淮惟寅宅得卮字","dynasty":"明","author":"欧大任","text":"苑云城雨忽秋飔，西第邀欢昼漏迟。此日分庭逢长孺，何人置驿似当时。薜萝半杂窗间草，丝竹频催掌上卮。谁道元侯今骠骑，五陵犹得共襟期。"}
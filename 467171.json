{"id":"467171","title":"无以为题","dynasty":"当代","author":"陈忠平","text":"风流无复忆当年，吐角锋芒一黯然。世味渐知横眼后，春心半老落花前。手敲电脑天非远，竹掩蓬门地已偏。耽癖未妨三径冷，随栽桃李各争妍。一卷诗轻万贯钱，自娱自乐自陶然。有梅挂壁宜高咏，无客登门合早眠。往事萦怀人可梦，清风入抱句能弦。吟魂不共青衫老，除却二毛仍少年。"}
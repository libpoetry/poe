{"id":"1123659","title":"既别晦庵复成二诗呈之近欲同游善权不果临行录其湖北道中诗一轴","dynasty":"宋","author":"赵蕃","text":"既返山前棹，还斟枕上杯。雪飞如唤住，雁叫苦催回。金濑半篙绿，石亭千树梅。竟孤陪李郭，亦愧匪邹枚。去始丰城剑，还终大仰禅。纵横几诗句，摹写百山川。竹使承流日，蓬山促召年。侬行亦何为，白首使如迁。"}
{"id":"248074","title":"满庭芳·丁亥花朝日感赋并序","dynasty":"现代","author":"江南雨","text":"点染眉峰，薰蒸柳眼，霁天佳气阳和。草低风细，摇碎一池波。渐次红轻绿软，生意乱、玉影婆娑。莺声里、来归燕子，春满旧山河。悠悠谁记省，窗阴过羽，岁月如歌。恁花事忺人，镇日消磨。蝶恨蜂愁几许，閒情共、廊月庭柯。无聊甚、惟将绮梦，寄语众仙娥。"}
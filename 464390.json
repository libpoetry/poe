{"id":"464390","title":"水龙吟 赠王汉西，同丽子。用辛稼轩寿韩南涧原韵","dynasty":"当代","author":"汪岳尊","text":"飞虹卅载南旋，翩然笑把洪崖手。高标映月，清谈霏玉，城非人旧。云净天阊，波恬尘海，许膏蓬首。正闲庭似画，韶光渐引，流莺转，能歌否。不羡黄金如斗。爱花栏、坐长春昼。相怜畴昔，心盟蹈海，荒陬饥走。尽历崎岖，全消垒块，仍耽杯酒。请共近纵目，观成四化，珍河清寿。"}
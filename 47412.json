{"id":"47412","title":"大热遣怀","dynasty":"明代","author":"刘基","text":"盛夏火用事，长日不可堪。热汗发我肤，如泉溢穹嵁。清晨登楼望，四野皆红岚。坡坨会稽山，缥缈浮郁蓝。何出作雨泽，一洗暍与酣。须臾玻璃盘，涌出琉璃潭。杂气若绛旂，飘飖散空&lt;山含&gt;。朱光熭九幽，天气熇以&lt;面含&gt;树木首咸俯，鸟兽声尽暗。玄冥将禺疆，侧身入禋龛。渊蛇葺短鳞，山龟灼枯&lt;府龟&gt;。悍熊伏朝鼢，困龙缩秋蚕。焦根裂埴断，毙鹬蚌脯含。水井为汤池，冶容成病颔。渡水翅帖帖，守门口舑舑。蜩螗轻绡翼，依阴萃枫柟。沸渭泊静寂，噪聒乱语谈。苍蝇丹砂头，群飞逐烹腤。拍之摐污手，驱之死仍耽。对食惮下肮，引饮辄倾甔。抚几炎欲燎，披衣重犹函。慨彼征戍卒，荷戟忘寝。弃绝骨肉爱，不得同苦甘。但闻盗贼炽，未见王师戡。郊原虏掠遍，馈饷那能覃。况乃隆暑节，蒸郁非所谙。用兵贵拙速，将帅当怀惭。沈冥及暮鼓，两目脂流泔。拂袖招远风，众星烂天南。河汉上昭回，烟霞远{髟监}鬖。且喜辰极明，愿睹戎马倓。云门连镜湖，林壑清且涵。岂惟隔埃，庶足憩负担。惜无五亩宅，偃蹇投吾簪。卷十三补。"}
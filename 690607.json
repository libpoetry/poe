{"id":"690607","title":"癸未计偕过王庄驿假馆张北溪垆头屈指二十四年矣今差竣还朝午憩驿馆北溪之子崇葵者袖余旧墨来谒且献盘餐遂以诗二章答之","dynasty":"明","author":"张萱","text":"辍轭冰敲虎仆姑，墨花飞堕雪模糊。相逢不用藏名姓，曾醉君家旧酒垆。问我何来髯似戟，怜君今亦戟为髯。盘餐献罢犹微笑，欲乞新诗当酒帘。"}
{"id":"466345","title":"冬日作","dynasty":"当代","author":"卢青山","text":"枯坐蓬斋里，暮雨落不止。吾期可人来，唯有冬寒至。翻书眼如醉，略不辨句字。佳意偶跳出，如淋醒头水。书中抬倦眼，怔望窗外树。心冥苍茫外，耳空渐无雨。一樽报深寒，两樽斩愁帜。嗟如濠鱼乐，心知不可试。迎年复送年，此事是我责。如漏斗吞水，自家无一得。往事秋叶落，来事新叶生。来者如往耳，但老孤树身。故园在何许？故园福寿阴。相隔渺已远，况兼久无人。我亦有故人，风吹蒲公英。虽云同一枝，忽散四海滨。我亦有故人，风吹蒲公英。落地根已立，相见更无因。"}
{"id":"467745","title":"武陵春二首 原韵和凝香问月词","dynasty":"当代","author":"崔荣江","text":"霜薄衾单寒入梦，骤醒又添衣。竹影临窗摇满月，掐指算归期。香艾生烟黄菊侧，祈祷莫归迟。今夜清辉应照你，莫误了、到家时。日见春深花见瘦，晓泪堕泥尘。往日铅华补不匀。最痛惜花人。唤道枝头风且住，却已杳香魂。剩我花锄筑一坟。又不忍、掩花身。"}
{"id":"705086","title":"家书","dynasty":"明","author":"魏学洢","text":"时事纷纷不可诘，孤忠耿耿徒离忧。国人争愤柙中兕，之子却怜堂下牛。黄发廿年浪引领，青山万古仍含羞。弹章三上累胆落，夙志不遂差堪酬。尽言上苑多芳草，数去谁者蕙与兰。素性恰并鸥社狎，人间何意蚕丛难。天生一副岩林骨，赢作数年冷淡官。稚子候门日已久，老人归来且加餐。"}
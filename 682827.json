{"id":"682827","title":"清明","dynasty":"明","author":"区越","text":"梦回洛社谁倾盖，独乐园门懒亦开。莺蝶不禁春共醉，笙歌犹自日相催。风光次第新开冻，烟雨青黄渐熟梅。我有龙山千载恨，直应挥泪洒蒿莱。处处踏青寒食雨，家家送纸北邙坟。直饶蜡屐同安石，不辨流觞似右军。人莫度量春易暮，花应相笑乐难均。西方寇盗恣充斥，多少未招无主魂。"}
{"id":"1116586","title":"村醪二尊献张平阳 其二","dynasty":"宋","author":"苏轼","text":"诗里将军已筑坛，后来裨将欲登难。已惊老健苏梅在，更作风流王谢看。○出定知书满腹，瘦生应为语雕肝。○○洒落江山外，留与人间激懦官。张公高躅不可到，我欲挽肩才觉难。事业已归前辈录，典刑留与后人看。诗如琢雪清牙颊，身觐飞龙吐胆肝。少负清名晚方用，白头翁竟作何官。"}
{"id":"237526","title":"宝佑三年上已风雨连日成歌寄谊儒侄","dynasty":"宋代","author":"阳枋","text":"风雨飘摇三月三，绮罗罢游客停骖。满城春树烟监参，朱户绿窗愁不堪。香芹刺泥燕争衔，杜鹃啼情正含。舞雩儿童笑鴒{左含右鸟}，尧舜气象此中涵。鼓瑟高人手可探，淡音非雅亦非南。太守风期神与参，我解此意谁为谈，但觉满怀春酣酣。花柳蒙迷不可贪，芳菲易歇随浮岚。间闭阁门可所耽，惟见千山万山秀色郁如蓝。"}
{"id":"197609","title":"挽施子华·二五交运兮","dynasty":"宋代","author":"王柏","text":"二五交运兮，杂糅乎刚柔。美恶厚薄兮，何廪生之不侔。厚者未必薰兮，薄者未必莸。羌寓形於溟涬兮，藐起灭之一沤。惟父母之哭子兮，蹇彼苍之大尤。吾尝抱此至痛兮，知毅翁之恨难收。虽我不识子兮，知谨实而好修。抚新碑而感慨兮，相铎声之口讴。奥山兮泉浏，凄巘兮云幽。夫子有命矣夫之叹兮，可以释而翁之忧忧。"}
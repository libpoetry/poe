{"id":"452737","title":"崂山诗二首效东坡庐山诗 其二 明霞洞得窦字","dynasty":"当代","author":"王引","text":"修真山为炉，树绿似铜锈。登顶肩摩天，瀛海杯浮右。结茅依岩窟，内观龙虎斗。偶眺日生丸，云罅万箭漏。锥心忽自笑，明霞记斯窦。风灭迹所留，我蹑后人后。道童老垂髯，崖藤翠蛟瘦。壁上游仙诗，字受神不授。胡儿眼空碧，功夫稽手候。入洞觅霞光，见与胡儿陋。光岂顽石待，霞近天阍叩。打钟道人催，恐夜星怀袖。"}
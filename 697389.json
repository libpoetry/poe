{"id":"697389","title":"湖上酒楼听歌王检讨敬夫汪司马伯玉二乐府及张伯起传奇戏作","dynasty":"明","author":"胡应麟","text":"光阴百岁迅流霞，一曲东篱擅马家。何似翰林新水令，秋风迁客走天涯。水云深处木兰航，白雪纷飞大雅堂。莫向五湖寻旧迹，于今司马在郧阳。掩径频年侣博徒，阳春堂上白云孤。才闻北里歌红拂，又见东园演窃符。"}
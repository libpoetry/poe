{"id":"466008","title":"生查子 薄情三篇","dynasty":"当代","author":"添雪斋","text":"我本薄情人，逢此无情事。且看暗隅间，一出无情戏。冷漠说相知，悲响随风至。黄叶满寒城，独立浓霜里。第一别离歌，落落梧桐下。正是漠然时，正是相思罢。痴绝不成章，前事由他谢。初雪即凄凉，止在江南夜。梦异别离长，世路堪为咽。决绝每如斯，一恸锥心彻。值雨事飘零，所托却无物。故做薄情人，屡负多情骨。"}
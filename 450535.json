{"id":"450535","title":"九张机","dynasty":"当代","author":"崔荣江","text":"一张机。长条挼袖采桑肥。一枝一叶摘心思。趁春归晚，攒些明媚，好去侍蚕儿。两张机。指尖轻绾理缫丝。执梭时候挑花色。新裁模样，两重心字，巧巧织罗衣。三张机。薄窗细月照迷离。怕成新锦差君意。心头辗转，乍勤还懒，织也是颦眉。四张机。湘帘疏落透风吹。熏风滋味应相似。去年帘卷，你拈花朵，簪我掷梭时。五张机。鸳鸯织就未双飞。鹧鸪声里君行远。那时风恶，那时花落，愁便压眉低。六张机。欲看雁字总迟迟。一花雾里教人识。侬心如茧，抽丝长短，便理也参差。七张机。锦间心事屡相违。还提红线伤心织。一裁缝枕，一裁成梦，梦里候人归。八张机。附梭往事醒晨鸡。晓窗人立看花落。那厢红瘦，那厢桑绿，无处觅芳菲。九张机，不教残朵缀空枝。飞梭待织双花色。人随花著，愁随云去，信有客归期。缫丝长短织情真，身效春蚕倩客珍。机上一花堪并蒂，开时交与惜花人。"}
{"id":"464208","title":"喜迁莺 梦土神见，词以解之","dynasty":"当代","author":"王陈常","text":"黑甜温煖，何迩来情思，每多奇梦。曾为椿堂，频祈药饵，福德真灵虔奉。久已神明默契，总未香龛齐供。恍良友，蓦相携，把臂浑忘迎送。珍重。勿惚恫。瑟缩音容，觅炬奚惊恐。恃与扶持，常存敬畏，尽免到门题凤。欹座宫中变幻，造物暗中撮弄。恁余解，是人斯有土，土生财用。"}
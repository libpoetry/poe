{"id":"452586","title":"夜合花 戏赠风老新昏","dynasty":"当代","author":"钱之江","text":"竹黯蓬门，香寒铃帐，晓月深护霞标。天风解袂，相携絮语河桥。搴杜若，荐松醪。记目成、留佩江皋。载伊人去，池波雨涨，春水容刀。殢人亸凤犹娇。算离云路杳，珍重今宵。龙漦试启，清箫细引风涛。曦驭送，海门潮。采葑菲、筐筥同劳。旧游空在，章台故柳，无梦相招。"}
{"id":"1128413","title":"山坡羊","dynasty":"宋","author":"葛长庚","text":"默坐寒灰清静。会向时中一定。金城贼返，报乐流星奔。用将须分左右军。出师交征定主宾。排的是天文地理，九宫八卦天魂阵。捉住金精也，送黄庭土釜封。神通。战罢方能见圣人。英雄。不时干戈定太平。不刻时阴阳交并。古盆一声号令。九宫八卦，排列下拿龙阵。领金乌左右军。夺乾坤始媾精。三回九转，交战在西南境。得胜回朝也，河车不曾暂停。辛勤。曲枕昼夜行。专精。铁打方梁磨绣针。独坐无为宫殿。息息绵绵不断。我把生身父母，要使他重相见。青头郎天外玄。白衣妇海底眠。婴儿姹女，阻隔在天涯远。全仗着黄婆也，黄婆在两下缠。团圆。打破都关共一天。托延。赏罢蟾辉斗柄偏。"}
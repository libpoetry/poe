{"id":"459790","title":"玉镯诗","dynasty":"当代","author":"卢青山","text":"故人遗我双玉镯，翡翠飘花扑眼愕。如切碧空断碧水，云烟幻变光辉烁。持赠玉臂自相当，伊人宛在水中央；三年对看不可及，对玉一看一摧肠。昔年赠石丑如鬼，老妇耄耋衰颜萎。似我中心万千悲，化石万千年不毁。今年此玉温如春，似汝肌骨似汝魂。我怀怆若三秋草，安能回我青春心？"}
{"id":"701019","title":"喜更生三叔至皖道从西粤湖南居半月促之入蜀投伯潜叔江津令","dynasty":"明","author":"梁朝钟","text":"昨夜皖公雪，馀寒梦五羊。遗金薄桑上，残腊过潇湘。南国故交尽，西征转战忙。巴彭有兄弟，且理蒯缑装。三人行万里，秋草鬓丝黄。跋涉家山远，兵戈主仆康。愁倾瓜步酒，月落石巢霜。但得吴钩在，从戎入二阳。"}
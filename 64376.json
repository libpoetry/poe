{"id":"64376","title":"花园子·当年内苑花如绮","dynasty":"明代","author":"陈凤","text":"当年内苑花如绮，万树红云日边倚。监使惟承巡幸欢，诛求那惜花园子。别有朱门令尤急，绿衣怒叱青衣执。春风惨惨白日寒，愁把花枝对花泣。祇今圣主罢游畋，诏书屡却黄龙船。岁时虽有上林役，种植还堪助衣食。君不见玄明宫少阳院，秋雨霏霏秋草遍。"}
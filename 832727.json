{"id":"832727","title":"丹凤吟 寄怀陈述叔岭南","dynasty":"清末民国初","author":"朱祖谋","text":"俊赏霜花腴谱，韵起孤弦，秋蓬书客。兰荃盈抱，宜称赋情南国。歌成鬓改，老怀慵问，度厄莺花，招人萝薜。自著閒身句里，未忍伤春，春去留泪沾臆。却遣天涯怅望，暮云顿合无尽碧。袖底瑶华满，晦鸡鸣风雨，心素能惜。沧洲期在，落月照梁颜色。蔓草王风，身世感、共低垂头白。几时把臂，迎梦江路识。"}
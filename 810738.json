{"id":"810738","title":"渡海","dynasty":"清","author":"毛澄","text":"夜上碣石门，青气如?悬。扬舲出浦口，沙草黄无边。䰝山望孤峤，歧海侵秋?。朱?烛锦汭，绿烟冒盐田。地高树犹见，{阝厓}隐波始圆。去鸟识辽水，落日知吴天。冶冰紫琼冷，阴火丹渠然。文螺化鹦鹉，彩蚌嫣蝉蜎。拾月恶溪咏，阻风春草篇。无为效安石，酣畅催言旋。舟轧水底天，笑指石上月。玉珧照珠池，?华被银阙。鹏骞四溟翻，鳌抃五岳没。纵任无远近，凭虚得超越。傥遂凌朱崖，何由炼金骨。甘英度西海，终童下南粤。壮游恐不遂，江晚蕙芳歇。峨眉归读书，青山未华发。"}
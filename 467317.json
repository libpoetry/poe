{"id":"467317","title":"题黄秋权先生所作国画十幅 《北国风光》","dynasty":"当代","author":"陈振家","text":"玉龙飞舞蔽千峰，寥廓凄迷一片蒙。细看枝头春欲动，生机无限孕其中。水天一色色堪怜，枫叶秋山绮阁前。极目江南佳丽地，千帆浮水水浮天。漓江山水醉吟瞳，长欲重游畅旧踪。今见先生纵毫处，依稀犹入桂林峰。画屋画林难画声，岂无泉鸟此中鸣。千番搜索堪寻味，便作静观也有情。不见艨艟拥帝旌，空遗帆影伴鸥声。莲花峰下波千顷，尽是文公泪滴成。秀水清如含笑眼，危岑自是玉云鬟。分明天上七仙女，来化人间七座山。松柏葱茏千仞翠，远山涵黛水溶蓝。天心莫道无偏爱，如绣风光在岭南。为写荆公名句来，画师自有不凡才。江南若个风光好，一幅水乡毫底裁。花须清白方高洁，底事先生为染红？时代不同人物别，无忘革命树廉风。草木无情人有情，爱它秋肃却峥嵘。更珍晚节尤推许，老死枝头不落英。"}
{"id":"264720","title":"金缕曲·高台邱门首水仙一丛开甚都。以黄瓷供养，伴我冷吟","dynasty":"现代","author":"王用宾","text":"何地无芳草。看当门、青葱白薤，一丛寒藻。惜玉怜香情青尚切，背令莽夫锄掉。怕不抵、冰霜撩扰。检点黄瓷勤供养，问幽妍、清韵何人晓。聊伴我，属词稿。诗家比拟微唐突。数西园、寒光冻雨，感春谁早。漫语山矾难做弟，梅亦一筹输了。料似此、帔缃裼缟。绰态柔情痴绝甚，与凌波、仙子同娟好。重作赋，剩花恼。"}
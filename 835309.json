{"id":"835309","title":"阳春 新年和天琴，用梅溪韵","dynasty":"清末民国初","author":"沈曾植","text":"画屏山，炉香字，赚得新年春色。春思只如秋，挑茶瓣，饤座还进过中食。萍蓬踪迹。都不问香南雪北。步屐缓趁东风喜，相逢度阡越陌。蓦重忆金明，题诗处，诗梦冷，僧灰邻笛。鬓丝萧条海客，把吟笺，研谱重拭。梁閒燕子叹息。问崔九江南谁识。总?与一醉千愁了，暮云凝碧。"}
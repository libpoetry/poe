{"id":"566560","title":"湆澹滩","dynasty":"明","author":"徐渭","text":"黑鳌穴地出，噀沫从天下。春雪跌深潭，惊雷迸铁罅。回思身所经，险怪几日夜。老石万片焦，飞湍千里射。药又窥绿渊，人命轻一诧。或似鼓太冶，青铜沸将泻。女娲撒馀砾，顽查搅不化。念彼既怃然，值兹瓩柯讶。姮桨起沈舟，凸字捩深窊。因之误丝发，长与世人谢。浪怒一何愚，终古不得罢。有时搏阴飙，寒色惨朱夏。借言吕梁叟，何时咨閒暇。余虽愧达人，笑对成一嚇。"}
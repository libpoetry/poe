{"id":"1245654","title":"邓叟时可大寒中见过，语余曰：“余今六十八岁矣，有一子在闽，三年无消息，顾贫且病，无所依倚，不能无求于世。”余悲之，欲济之，橐无一金。相对叹息，追和苏子赠扶风逆旅诗，载之简轴，不以送叟","dynasty":"元末明初","author":"危素","text":"邓翁老耄食无粮，卧病愁多白发长。千里南闽无过燕，五更秋雨乱啼螀。年来破屋尘生甑，岁莫空山雪似墙。愧我相逢贫到骨，悲歌此曲意苍茫。"}
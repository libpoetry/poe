{"id":"159389","title":"官况·发策非乡秀","dynasty":"宋代","author":"宋庠","text":"发策非乡秀，瘝官玷郡联。恩深育莪沚，技薄戴盆天。病骨三钟粟，銛锋一割铅。怀能真鼫鼠，惜已甚寒蝉。吏笑移书卧，人讥面壁禅。曹府忧倥偬，邑教昧平镌。席上巾釃酒，斋中易绝编。隙尘吹晓日，瓮隧引春泉。戒养聊馨膳，将芜敢命篇。区区犬马志，何术谢陶甄。"}
{"id":"452804","title":"临东江","dynasty":"当代","author":"金鉴才","text":"东江水，碧如醅。悄焉去，不复回。爱此长流逝，千里一鉴开。水面云影过，疑作白浪堆。游鱼悠然集，其乐亦无边。忽聚忽散，忽跃忽潜。鱼亦戏我，鱼亦我怜。我欲投身随鱼往，只恐惊破水中天。又恐惊破鱼儿乐，复恐水深无底盘涡漩。噫吁嚱，庄子濠上兴已尽，岂必裸裎而与鳞鬣相周旋。"}
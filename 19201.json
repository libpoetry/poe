{"id":"19201","title":"七年元日对酒五首","dynasty":"唐代","author":"白居易","text":"庆吊经过懒，逢迎跪拜迟。不因时节日，岂觉此身羸。众老忧添岁，余衰喜入春。年开第七秩，屈指几多人。三杯蓝尾酒，一碟胶牙糖。除却崔常侍，无人共我争。今朝吴与洛，相忆一欣然。梦得君知否，俱过本命年。同岁崔何在，同年杜又无。应无藏避处，只有且欢娱。"}
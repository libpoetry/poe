{"id":"701937","title":"别眉山余都宪陛辞回南京二首","dynasty":"明","author":"黄镐","text":"客舍萧萧行李轻，寒风远道送南征。离亭柳脆人初发，前路花残酒独倾。济水迥添晴浪涌，淮山平接暮云横。交游三十年来好，渐老何堪故旧情。晓日辞朝出禁垣，马前专敕奉明恩。经营王赋推良吏，斟酌民情达至尊。终岁贤劳缘体国，暮年离别倍消魂。寒风冻雨金陵路，松柏青青为扫门。"}
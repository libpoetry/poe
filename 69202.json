{"id":"69202","title":"征南谣·钱塘江头点行军","dynasty":"元代","author":"杨维桢","text":"钱塘江头点行军，大嫂金鼓声殷殷。千里万里鸡犬绝，杳杳南国深蛮云。蛮邦父母若不仁，九重天子深无闻。草间弄兵本锄梃，聚力四万称孤君。皇华遣使宣主恩，横草未立终童勋。闽南总戎赐斧斧，紫髯一拂清妖氛。六网生来食虎尊，猛虎虽猛宁同群？於乎猛虎虽猛丁同群，城狐社鼠何足云。"}
{"id":"266172","title":"东风第一枝·元宵","dynasty":"现代","author":"王渭","text":"爆竹春回，屠苏酒煖，东风来践芳约。等閒做弄韶华，又逢元宵宴乐。金吾放夜，正开遍、四门鱼钥。看银花、十里鲜明，蜡炬千枝闪烁。漏点点、更筹屡跃。歌叠叠、管弦并作。众星似拱鳌山，彩云恰移凤阁。香尘马踏，多管是少年挥霍。愿留心、故事昆崙，显得及时韬略。"}
{"id":"460091","title":"莺啼序　梦窗韵","dynasty":"当代","author":"卢青山","text":"江南晓开梦枕，有黄蜂拍户。立东阁、侵柳残风，不觉淩迟暗暮。剩连坎、遮烟断目，氲氤一带巢乌树。向长天、几朵荒云，恐粘轻絮。细踏昏涂，随捡嫩叶，带漫山浅雾。甚无意、摊展羊毫，绘成清墨香素？怕明朝、风光换尽，剩虫蠹、痕巢金缕。记当年、曾赋招盟，卒乖鸥鹭。芳心旧系，桂艇兰缰，渺成只雁旅。怪漠水、不留桃影，只闻空汛；始作嫣红，又携风雨。凄然转望，山横微翠，萧萧落日深岚下，只黄鹂、尚送桃根渡。频挥宿泪，潺潺流入汀洲，化为杜若生土。凝回久矣，把鬓寻人，问可侵半苧。算掩抑、草矜前绿，卒染谁衫；蝶恋陈衣，卒同谁舞？怏然自识，春踪已渺，人心那可如长桧，信今宵、不奈移哀柱。恒思放一飘舟，笑骂随心，五湖在否？"}
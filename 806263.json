{"id":"806263","title":"渡江云二首 其一","dynasty":"清","author":"李慈铭","text":"云容天澹澹，苇痕风影，都上寺西楼。远山青万叠，是处斜阳，来与挂帘钩。雏杨细草，又今年、绿遍瀛洲。偏未许、玉容花貌，深处荡莲舟。凝眸。高城望极，点点宫鸦，正晚钟时候。还认取、栏干遥倚，压鬓红榴。单衫小扇分明在，只锦笺难寄珠彄。归骑杳，凭谁系住闲愁。"}
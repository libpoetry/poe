{"id":"431423","title":"次韵再和叶老暮春雨夜不寐遣怀七律两首","dynasty":"近现代","author":"王益初","text":"飘泊东西类转蓬，金刚那怕火来攻。人间祸福原无定，世事周旋恨未工。俯仰乾坤都幻象，因依客路总优容。惊心略迹从头说，却感浮生样样空。名世文章多样工，高人何事感穷通。浑如江水浮天镜，宛似秋云挂碧空。剑影横斜窗影外，鸡声断续柝声中。潇潇一夜听春雨，欹枕无眠待晓风。"}
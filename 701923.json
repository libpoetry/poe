{"id":"701923","title":"喜同年聂苏门公祖守潮寄赠","dynasty":"明","author":"黄锦","text":"瀛海春风动地回，儿童争迓使车来。云团皂盖千峰雨，电闪朱旗万壑雷。江上鳄鱼看再徙，岭头韩木喜重栽。无由借得苍龙杖，执兕欢迎彩凤台。曾逐骅骝步后鏕，天衢腾踏意偏饶。尺丝自我牵铃索，斗酒何因盖紫貂。泽国蒹葭劳梦寐，玉河鱼鲤漫迢遥。维桑此日逢知己，零露无私到苇苕。"}
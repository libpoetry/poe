{"id":"416651","title":"八声甘州  秋日怀苍虬侍郎","dynasty":"近现代","author":"溥儒","text":"望幽燕暮色对残秋，前峰送斜阳。正萧萧木叶，沈沈边塞，滚滚长江。已是登临恨晚，谁共赋沧浪。衰草连天碧，故垒空黄。尚有梁园修竹，胜青山愁绪，云路悲凉。似猿啼三峡，烟桌下瞿塘。更何堪，江山异色，怨黍离，转眼变沧桑。伤心处，远天鸣雁，声断潇湘。"}
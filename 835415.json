{"id":"835415","title":"金缕曲 其一 七十生日自述","dynasty":"清末民国初","author":"张慎仪","text":"七十平头矣。记少年、零丁孤露，不胜况瘁。食指伙颐难一饱，笑煞昌黎五鬼。处处是，揶歈滋味。自愧鼠鼋生计拙，误穷途、莫下万双泪。恐挫了，元龙气。关河狼迹寻知己。但凭著、随身竿木，逢场游戏。幕府栖迟岁月老，我瑀琳书记。瞬息沧桑如鼎，那更有桃源可避。倒不如长作平原会。消块垒，梦腾醉。"}
{"id":"237779","title":"纪愁·北风吹我裳","dynasty":"宋代","author":"晃冲之","text":"北风吹我裳，夏潦漂我屋。牛羊践我稼，雀鼠耗我谷。雪寒附我指，雨淫秽疾我腹。朝行桑榆间，秋序伤远目。莫涉水之涯，含沙中两足。揽辔马病黄，伏轼舆脱辐。陟山既见虎，还舍乃对鵩。一沐三握发，十饭九不肉。先生昔离垢，居士今耐辱。饱闻戒畏涂，那知有沈陆。"}
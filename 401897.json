{"id":"401897","title":"重到海城呈彭母二首","dynasty":"民国末当代初","author":"聂绀弩","text":"别名小莫斯科好，胜地暌违卅八春。宫厦城墙红作姓，妇婴儿女战为魂。一时才俊无遗冢，何处江山不故人。遥指木棉花下路，似犹旗笠万农民。风云龙虎彭三杰，宇宙光荣母一家。母意已成儿女志，此心犹着凤凰花。人称九十为眉寿，我以沧桑纪岁华。社会主义春不老，孙曾艺辅枣将瓜。"}
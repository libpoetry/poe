{"id":"63014","title":"苍鹰赠蔡子毓","dynasty":"明代","author":"韩上桂","text":"苍鹰白头人不识，群飞沧海恣猛力。霜毛飒爽滚雪飞，铁距撑拏倍惨黑。侧目愁胡破远天，轧滚左右凭胸臆。狡兔未保深窟藏，大鹏遂失垂天翼。姿雄往往受众猜，去傍鱼矶掠鳝鲫。鳝鲫鳖没泥滓中，百转千飞不得食。吁嗟壮士亦如此，高牙大纛张边鄙。上林羽猎竟何为，不搏匈奴搏虎兕！"}
{"id":"428699","title":"中秋望后一日，侯伯文、冯君辉及余弟企周偕登南横山雪浪庵蒋子阁，宿于独露堂畔，晨兴返舟石塘，怅望还云，为赋二律 其二","dynasty":"近现代","author":"凌学攽","text":"偶爱禅家味不荤，人归僧去晓钟闻。沿溪紫蟹当前买，出水青菱取次分。怕佛笑人无酒量，吟朋迟我懒于云。于君甘饮前宵渴，洗涤诗肠锦绣文。"}
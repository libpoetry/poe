{"id":"545237","title":"赋八诗后鄙怀不能己巳伏枕呻吟再成八律共前什计十六章辄命使者焚之几筵次公有灵当为我击节三神之顶浮一大白也 其七","dynasty":"明","author":"胡应麟","text":"三年移疾住吴阊，不改清斋旧太常。岂谓龙蛇能作谶，坐令鸿雁不成行。游同兜率非天姥，秩主遮须胜夜郎。犹忆向来尊酒兴，乱山风雪灞桥傍。"}
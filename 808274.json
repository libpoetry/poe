{"id":"808274","title":"疏影  小玲珑山馆赋絮影","dynasty":"清","author":"厉鹗","text":"飞绵近远。又绿阴弄日，吹过隋苑。比雪还轻，度水无痕，东风下上低捲。成团作队冥濛甚，真共幻、总迷心眼。倚绣帘、误却吹时，明灭个人庭院。尚忆张郎好句，正朦胧淡月，坠处初暖。漫缀征衣，点鬓休惊，欲捉儿童仍懒。悠飏梦入离亭路，写不尽、楚江春晚。笑雨馀、一种沾泥，付与老禅为伴。"}
{"id":"467572","title":"连理枝","dynasty":"当代","author":"赵文漪","text":"帘幕金风至。正早秋天气。丹桂初开，芙蓉半谢，黄花吐蕊。望月明千里动离愁，更珍珠帘坠。不寐披衣起。乍怯腰肢细。西子含颦，昭君去国，因缘色艺。劝玉容珍重莫怀人，朱颜如昨岁。远浦蒹葭老。霜冷黄花早。凭阑莫道，朱颜瘦损，娇柔更好。自纤腰轻约不胜衣，步履应轻渺。一笑嫣然巧。眉黛添佳妙。天赋聪明，霞笺翠墨，宫商谱调。更何妨学醉饮东篱，把心清慢道。"}
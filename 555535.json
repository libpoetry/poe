{"id":"555535","title":"忆旧游 送宪副汪从仁之任云南词并引","dynasty":"明","author":"黄仲昭","text":"喜清和时节，梅酿微酸，榴吐新葩。祖席酒三行，把离情搅动，乱似杨花。忆著英年分陕，美誉赤城霞。看白璧坚贞，青蝇虽点，本自无瑕。悯起佐西江，臬㥃吏弊，民情一一梳爬。九重思俊杰，抚滇南赤子，帝曰汝嘉。旧日夷民识面，重见喜无涯。待边境又宁，归朝还拟殿邦家。"}
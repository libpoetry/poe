{"id":"615362","title":"碧玉洞","dynasty":"明","author":"李孙宸","text":"幻窅通一鏬，混沌辟何年。目贪神怪观，刺衣下层巅。猿缘矜巧捷，鼓壮若无先。疲足毕欹险，骇目忽洞天。石门长不关，浮梁架蜿蜓。纳云俨奇搆，选石漾清涟。仰视激飞湍，万仞泻溅溅。映日金膏闪，晴檐霏雨烟。泠泠时中赏，瀰瀰使众怜。天乐俨?谹，奚必竹与纮。胜纷目屡换，神往虑亦迁。安得长兹游，身世两相捐。"}
{"id":"462106","title":"琵琶仙五首 其五","dynasty":"当代","author":"添雪斋","text":"难耐深寒，看烟水、掩没关河山塔。吹冷千里繁华，西来肃风飒。装点到、尘埃古道，却今昔、一番闲踏。魏晋残碑，明清帝阙，谁说前业？便依约、重听功歌，也当是、成灰后馀劫。何况往来红日，已天中承乏。惟草木、春秋自解，不必人、告令王法。作尽浓翠深黄，用心回答。"}
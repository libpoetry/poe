{"id":"830121","title":"月夜游太平山","dynasty":"清末民国初","author":"康有为","text":"白沙驰道绝山腰，山断红阑接石桥。最是万松灯下过，月明山海望深宵。沿山辟路夹青松，廔阁溪桥曲曲逢。夜夜月明桥上立，飞泉浩浩劈中峰。月明山路冷生冰，驰道孤游记得曾。碧水碧山烟雾里，玲珑楼阁万枝镫。灵雾神风跨鹤游，苍茫海峤认蓬洲。欲挟飞仙过东海，瑶台难好不淹留。"}
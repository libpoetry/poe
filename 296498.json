{"id":"296498","title":"摸鱼儿·别吴大","dynasty":"现代","author":"许宝蘅","text":"凭枫柑，菊残蓉乱，匆匆已是秋暮。曾借小艇明湖泛，消受半山红树。今欲去。指浩杳烟波，隐约吾归路。归期已误。奈又是思亲，又是别友，此境难延贮。萧条矣，老柳难攀客住。云庐天末回顾。相逢且订三年约，莫把西风虚度。新词谱，算无限情怀，并作琵琶语。君须记取。须记取云间，双鸿锻羽，羁泊鹤楼诸。"}
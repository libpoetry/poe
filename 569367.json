{"id":"569367","title":"程孟孺以善诗及书与余交十五年矣今春过余则书法益妙云将入燕应中秘之募索一言为赠余久厌笔研且畏绮语虚名落长安人耳不得已勉成二律塞白孟孺慎毋以示人也 其二","dynasty":"明","author":"王世贞","text":"有句不能赠，非关无故情。如何帝城内，复着老夫名。细软青精饭，香柔锦带羹。可能留少日，为汝话无生。"}
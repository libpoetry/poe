{"id":"307859","title":"木兰花慢·春光明媚，不成薄游，坐忆游踪","dynasty":"现代","author":"詹安泰","text":"际春光澹荡，忽回梦，过杭州。正高柳层层，圆荷柄柄，湖上清游。谁收，蘋渔艳唱，趁行云都幻作离愁。裙屐招邀甚处，莺花历乱江头。休休难唤旧风流，空典鹔鹴裘。看万翠封庵，千红障艇，结想前秋。闲沤，倘来问讯，道家山念破怕迟留。烟水凄迷肠断，斜阳犹恋南楼。"}
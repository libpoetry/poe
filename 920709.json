{"id":"920709","title":"回先生过湖州东林沈氏，饮醉，以石榴皮书其家东老庵之壁云：「西邻已富忧不足，东老虽贫乐有馀。白酒酿来因好客，黄金散尽为收书。」西蜀和仲，闻而次其韵三首。东老，沈氏之老自谓也，湖人因以名之。其子偕作诗，有可观者 其二","dynasty":"宋","author":"苏轼","text":"世俗何知贫是病，神仙可学道之馀。但知白酒留佳客，不问黄公觅素书。"}
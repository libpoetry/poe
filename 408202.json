{"id":"408202","title":"瑶花 题《红梅花馆读书图》应王璞山先生属","dynasty":"近现代","author":"温倩华","text":"冰心镂月，琅抱凌云。伴芸窗幽寂。罗浮小筑，摊卷久、芳意冷凝瑶席。无穷清福，问君是几生修得。看碎琼、飞落林梢，点上添香人额。绛云万轴牙签，更嚼雪餐花，斯乐何极。倦抛湘帙，长啸处、鹤梦惊回香国。逋仙老去，算只有、先生同癖。恐旧盟、误了春风。收入画图三尺。"}
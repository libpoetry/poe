{"id":"247896","title":"塞垣春·溪亭兀坐涩调寄怀","dynasty":"现代","author":"朱庸斋","text":"素袜淩波断。望不到、荷花面。烟滋荔坞，雨沈菰浦，凉胜秋浅。向步廊、百折逡巡遍。恁景物、供凝恋。只幽怀、无多剩，一衾香泪犹泫。传与隔年情，谁堪托、文杏娇燕。拚得为伊愁，似风絮难遣。问宵来、鬓翠馀几，何心近、玉台教重挽。寂寞水西榭，画帘还独捲。"}
{"id":"109363","title":"吴孙王墓","dynasty":"明代","author":"杨埙","text":"阖闾城南荒之捕，昔谁葬者孙豫州。久无过客为下马，时有牧童来放牛。居然珍宝出光怪，识者夜见踪共由。玉环金碗到城市，土花不蚀馀千秋。州家廉问亟封守，贼曹掩骼穷奸偷。已知共中有可俗，亦恐未免无穷忧。当时义师奋四海，少日已无袁与刘。英雄异志凛如在，暴露无乃为神羞。人生浮脆无可料，蝼蚁乌鸢从所求。高陵劝尔一杯酒，自古南山能锢不。"}
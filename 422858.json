{"id":"422858","title":"西河 金陵感旧，次清真韵，和邵次公","dynasty":"近现代","author":"卢前","text":"歌吹地。秦淮旧事犹记。乌衣巷北小红楼，画船沸起。淡笼月色榜声中，笙簧遥度空际。露阑畔，曾悄倚。玉骢柳下重系。山围故国一周遭，旌旗四垒。大江日夜绕南朝，抽刀难断流水。蕊宫梦起贝货市。渺当初、花外坊里。幻想百年身世。问明珰艳迹，何人还对。桃叶桃根寒烟里。"}
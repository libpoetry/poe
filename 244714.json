{"id":"244714","title":"赠长沙谭存心","dynasty":"宋代","author":"赵文","text":"谭君酒狂，一笔笔了不可当。嗟哉胡为乎，不自贵重也而狂。我知君狂不得已，欲倚杯酒呵苍苍。苍苍不识君我识，知君胸有光怪物。问君今年其岁几，四十一矣无何仕。光阴诞谩不可恃，我昔行年亦如此。相逢一醉令公喜，解剑倾囷无壮士。一簦独行风雨里，老人夜醉谁汝止。丈夫得志行所为，穷即低头教童子。嗟哉乾坤如此而已矣，归来归来归来是。"}
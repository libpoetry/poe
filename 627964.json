{"id":"627964","title":"作客惠阳寄居穷巷中有小室方不盈丈仅足读书临帖无隙地可以栽花种竹独辟西牖稍能坐观西湖之胜旅中少暇赋诗自娱二日以来遂成四章 其三","dynasty":"明","author":"何绛","text":"渊明生大晋，鸿冥鼎革间。弃官归栗里，漉酒开襟颜。悠然赋新诗，无伪真自还。饥来常乞食，怀抱何幽閒。虽自甘愚贱，此士难追攀。"}
{"id":"614641","title":"赠匡云上人","dynasty":"明","author":"韩日缵","text":"结庐匡阜巅，二林势回互。欹崖接上霄，冷风□□布。逸想流岩阿，玄根仰圆悟。销累弃身城，忘□崩意树。高吟冲气新，挥麈烦情故。罗浮亦灵宅，于焉策杖屦。我本风波民，灵空夙所慕。延心追胜义，披牍畅玄句。大梦一以呼，人生信朝露。处尘易□□，依空难遣虑。庶兹祛三蔽，异此遵六度。徒令□□深，安得慈舟渡。"}
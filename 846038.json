{"id":"846038","title":"天禧三年南郊鼓吹歌曲三曲 其一 导引","dynasty":"宋","author":"无名氏","text":"皇穹锡瑞，帝业愈蕃昌。会万玉来王。名山珍馆神游接，实信降云房。卜兹显位严坛墠，奕奕睹辉光。精衷昭格灵心答，天历保无疆。皇家立极，炎德赫中区。执契应萝图。文章焕烂垂星斗，威略定方隅。丹扉翠巘锡灵符。瑞物纪神输。紫坛大报陈昭配，福庆降清都。"}
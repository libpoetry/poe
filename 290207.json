{"id":"290207","title":"杂咏·天地如人体","dynasty":"现代","author":"郭风惠","text":"天地如人体，有盛衰老幼。血气方全时，鸿蒙初辟后。浑浑噩噩中，自然葆神秀。一旦众生孳，虮虫吮胃腠。恶浊穷爬梳，胶扰彻宵画。天地日老丑，众生益閧斗。而我处其间，微尘介众垢。烦恼自解脱，一偈两言透。无我心始安，有人天已瘦。此非非非想，实无等等咒。"}
{"id":"685568","title":"寄谢姚孟长太史二首姚长洲人","dynasty":"明","author":"邓云霄","text":"西北红云望帝乡，新开日月照垂裳。清朝振羽多鹓鹭，才子挥毫近凤凰。赠绮交情同缟带，开函奇字染天香。瀛洲远隔南溟水，还念遍舟有夕郎。持竿晚坐粤江湄，双鲤迢迢入钓丝。书札远烦天上使，炎凉宁似世间儿。悲歌燕市谁同调，往事吴门忆故知。报道还山人未老，年来频梦采华芝。"}
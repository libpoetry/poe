{"id":"203759","title":"春月白鹤吟寄魏鹤山","dynasty":"宋代","author":"王迈","text":"鹤去兮渠阳，发衣佤相羊。啄芳洲兮饮碧湘。如青城之棲兮流矢中伤。鹤来兮钱塘，朱顶兮昂藏。浴太液兮下建章，如九皋之唳兮声彻上苍。鹤归兮临邛之岗，嗥朔风兮立晓霜。扪参历井兮水云乡，如逊东之返兮华表飞扬。昔者去兮，狂枭毒獍相贺乎偃月堂。迨其来兮，文鸾相得乎汉未央。今其归兮，驯鸥狎鹭相待乎午桥庄。善类无依兮，若空乎振鹭之行。留行无语兮，谁扼乎群鸟之吭。归去来於鹤何加损兮，关世道之否藏。有雁兮南翔，翼短兮心长。避缯弋饱稻粱，望胎仙兮天一方，思蹇产兮结中肠，此仙之寿兮未易量。天若祚宋兮，当复来而为治世这祥。"}
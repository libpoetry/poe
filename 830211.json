{"id":"830211","title":"辛亥夏五月自香港重游日本寓任甫须磨双涛园筑室同居与任甫离居者十三年槟榔屿香港一再见亦于今八年矣儿女生于日本皆不能识相见如梦寐任甫赋百韵诗先有四律奉迎答以四律 其二","dynasty":"清末民国初","author":"康有为","text":"交魂通梦八年馀，槟屿香江叹索居。九大洲中我行路，二百国事汝成书。几阅变迁验家国，屡惊生死送居诸。同心离处忧伤老，秋水相望恨有馀。"}
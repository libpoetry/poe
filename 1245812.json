{"id":"1245812","title":"九叹九首 其九","dynasty":"元末明初","author":"刘基","text":"秋天泬漻兮百草黄。蟪蛄悲吟兮朝荣有芳。屣履起兮独彷徨。心悠悠兮怀故乡。原有粟兮隰有禾。桂花红兮兰紫芽。凉风动兮松柏馨。流潦落兮水泉清。蔬可茹兮秫可酒。集乡里兮会亲友。坐白石兮荫苍筠。玩明月兮思古人。鱼韪渊兮狐首丘。终余生兮安所求。"}
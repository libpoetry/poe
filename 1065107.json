{"id":"1065107","title":"读禅要法","dynasty":"宋","author":"释德洪","text":"天王如来现于世，文殊思往问法义。便遭贬向铁围山，须臾复摄文殊至。文殊拜起依位住，问我此谪坐何过。佛言汝自堕艰难，故起现行为不可。佛边女子名离意，端然入定方七岁。又问何以不逐之，佛言此女久无意。女以无意逐获免，十方来众何不遣。如来自在神足禅，有意测之近成远。"}
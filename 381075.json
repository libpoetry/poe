{"id":"381075","title":"念奴娇·壶园自寿","dynasty":"现代","author":"郑文焯","text":"百年几醉，只壶中老我，天地无恙。自见乘槎仙客去，愁满十洲烟痕。沧海尘飞，故国秋澹，梦断拿云想。江关词赋，倦怀自恁疏放。一笑弄月婆娑，长松招鹤，凄厉千山响。卧看青门销旧辙，世外樵风相况。哀乐中年，登临残泪，付与玲珑唱。西楼横竹，五湖对酒如掌。"}
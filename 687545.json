{"id":"687545","title":"寿宋樗庵辞四章","dynasty":"明","author":"孙承恩","text":"大贝兮南金。昔公之出兮望崇士林。翩其归来兮三泖之浒九峰之岑。峰之岑兮泖之浒。澹逍遥兮自容与。养高兮履素。纷馀嚣兮亦莫余侮。北山兮采芝。南涧兮寻诗。傲睨宇宙兮浮荣尘壒。读书以娱兮不知岁月之云迈。有清其秋令节芳兮。有丛者菊吐幽香兮。登公堂兮举公觞兮。伐鼓吹笙浩且昌兮。祝公寿兮乐无疆兮。"}
{"id":"560581","title":"陈醒寿","dynasty":"明","author":"徐庸","text":"庐岳峰高压蟃亭，鄱湖水䦚带沧溟。山川胜槩由天造，人物英豪属地灵。本自西培曾摇谱，派□□下□侍经。先公德政归民社，内翰文章在帝廷。渥水旧闻骐骥足，丹山今见凤凰翎。仲秋朔日逢华旦，南极中宵出寿星。玳瑁筵开燃画烛，蒲萄酒熟泻银瓶。三枝窦桂皆成瑞，一叶尧蓂正吐馨。绛节御风来窈窕，锦茵踏月舞娉婷。□□□□□□□，□□□□□汗青。石鼎炷香焚艾蒳，竹炉燃火煮参苓。兔乌任使频年岁，只把松椿比寿龄。"}
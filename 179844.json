{"id":"179844","title":"同常和仲谒照老和仲有诗次其韵","dynasty":"宋代","author":"李流谦","text":"杏花一标凌晓寒，刮眼创见春风远。天涯作客归未得，主人好事客疎顽。鸣鸠唤雨绿野净，游丝挂空白日閒。只园有僧坐隐几，柱杖与子来扣关。薰炉午篆转轻缕，净瓶晓汲翻微澜。禅僧不摇月照水，雄辩猝起雷破山。痴儿浪说三组贵，向我不博一笑欢。归来妙语出顷刻，照坐绮縠纷斓斑。火争为续永和帖，清景一失情易阑。"}
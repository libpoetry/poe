{"id":"1223934","title":"缙山张君荣字仲华来丞抚之崇仁历两政六年心平气顺上下相安如一日虽有远役重劳亦无阙事甚可称也予之閒居相爱如故旧每怀扈从东道往来缙山道中见其风土之胜民俗之美未尝不谈道以为乐于其受代调官京师因记之以诗而与之别明年进秩南来观旧治父老儿童相迎于东门之外又当歌此以为一笑之欢也","dynasty":"元","author":"虞集","text":"昔从时巡出缙山，翠畦绿树画图间。驱车百折龙门险，载笔千峰虎帐閒。麦粉劝尝银缕熟，粱炊持献玉浆还。道旁父老应常好，为说乡风一破颜。"}
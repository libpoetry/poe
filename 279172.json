{"id":"279172","title":"石州慢·乙巳对马战后，日使内田大宴贺捷","dynasty":"现代","author":"周岸登","text":"日照名娃，宫扬古妆，高髻?掠。尊前舞错凉州，愁见雪欹花弱。秦王破阵，法曲久失传头，海东琴思通寥廓。乐府效唐音，与文明相博。弦索。定场丝管，敖曹鼓节，乍前还却。笑苦随人，曾是不胜杯酌。相如最渴，枉费甘露金茎，深心恐被笼鹦觉。雷雨起余酲，奈清愁禁阁。"}
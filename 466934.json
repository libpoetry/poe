{"id":"466934","title":"杂兴五首","dynasty":"当代","author":"谷海鹰","text":"循取幽丛淡屐痕，桃花红处识春恩。倚筇方羡风丝软，一瓣枝头已断魂。每向炎凉独解颐，拘圆日月斗星棋。风高懒钓江湖浪，觉海灵源乞一卮。偶逢双鲤试钿徽，曲调依然韵已非。病骨相将诗骨去，鬘天散作彩云飞。竹外幽花傍野篱，閒山逸水自相宜。怜他倾国无人识，故约斜阳采一枝。蜗居妙趣倩谁知，啖饱流霞共紫芝。一壁风花三壁梦，无情笔写有情诗。"}
{"id":"872553","title":"丫头岩诗载墙壁间无虑数十百首形容盖有尽之者矣辄复寄兴以俟采诗者择焉 其一","dynasty":"宋","author":"艾性夫","text":"色盛人自怜，色衰人见弃。人心不可凭，女色焉足恃。未笄化为石，不愿从夫婿。厌华喜质如梁鸿，布衣操臼当相从。君不见汉家天子刘文叔，郭后容衰亦遭逐。何如山头化石不嫁老亦足。"}
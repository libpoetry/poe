{"id":"460515","title":"贺新郎","dynasty":"当代","author":"卢青山","text":"岂是重逢季。怅西风、弥天落叶，茫茫吹起。万劫心期吹尽了，瑟瑟二毛吹毁。莫吹冷、两行清泪。执手心中无限事，问七年身体犹安未？所可语，唯此矣。寻思梦里千千里。向苍茫、天涯海角，渺然无际。蓬岛昆丘不可上，推枕孤灯独倚。料此世、终归已已。那识重逢犹有地，更那识、重逢竟作重分地。莽六合，唯我你。"}
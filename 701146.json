{"id":"701146","title":"勉诸耆民闇浈阳峡路小诗十首","dynasty":"明","author":"符锡","text":"浈水频封峡，篙师不敢来。从今开栈道，拍手上鱼台。江险多逢石，山高少见天。徭人寺湾里，昨日又钩船。饮辟鱼台路，诸君莫道难。如今浈峡险，不在牯牛滩。鋻衢临水便，问铺入山遥。子贡倘移得，还因省白蕉。嘉祐初开峡，南山岂浪传。我来寻旧迹，榛塞兴茫然。绝险方钩栈，图成落此年。传通三舍近，功满万人缘。峡山开辟有，峡路待诸贤。举事谋千古，垂名动万年。良工固难遇，拙匠非谋始。胜果君勿忧，自有神人启。大事岂惜费，小人常惮劳。劳多功始茂，费重业还高。涵谷久寂寥，龙山事辉奕。借问当世人，崇虚竟何益。"}
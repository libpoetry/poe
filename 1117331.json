{"id":"1117331","title":"一剪梅","dynasty":"宋","author":"辛弃疾","text":"记得同烧此夜香，人在回廊，月在回廊。而今独自睚昏黄，行也思量，坐也思量。锦字都来三两行，千断人肠，万断人肠。雁儿何处是仙乡？来也恓惶，去也恓惶。独立苍茫醉不归。日暮天寒，归去来兮。探梅踏雪几何时。今我来思。杨柳依依。白石江头曲岸□。一片闲愁，芳草萋萋。多情山鸟不须啼。桃李无言，下自成蹊。"}
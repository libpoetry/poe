{"id":"466030","title":"申城大雪夜归作依眉山韵","dynasty":"当代","author":"王引","text":"上方织女弄机纤，下界已嫌刀尺严。衣拟裁云翻惹絮，风真割面况沾盐。漫惊霁色明高阁，尚待春温入破檐。寒士梦回芒在背，愁看圃草剩微尖。黑衣暮作缩头鸦，才踏琼瑶又逐车。广厦渐藏冰世界，隔窗徒辨雾昏花。劣童持帚狂呼伴，游子沿灯苦忆家。泥爪今逢歧路外，莫因南北泣交叉。"}
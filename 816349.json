{"id":"816349","title":"七用前韵","dynasty":"清","author":"黄遵宪","text":"扰扰横开愧儡场，四方传笑国昏荒。梦鹦终悔临朝武，氏?应编异姓王。赐剑乍悲吴命短，执戈又吊《楚辞》殇。赖奸掩贼知难活，殓我良人孰索偿？落叶秋风怨帝梧，天寒谁为送褰襦？六宫亦写《零丁贴》，九牧旁观《罔两图》。列仗黄麾函促送，蒙头毡毳病应苏。转旋龙驭归何日？恨未前驱手执殳。"}
{"id":"1232252","title":"句","dynasty":"元","author":"傅若金","text":"国蟠蜗角小，地接犬牙深。雨暗蛟龙出，天晴鹳鹤回。江路篁犹箨，山田稻始苗。黄归幽径犊，青聚古祠鸦。洒竹鸣宫女，持弓泣野臣。雨蒸归日路，云合去时山。衡庐树入青天尽，章贡波翻白日来。中天日月回金阙，南极星辰绕玉衡。交龙拥日明丹扆，飞凤随云绕画车。载笔旧登天禄阁，将书还到大明宫。百粤云山连楚大，六朝烟树入隋荒。焚香凤阁春开宴，鸣玉龙池午散朝。"}
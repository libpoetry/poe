{"id":"455456","title":"水龙吟 沽上过天后宫访蜇堪","dynasty":"当代","author":"张力夫","text":"海河寂寂东流，津门大隐身何处。闲云缭绕，熏风骀荡，仙宫嘉树。久慕峣峰，今朝初见，陶渊气度。竟瑶阶联袂，玉觞温酒，危楼上，聆清赋。揖别愁生南浦。转头间、烟霞迟暮。江山无恙，更能消得，几番风雨。旧铁桥边，尧章狷影，梦窗幽绪。待明时遂愿，重来谒拜，问琼华路。"}
{"id":"420338","title":"垂杨 虞山记程","dynasty":"近现代","author":"沈轶刘","text":"琴川露冕。正稻乡啖栗，掇来行辇。过了重阳，烤鸡蒸糯秋初饯。篮舆载梦黄藤软。乱青菶、岭寒犹浅。背晴湖、微绚丹枫，望剑门珠泫。谁数三峰旧典。剩高鸟野云，独流孤眄。径入维摩，散花天气温风转。千年唐桧无人辨。宋梅老、唯余断片。问山镂孰话游，雍王四便。"}
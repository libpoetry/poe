{"id":"245233","title":"次韵王子植见寄","dynasty":"宋代","author":"汪炎昶","text":"心亲迹难前，视囊勇不逮。梦往谓知路，佶屈迷晻暖。俄锵润中作，如瓜养把背。语抵珠颗圆，落祗胜磊磊。岂去陶韦遥，一切产华彩。宁辞咏情性，责有庭帏在。寸禄足为娱，迟子董晃配。磨砻蓄精锐，竖忍勿少退。济时我所懵，有靦类沈海。孤怀构不平，倾写尚子待。三山讵云遥，风帆渺云海。"}
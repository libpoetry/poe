{"id":"843549","title":"咏怀四律","dynasty":"清末民国初","author":"巨赞","text":"桂林诗句悔屠龙，谁识今朝剑血浓。夸克犹存基本想，核酸尚作仿生攻。思维未越雷池步，实验应登辩證峰。惆怅东君仍作客，李公往矣意憧憧。从谏如流思唐太，新时何幸沐朝旸。多时积重令皆反，一撮凶顽已下场。烂额焦头功可庆，徙薪曲突议谁彰。追怀二十年前事，“善意”亲闻不敢忘。上天入地求诚急，涉海探骊心更齐。买椟还珠世所笑，忘蹄得兔意何迷。人身未许勤分割，宇宙从来无畛畦。安得苏秦三寸舌，指看南北与东西。时空无限岂徒然，真理非存事物前。旷世未闻常不变，山河竞逐众缘迁。人生目的知多少，改造关头著祖鞭。待到中天圆月朗，光辉普照瞎驴边。"}
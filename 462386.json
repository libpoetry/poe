{"id":"462386","title":"雨霖铃　晓发严州","dynasty":"当代","author":"金鉴才","text":"篷舟催发。正秋风起，渡头残月。芦花近得吹未，方携手处，新愁时节。宿雁洲边，又却是、无语人别。休更数、酒旆歌楼，尽入江风散飞雪。南峰塔影来眉睫。看乌龙积雨青如铁。烟波渺渺城廓，郊陌外、晓云横截。击楫生涯，都是浮沉浪里人物。且记取、似画江山，相对真清绝。"}
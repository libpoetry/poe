{"id":"296542","title":"望湘人·寄庄秉恒长沙","dynasty":"现代","author":"许宝蘅","text":"问庄生别来无恙，正楚天日落，湘水烟瞑。野外寒深，云边凄紧，盼断几行雁影。未寄琼笺，空翻玉佩，枕函清冷。忆堤南，渴凤孤飞，几番斗残龙饼。而今抛却青裳，任香灭灯灺，消受光景。获落生涯能几，酒花生晕。一匣槟榔、殷勤寄我，怕是瘦肠难润。愿他时，绣被重薰，好把相思同证。"}
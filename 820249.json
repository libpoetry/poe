{"id":"820249","title":"明月满扬州  问远","dynasty":"清末近现代初","author":"朱青长","text":"天末几重树，依约袅微烟。烟头远连雨尾，遮著外江船。载了几多愁去，载了许多人去，不见一舟还。君住在何处，当莫是长干。去年书，前日信，莫相奸。浮萍柳絮，和风和蝶搅成团。来也不成来意，去也不多时候，人在有无间。除是天上月，或可照君颜。"}
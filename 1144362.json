{"id":"1144362","title":"送魏叔华归杭州得行字","dynasty":"宋末元初","author":"陆文圭","text":"青山出郭两相迎，潮去潮回客子程。门外送车今几辆，筵中祝酒已三行。对床有弟酬佳约，拥髻何人诉别情。桂树结花当洒扫，重来曾指白鸥盟。杜康桥下水如倾，九里冈头路转城。风雨小楼清梦远，山河古道几人行。别怀渐觉伤安石，祖席何曾傲正平。珍重去逢南国友，为言白发老书檠。"}
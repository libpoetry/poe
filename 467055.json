{"id":"467055","title":"万事二首和逸老","dynasty":"当代","author":"陈永正","text":"万事纷来岂易儋，若能作茧愿为蚕。缫丝结网谁将去，驱鳄屠蛟我亦耽。便买片帆周海内，漫收千纸瘗山南。如何薄暮摊书坐，虚掩萧斋似佛龛。书史无教与士耽，便依名字配雷儋。移钟换鼎宜烹狗，伐竹栽桑好饲蚕。渔艇穷源知有汉，木人识路合朝南。传闻四海成周土，息偃胡为守一龛。"}
{"id":"459363","title":"前溪作","dynasty":"当代","author":"卢青山","text":"痴儿仰天欲拿云，跃跃如鱼腾波坠；少年如此今如何，瘫跛之躯扶不起。日握扳手双臂颓，夜握古书双眼死。犹有诗怀骄自得，偶为人见哂泥矢。出门一笑山在兹，是我所友世所嗤。差如两虱逐于人，来聚蜗角相臣君。泉光半尺为吾海，细鳞纤寸为吾鲸；石底谁欤蟹出稽：“久戴三山待子临”。赤足踏浪起靴纹，邻儿拍手笑断声：“为子折舟费片纸，盆中载与寰球行”。呼儿勿笑亦勿悲，我岂无子清狂时。廿年一瞬好为之，期莫来共吾此痴。"}
{"id":"798813","title":"摸鱼子","dynasty":"清","author":"杨玉衔","text":"一痕痕、积沙吞岸，潮来犹是添涨。鲁个难返西崦景，空负恋红帘桁。山月上。抚对影、头颅依旧风尘状。乾坤浩荡。拟棋局光阴，蘋花心事，并入五湖桨。从来错，塞海排山冥想。邓林中道捐杖。焦头烂额终何补，赢得狂名强项。君莫忘。斫地王郎，几个留天壤。魑魅魍魉。算禹鼎图形，山经写貌，千古耿尘坱。"}
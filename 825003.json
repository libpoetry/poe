{"id":"825003","title":"送荆宜施道俞君实解官归养","dynasty":"清末近现代初","author":"郑孝胥","text":"去官信为乐，见亲方是归。焉能视日月，荏苒辞庭闱。俞公仁甚勇，所学在不欺。拂衣谁得止，神助非人为。万众惜其去，临岐惟一挥。夺得尘中身，还为䣛下儿。我心怀寸忠，自放汉水湄。为忠不如孝，嗟公遂其私。虞山有国老，憔悴想霜髭。未可闻此语，凭公寄我思。"}
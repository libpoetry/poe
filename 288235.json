{"id":"288235","title":"迷神引·嵩云灵贶图，乡先辈尹杏农先生奉命祭中岳作也","dynasty":"现代","author":"徐树铮","text":"莫笑行云无觅处。梦隔海东苍雾。秋罗细展，堆鬓春博住。美人魂，英雄胆，向天诉。冉冉冲涛起，迷涧树。湿翠一程程，送归路。醉俯嵩高，万里中原暮。看九州烟，如龙虎。试招飞鹤，碧霄迥，流霞翥。平夕阳收，轻雷动，便为雨。舒卷不随风，盈大宇。出岫亦閒情，自今古。"}
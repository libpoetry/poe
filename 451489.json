{"id":"451489","title":"贺新郎","dynasty":"当代","author":"杨鸿章","text":"塔月蒙轻雾。看延安，环山静卧，古城迷树。旧院沉沉横铁锁，谁问将军故处。往日事依稀在目。百丈烽烟翻巨浪，率神兵驰马擒龙虎。摧万垒，凯旗舞。半生踏遍神州路。纵刀枪，力排万将，气吞千旅。忽卸腰间三尺剑，斗室曾尝孤苦。念战友死生歧路。目望青天谁与语，满腔中忠愤何以吐。悲泣血，染红土。"}
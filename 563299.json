{"id":"563299","title":"七月既望过圻村访蔡金风适冲寰翁至同登龙山寻幽谷钓台诸胜晚留小酌泛月而归 其四","dynasty":"明","author":"安希范","text":"冥搜兴未已，夕阳忽西下。湖光展轻縠，霞彩纷相射。伫望既忘疲，盘石更可藉。良会既巳逢，好景复堪诧。迫暝乃言旋，主人固相迓。儿童喜奔走，空庭期卜夜。鲜脍荐盈□，芳醴酌深斝。留宾意何穷，客子重致谢。泛月吾欲归，扁舟乞相借。"}
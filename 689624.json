{"id":"689624","title":"竹枝词四首","dynasty":"明","author":"吴鼎芳","text":"青山是处锁蛾眉，日日湖边有别离。却怪烟波三万顷，扁舟只许载西施。江南一雪苦非常，湖上空余橘柚乡。万树千头零落尽，于今那得洞庭霜。湖船来往惯风波，尾后黄旗飞虎图。一夜王程三百里，枇杷明日进留都。南濠有客寄书还，夫婿黄柑已趁钱。几日不来湖上棹，休教重上赣州船。"}
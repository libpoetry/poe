{"id":"432567","title":"题亚子分湖旧隐图四首","dynasty":"近现代","author":"邹遇","text":"才子古今无乐地，先生乃尔忆分湖。茫茫四海难容足，一例劳人怅鹧鸪。风流文采渺如烟，寂寂江乡数百年。一代词人推柳七，自题居士应湖天。回溯蒹葭露已霜，伊人倘在水云乡。襟怀浩浩淼如海，海阔天空野趣长。昔有诗人水竹居，蘧庐俯仰态如之。我家独傍南山住，云影山光伴读书。"}
{"id":"690421","title":"兴安谣二首","dynasty":"明","author":"张弼","text":"三十六陡，三十六陡，滩下水容易上水难。下水奔龙一日度，上水三十六日跛鳖升岩峦。侔剑戟，凌巉岩，下上失势相摧残。请君为谢商贾船，利不百倍何苦十五来兴安。七十二湾，七十二湾，山放船酌酒行且看。大山峥嵘小山突，四面献秀应接不暇如飞蟠。越天竺，吴灵岩，未可驾拟窥高寒。请君试问奇男子，壮游万里何苦不一来兴安。"}
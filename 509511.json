{"id":"509511","title":"总兵官平江伯陈公志坚镇守两广之明年蛮夷咸服境土悉平乃于府第之中作轩三楹颜曰双秀以轩后梧山双岭联秀当轩故以为名东吴韩子往观而悦公得山之趣焉公索诗因题如左义见乎词","dynasty":"明","author":"韩雍","text":"双岭秀拔倚轩居，郁郁葱葱气槩殊。并出云阴作霖雨，列为屏障镇坤隅。一时光价同增重，万古丹青总不渝。幸喜和平遂清览，好输忠荩报唐虞。"}
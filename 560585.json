{"id":"560585","title":"庆张至和冠带","dynasty":"明","author":"徐庸","text":"旱潦为灾属岁饥，天书一纸下彤扉。仓箱粟米分民社，忠义声名满帝畿。五十年馀荣昼锦，九重天上正宵衣。林泉际遇风云会，门第沾濡雨露私。三世传家隆庆泽，半生医业验精微。园参叶长香风度，林杏花繁绛雪飞。慱济□人功不细，刀圭生物世应稀。花桥槐市城南路，碧草生香马正肥。"}
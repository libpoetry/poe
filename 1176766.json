{"id":"1176766","title":"寓汨罗芭蕉寺","dynasty":"唐","author":"陆善经","text":"寒泉泻破青山腹，青山不改寒泉绿。幽人一派泉石心，倚溪著此数椽屋。窗外飘喷万斛珠，枕边玲珑一片玉。山间金龙啸欲飞，涧底银蟾清可掬。敲磬愁惊晓鹭眠，停经坐看昏鸦浴。香浮茗雪滋肺腑，响入松涛震崖谷。清净耳聆绝弦琴，广长舌相无生曲。客来坐此亦忘归，溪南溪北千竿竹。"}
{"id":"466944","title":"蝶恋花·山居七首","dynasty":"当代","author":"谷海鹰","text":"记得分襟春已暮。劫罅重寻，篱菊噙霜露。弱质不堪秋眷顾。红箫绿绮频相误。小立华街羞片语。悔向前身，自茧情千缕。绣毂旋邀云与树。同归山水深深处。四面秋山衔冷翠。寒雨来时，人卧蓬窗醉。转瞬晴光宜杖履。为迎佳客村街洗。移步丹青长卷里。抖落红尘，莫问今何世。咫尺天涯曾不悔。天涯咫尺重相对。远遁繁嚣才两日。涨落金潮，滚滚催尘屐。恍悟桃源无处觅。绮筵终必成离席。驿路寻常皆过客。萍影蓬踪，交错何由惜。访水邀山浑自得。此情休向他生忆。索道依山悬渡口。载得閒云，一览林峰秀。俯瞰竹排如荚豆。妙龄蹦极南山右。缓踏石阶秋似酒。紫绿丹黄，倚醉呼为友。绝顶钟亭凭立久。悠悠别意侵罗袖。乘马探秋山径悄。柿炼秋丹，来沐秋阳早。石叠秋衣纫色巧。秋云偶驻添巾帽。谱得风弦秋雅调。落木盟秋，倾醉秋襟抱。若许秋光看未饱。痴情肯共秋心老。抡指今宵应月满。怯问归期，拟卜人天愿。坐尽斜阳云影乱。迟迟未许开金鉴。起别黄昏留一叹。聚缺离圆，何必空相念。行至村前身又返，群峰乍送清光灿。永夜衾寒驱梦蝶。打点行囊，怕见天心月。纵有仙方医病骨。难教劫海狂涛歇。临驿鸿传归骑发。枉自徘徊，去意终难决。乡陌坐拚秋水竭。积霜幽绪催红叶。"}
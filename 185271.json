{"id":"185271","title":"挽赵益之·汝父昔吾友","dynasty":"宋代","author":"陆文圭","text":"汝父昔吾友，汝翁昔我师。汝时侍亲侧，楚楚玉儿雪。稍长从吾游，学间乃大奇。风木不待养，垣室空遗基。成立汝有望，修短吾莫推。四世积善心，一门无诚眉。俯仰三十载，三工路人悲。受气各有终，劳生嗟颖为。墙东荷锄搜，夙受汝翁知。老怀念畴昔，不觉衰涕垂。欲志殿中墓，健笔惭退之。"}
{"id":"82949","title":"下元日五更诣天庆观宝林寺","dynasty":"宋代","author":"陆游","text":"朝罢琳宫谒宝坊，强扶衰疾具簪裳。拥裘假寐篮舆稳，夹道吹烟桦炬香。楼外晓星犹磊落，山头初日已苍凉。鸣驺应有高人笑，五斗驱君早夜忙。夏白紵云母屏薄望如空，水精帘疏不碍风。美人独立何所似白玉芙蕖秋水中。素绡细织冰蚕缕，清寒不受人间暑。晚来浴罢绿窗闲，自把新诗教鹦鹉。翔鸾矫矫离风尘，眼明见此绝代人。纱窗弄笔消永日，临得黄庭新逼真。飞楼缥缈今何夕？月与玉人同一色。下帘不为九霄寒，自要玲珑看团璧。"}
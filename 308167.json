{"id":"308167","title":"西子妆·菊中有名醉西施者，以君特自制曲韵写之","dynasty":"现代","author":"赵熙","text":"秋软一畦，露融双脸，梦里非花非雾。化身重九作宫妆，苧萝村淡红香堍。娇魂倦舞。请蝶影将它绊住。问东篱、似浣纱人否。芳心如许。前生误。越艳西江，尽送明月去。一枝枝向屧廊空，剩碧尊、晚吟霜树。陶家断句。几曾为吴娘重赋。望江南，怕听潇潇夜雨。"}
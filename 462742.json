{"id":"462742","title":"丙申花朝前后，两入颐和园欲赏西堤桃花。先则未放再探已残，皆失其时。因起歌叹之","dynasty":"当代","author":"幻庐","text":"初来花尚迟重来花已老，省识计拙画图无从考。露润珠唇点绛鲜，倏尔上阳衰且槁。白头粉蕊俱乱丝，默怨东风遑顾扫。凄凄风止风又生，宁分孰姝孰姥行荣行悴一例滋腐草。苦算芳期每无验，哀其斗妍彼时力竭此时却陷春心狡。玉带虹飞牛女期，南湖棹举蓬瀛岛。无花自比有花长，机缘随遇乌恶好。桃枝桃叶武陵溪，白衣苍狗局中迷。数过几折连几憩，烟痕疏补六桥堤。仙柯碧浸楼台水，独怜步步践红泥。捲岸沈澜纷雨瓣，香在香销俱是幻。红颜迟暮见人间，照影伤心昆明乾。徒争花发与花落，逝水瘗花空池阁。"}
{"id":"233780","title":"答王甫判官示游兴庆池之作","dynasty":"宋代","author":"黄庶","text":"东池十里近，遭匝风物饱。南山若户屏，登临四时好。我初来长安，脚拟朝夕到。缠绵簿书间，拘窘若囚盗。一岁无几至，荏苒成吏考。夜夜千顷月，只供钓鱼老。平生林泉心，探奇欲倾倒。咫尺乃尚尔，满意宁可保。君官苦近市，危坐若林杭。偷闲呶呶中，跃马志{左高右交}暴。岂览足意思，满腹若瑰宝。归来成新诗，使我愧怀抱。"}
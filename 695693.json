{"id":"695693","title":"南归酬黎惟仁梁公瑞唐寅仲邓君肃黄幼章梁少学黄幼元林开先见过二首","dynasty":"明","author":"欧大任","text":"驰驱游巳倦，劳苦意何深。把袂千秋泪，抽簪万里心。文章宁跋扈，闾巷且游沉。知尔怜同调，翩翩故远寻。皮骨馀生在，七奔今亦劳。马蹄谙至理，鸡肋见吾曹。四壁家徒立，双钩气尚豪。求羊能不负，开径引蓬蒿。"}
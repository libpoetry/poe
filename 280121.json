{"id":"280121","title":"陈洪绶·往昔看图像","dynasty":"现代","author":"周作人","text":"往昔看图像，吾爱陈老莲。身是明遗民，悔迟学逃禅。诗味比少陵，乃以画人传。画中有书卷，佳妙非一端。衣褶皆殊绝，自是古衣冠。女面如倒盂，不作瓜子尖。窄额丰辅颊，唐俑多婵娟。环肥正非偶，华清想当年。后有任渭长，于越图先贤。笔法得一二，佳誉满萧然。"}
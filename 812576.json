{"id":"812576","title":"太白山人孙一元","dynasty":"清","author":"严遂成","text":"游踪奇谲避秦馀，行到苕溪好卜居。未免妻如何□肉，可无女与蔡邕书。知兵不借风云气，晓事空驰日月车。用世人言王景略，一瓢伴我老樵渔。真隐何妨与世缘，贵游掩至亦恬然。袷衣冷卧云归寺，铁笛横吹月上船。群鹤养来如爱子，大鹏借得便飞仙。身偏多病年无禄，社友松杉种墓田。"}
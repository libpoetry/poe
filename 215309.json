{"id":"215309","title":"真人·予常值真人","dynasty":"宋代","author":"王安石","text":"予常值真人，能藏毒而宁。能纳秽若净，能易膻使馨。能解身赫赫，能逆如冥冥。日唯汝心撄，而汝耳目荧。廓然而无营，其孰扰汝灵。神奇实主汝，厥通莫之令。嘻予岂不知，黄帝与焦螟。死心而废形，乃可少闻霆。顾今亲遘之，於吾独剽聆。刳心事斯语，自儆以书铭。"}
{"id":"293976","title":"水调歌头·偕慧素登祝融岳祝融峰绝顶","dynasty":"现代","author":"张伯驹","text":"南纪耸天柱，轸野列三台。五岳并尊齐长，作镇势崔嵬。足插洞庭百里，面向潇湘九转，七十二峰开。淑气接朱鸟，春带岭头梅。携翠袖，历吴楚，过江淮。俯瞰曾飞天外，今又踏芒鞋。双手拨开云雾，直上祝融绝顶，回首望燕台。不度衡阳去，人与雁归来。"}
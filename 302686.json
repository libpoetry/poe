{"id":"302686","title":"长亭怨慢·汇泉樱花为一春花事之冠，后期而往，蘦落尽矣。声为此词，邀螴弟同作","dynasty":"现代","author":"黄公渚","text":"几番送、天涯风雨。草草春归，落红如许。照海琼云，翠蓬浩荡梦无据。怨魂啼泪，更谁识、鹃心苦。遮莫惜零脂，早付与、东风为主。迟暮。渺青禽不见，只见绿因盈路。山光信美，十年恨、托根非土。试孤倚、褪粉楼台，黯消尽、残霞前度。算一例飘零，踏遍桃蹊归去。"}
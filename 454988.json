{"id":"454988","title":"望海潮 呈业师王水照先生","dynasty":"当代","author":"张海鸥","text":"王门求道，心期廿载，愚年不惑从游。张子东来，倾心向若，投师夫复何求。孺子沐清流。从公恨何晚，岁月难留。仰首高山，拼将雅志寄书楼。长江日夜东流。有师恩似月，照我扁舟。最忆南园，师恩似酒，滴滴点点心头。复旦几春秋。信师恩似水，厚德悠悠。懿范宗风，长携岭海一孤鸥。"}
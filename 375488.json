{"id":"375488","title":"玲珑四犯·巷战无人","dynasty":"清代","author":"蒋士铨","text":"巷战无人，剩雕梁一桁，九条罗帕。再拜皇天，以次纵容齐挂。贼至仰视而惊，似听得精灵交骂。但吞声肢箧奔逃，不敢临风呼吒。廉姬小妹还魂亚，妾为尼、妹婚而寡。残躯两两等耄耋，鬼伯当时同赦。再生已证无生，死者无殊生者。算清明风雨，又到甲申年也。"}
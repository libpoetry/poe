{"id":"467095","title":"题惜馀春慢馆集","dynasty":"当代","author":"陈永正","text":"诗心有迹梦无痕，欹枕吟成抱影温。休问好花馀几许，一枝一叶即春魂。且待花期惜此身，年年爽约各伤神。萝岗又见梅千树，永忆临风月下人。夜阑香暗理瑶琴，水面风回月满襟。记得西关花影里，女郎清唱汝微吟。百年哀乐已成尘，美意犹存痛定身。同读异书知有味，清茶语笑任天真。"}
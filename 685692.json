{"id":"685692","title":"拟竹枝词四首","dynasty":"明","author":"邓云霄","text":"溪女蓬鬟日召负，担头十指尚纤纤。路逢年少轻调笑，连袂清歌望酒帘。狂夫一去动经秋，日日祈神锦水头。每下鸣机逢七夕，几回肠断为牵牛。剑阁连云欲插天，人心险恶更堪怜。凭君寄谢临邛女，又被风吹过别弦。薛涛坟畔尽桃花，犹忆新笺锦作霞。云雨竟随巫峡散，空余明月落谁家。"}
{"id":"246487","title":"忆旧游·偕诸侣访秋雪庵两浙词人祠","dynasty":"现代","author":"王蛰堪","text":"正湖山雨过，岸柳风斜，晴晓初开。旧迹空寻处，但残英败叶，翠藓霜阶。弃舟暂泊吟棹，相挽觅苍苔。叹故客青襟，三生俊赏，且忘形骸。幽怀。漫重认，剩梦里芳踪，谁会沉哀。总有乾坤广，算清溪茅舍，曾置词才。向人未肯低下，寒羽没荒台。便准拟他年，沧葭冷碧谁更来。"}
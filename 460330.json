{"id":"460330","title":"罥马索　八月三日将归横铺，与芳叔行岳阳火车站诸隘巷，繁华拥挤；忽认为旧曾经处，惘然为赋","dynasty":"当代","author":"卢青山","text":"巷深纡，檐角风旗捲鸢尾。连街铺舍，扰然商客摩肩比。闲询市价，偶通名姓，忽认曾经行过地。便众中低首凄然，遍踏衢廊觅馀履。天外。云和日灼，绿纱舒展，不与前时略相似。夜静深空浮孤月，扶倚步敲清脆。拥寒言语，映雪心情，破入千人喧哗里。理腑中乱丝层缕，漠漠抬头避车骑。"}
{"id":"404838","title":"蝶恋花·丙戌三月重到白门，寓马家街。屋临野塘，明月破牖，照人如雪。旅夜无寐，百感交集。盖距丁丑客此已十年矣","dynasty":"近现代末当代初","author":"袁荣法","text":"绕郭垂杨芳色可。列岫含情，似识年时我。散发填词宁计左。罗衣只为香醪涴。容易半春风雨过。何事流云，还界青天破。烟水一塘明月堕。小窗人独支颐坐。"}
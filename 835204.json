{"id":"835204","title":"金缕曲 其二 寄林姬汉上","dynasty":"清末民国初","author":"冒广生","text":"月又沈沈锉。拥寒衾依稀寻梦，梦偏难作。长记个人分手约，佳节元宵将过。问到底人还来么。便是不来应有信，武昌鱼食饱宁忘我。定闲煞，两眉锁。书生结习吾真左。十年来相逢到处，揶揄鬼大。除却卿能知我者，此外有谁许可。我有泪只为卿堕。从古伤心无过得，是红颜老共青衫破。待迦叶，说因果。"}
{"id":"137891","title":"新霜·荒城草树多阴暗","dynasty":"宋代","author":"欧阳修","text":"荒城草树多阴暗，日夕霜云意浓淡。长淮渐落见洲渚，野潦初清见洲渚，野潦初清收潋灩。兰枯蕙死谁复吊，残菊篱根争艳艳。青松守节见临危，正色凛凛不可犯。芭旧芰荷不足数，狼藉徒能污池槛。时行收敛岁将穷，冰雪严凝从此渐。咿呦儿女感时节，爱惜朱颜屡窥监。惟有壮士独悲歌，拂拭尘埃磨古剑。"}
{"id":"690352","title":"次韵答前任金伯温太守","dynasty":"明","author":"张弼","text":"路入章江清更幽，棠阴满地说君侯。昔年作郡淹黄霸，今日升堂愧仲由。戟院鹤鸣松露夜，山田雉雊麦风秋。仙裾巳在蓬莱顶，犹顾尘寰赋旧游。南海黄相远见分，几回细嚼苦思君。孤莺愁坐萧萧雨，老隺高飞渺渺云。花判最能明国法，草书何足张吾军。一尊庾岭梅花月，共醉清风却舞裙。"}
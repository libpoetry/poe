{"id":"401916","title":"三人同照一张相赠周婆","dynasty":"民国末当代初","author":"聂绀弩","text":"添煤打水汗干时，人进青梅酒一卮。今世曹刘君与妾，古之梁孟案齐眉。自由平等遮羞布，民主集中打劫棋。岁暮郊山逢此乐，早当携手助妻炊。探春千里情难表，万里迎春难表情。本问归期归未得，初闻喜迅喜还惊。桃花潭水深千尺，斜日晖光美一生。五十年今超蜜月，愿君越老越年轻。"}
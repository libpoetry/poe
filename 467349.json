{"id":"467349","title":"临江仙二首","dynasty":"当代","author":"周燕婷","text":"过尽千帆皆不是，碧空浮动清愁。长烟薄日小红楼。楚山空北顾，珠水自东流。骤雨倾空江上过，纷飞坠叶飘浮。柳丝依旧拂青柔。倚阑何限意，日影落城头。小院风回庭树暗，觉来淡淡秋凉。新情旧绪怎思量。寸眉愁两叶，锦瑟怨三湘。江上闲云来复去，阑干又是斜阳。楚天无语独苍茫。悠悠今古恨，含泪理柔肠。"}
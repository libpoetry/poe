{"id":"496461","title":"翠楼吟 代送大理蔡太守","dynasty":"明","author":"杨慎","text":"月晃苍山，风清黑水，花满原鳞城雉。燧松明夜火，歌来暮似城都市。五华楼合，看五马迎恩，双鸿送喜。迟迟晷行春金碧，照春金紫。此邦宜有循良，拥玉麟铜虎，旖旎叶榆难借寇，望登仙香尘遥起。攀轩处、正红颊窥帘，华颠卧轨。画图外、甘棠阴里，心驰千里。"}
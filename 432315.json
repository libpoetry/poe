{"id":"432315","title":"韵和吴门胡心斋先生“小园海棠盛开”二首","dynasty":"近现代","author":"杨民仁","text":"何须载酒探群芳，且步庭园看海棠。几点娇红迎晓日，一枝叶绿拥新装。欲招粉蝶递香远，为愿游蜂故贴黄。深夜对君意未尽，朝来辞去却旁皇。人间到处尽菲芳，风雨春深一海棠。绿满阶前添秀色，红翻叶里透清装。纤秾合度欺环燕，笔底传香展锦章。花貌只今犹似旧，何劳使者走皇皇。"}
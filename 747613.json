{"id":"747613","title":"后山书堂西北隅小屋数间因势改构面远为楼延引湖山骤成胜赏外治花圃列植名卉皆余弟半圃之所为也余题之曰芥子山房其楼曰听雨云 其二","dynasty":"清","author":"吴敏树","text":"片影微茫洞庭，同柈曾注道元经。烟中乍识孤帆白，树外遥来远渚青。世界祇从空处见，江山全为主人灵。对床夜雨由来好，莫问何时尽共听。"}
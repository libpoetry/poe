{"id":"109132","title":"玉华山·玉华山来自何处","dynasty":"宋代","author":"宋湜","text":"玉华山来自何处，巉巉拔立陵紫烟。上有干云切霄之苍松，下有迸崖漱壑之清泉。长河西来齧山足，{左火右粦}火白日明峰巅。浮岚暖翠入窗户，六月殿阁风冷然。我来岂暇吊古迹，挽仰但喜遗嚣喧。心魂澄澈耳目醒，如脱世故游神仟。平明却入俗尘去，回首烟萝羞满颜。"}
{"id":"466552","title":"复活圣日将临感赋二首","dynasty":"当代","author":"伯昏子","text":"玄酒盈盈涤弁缨，阆邱爽垲抚云平。宅玆永邑看初蘖，燄尽新鹓赏绝清。饮瀣群元多溺惑，抟钧太上不忘情。赤符已寄向澎濞，但惜指花人未明。弋罟恢恢展翮艰，终逢苍昊启慈颜。神驹缓辔棕枝道，灵曜吹尘橄榄山。伊甸已临黔首上，斯人忽驾白云间。谁传石匮羊皮卷，死海惊涛牖世阛。"}
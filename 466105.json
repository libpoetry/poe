{"id":"466105","title":"次胡秋芦叔《杂诗》韵作《十术诗》，始得其七，为事弃去，遂未续作 牛皮术","dynasty":"当代","author":"卢青山","text":"旧疤痛尽泪初乾，跃进炉风总不寒。谔谔难容一士语，峨峨最俏长公冠。三年大治泡汤席，四化小康望梅餐。口号为床复为被，二郎腿架枕高安。海蜃蓬莱自可通，付君汗血大鹏风。路陈六合八荒外，人在千绹百网中。举目庙前兼庙后，低头朝北未朝东。红颜碌碌成灰土，印斗红红列彩虹。政策来时有对策，公家万事不伤神。岿然我自排排坐，急煞何须遍遍文。半闭半睁千里眼，如违如奉两头人。只消报告三张纸，便下光荣百镒金。真为技术百之五，九五唯能害国家。过得瘾时须彩电，矮于人者是名车。岂期吴国皆阉竖，竟娶西施在馆娃。正喜他乡逢故识，交流大计敢言奢。接客欢声似殷雷，资金管理涌泉来。迷楼矗矗遮天梦，酖毒森森捲地埃。肥水尽流外人去，财门真向自家开。都言形势蒸蒸好，从古杞人是错哀。各业投资皆灼热，居然学校独清寒。敢言教育真鸦噪，若数文盲是桂冠。种木成阴安可待，杀鸡取卵即为餐。人生识字忧患始，百载之期必大安。从来巨子接天通，能使横斜左右风。在位追随尻尾后，失时推倒粪泥中。言言圣旨盖今古，罪罪个人迷北东。拯救人民拯救国，谁非雨后之霓虹。"}
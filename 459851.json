{"id":"459851","title":"五月二十二夜零点班中饮，忆旧游作此，欲寄王江华","dynasty":"当代","author":"卢青山","text":"云溪隐士居，时有侠客到。背上大麻袋，手中剑出鞘。呜呼万人敌，孰敢与论讨？十步杀一人，千里皆芥草。昂然破我门，赤血盈衣缟。亟呼酒来斟，五斗始长啸。噫戏十年事，只今怆已渺。两年不一见，相思忧如捣。狂醉处尚在，屡为秋叶扫。记否当时言，“海上四孤岛”。砉然没者三，唯予尚孤矫。海上何所有，浪腾与日燎；海下复何有，美人鱼在抱。遂共美人鱼，直向黑甜觉。弃置云溪人，几若亡是了。日与时光流，随水飘萍藻。人三十而立，我三十而倒。万里苍山多，万岁韶光少。欲倒向何处，唯有杯中好。期子一来欢，卧醉枕山峤。"}
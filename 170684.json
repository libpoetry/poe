{"id":"170684","title":"旦气诗·书气如大雾","dynasty":"宋代","author":"陈普","text":"书气如大雾，蒙我大明镜。主人莫如乡，奴柰窃权柄。不能巍巍莅，惟听纷纷命。是非既昧瞀，操执岂中正。不惟裁截偏，尤苦怠惰病。一柱一柔弱，四维俱不竟。循兹不回首，安得逃禽行。为人自暴弃，造化德独盛。纳日息万物，停止吾视听。魂归魄不安，灵根复凝定。潜龙蟠深渊，不灭飞腾性。五更号群鸡，陡然得大庆。熹微一隙开，洞达八荒圣。天地顿轩豁，暂度亦饾饤。昨非咸昭晰，今日足审订。乃知天於人，父母未足并。晦以养其明，止以茁其莹。此而不接续，诚犯不恭令。工夫知如何，焚香且虔敬。"}
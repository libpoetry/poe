{"id":"42944","title":"自封丘北岸渡江至汴梁","dynasty":"清代","author":"陈维崧","text":"漭漭河声，捩柁处、怒涛千尺。绝壁下、鱼龙悲啸，水波欲立。一派灰飞官渡火，五更霜洒中原血。问成皋京索事如何？空陈迹。虫牢外，风萧瑟；癝[病旁易为广字旁]延畔，沙堆积。试中流骋望，百忧横集。混混且拼流日夜，茫茫不辨天南北。但望中似见有人烟，陈桥驿。"}
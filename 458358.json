{"id":"458358","title":"伤酒至胃出血，夜中强为诸友讲诗，课既毕，疾乃大作。幸小农在侧，老贝复抢送医院，急救之间，丁国强兄亦自金华驰返，俾相料理，事乃稍定。中宵不寐，移吊针之架以就空窗之侧，左书以赠老贝并诸友","dynasty":"当代","author":"卢青山","text":"得酒雄如帝，一倒如兵溃。厚味腐肝肠，烈焰灼枯胃。家山万里馀，随身唯一被。不有众友怀，此命真可畏。扶我来卢堂，抚我肩与背：子姑安以养，诸事悉已备。平生惧受恩，欲报无其会。吁嗟中夜起，捉笔神欲毁。"}
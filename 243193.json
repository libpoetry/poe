{"id":"243193","title":"琵琶亭·萧萧枫林青","dynasty":"宋代","author":"周弼","text":"萧萧枫林青，要出间椅槚。尚思送行舟，系此木叶下。云开星垂山，水荡月在野。江空夜枨枨，泪复谁满把。汀洲泥沙换，葭苇颜色假。变迁斐然殊，感慨益以寡。黄烟飞高桅，绛雪当道洒。余春去不尽，并放湓浦泻。岂无夜深弹，寂寞少听者。尚有沙滩人，时时说司马。"}
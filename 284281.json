{"id":"284281","title":"扫花游·寿李母池宜人七旬、漱梅茂才令堂六旬同庆","dynasty":"现代","author":"洪炳文","text":"金萱两树，是姊妹花枝，同根连理。小春至矣。正梅香岭上，酒香瓮底。设帨良辰，争羡名门御李。莱衣戏。弄周甲古稀，先后能记。庆象贤竞美。有令子文孙，兰苕瑜珥。鹊声报喜。认婺星分野，斗牛宫里。吹到双成，管取玉笙洗耳。曲终未。顾洪崖、捧觞而起。"}
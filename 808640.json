{"id":"808640","title":"周忠武遇吉","dynasty":"清","author":"严遂成","text":"人生练勇敢，当于无事时。安能如枯骨，冢中端坐为。起家射生手，遇贼辄杀之。三十为大将，备兵晋西陲。长河防飞渡，千里无援师。吹唇遏北犯，鼠磔枭熊罴。番进十攻一，孤城累卵危。巷战□虎跳，缚至高竿桅。血衔温序剑，魂飐曲端旗。疮痍贼骇伏，鬼兵阴云驰。公少颇质鲁，绛灌无文辞。纨绮咸目笑，人固未易知。艰危立功节，庙祀遗民悲。"}
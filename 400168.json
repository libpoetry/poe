{"id":"400168","title":"Bhandarkar研究所客馆夜读梵经，次东坡独觉韵","dynasty":"民国末当代初","author":"饶宗颐","text":"梵经满纸多祯怪，梵音棘口譬癣疥。摊书十目始一行，古贤糟魄神良快。积雨连朝捲云起，书声时杂风声里。思到多歧屡亡羊，树在道旁知苦李。须眉照水月共明，扰人最是秋虫声。将迎难證心如镜，输与晖日识阴晴。"}
{"id":"198790","title":"上人·金节横光马珂闹","dynasty":"宋代","author":"曾巩","text":"金节横光马珂闹，瑞鹘宫袍腰玉绕。烟沙轳辘高轩过，路上千人瞻羽纛。瑶魁精彩浮苍龙，江城四面生春风。城中坏屋书签碧，有客苦吟连旦夕。麻衣尘暗抱书泣，岁暮黄梁不供食。白日曈曨望龙坂，坐上一言寒可暖。西入天关洒霖雨，须惜穷鳞在泥土。"}
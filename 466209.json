{"id":"466209","title":"秋日绝句四首 菊","dynasty":"当代","author":"卢青山","text":"败荷索叶不胜秋，派派霜潮压暮畴。赖有疏篱违命菊，一枝开破万山愁。团枝四缀倩谁评，骨自松杉貌自明。开到秋风真大幸，不然蜂蝶太烦人。谁家脂粉弃幽塘，独顾风姿独断肠。记住先生本秋客，无心看汝学春妆。浮萍去尽冷蒲萝，破帽同谁泛瘦波？乱叶丛中坐扳指，算他秋意几何多。"}
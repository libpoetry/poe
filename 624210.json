{"id":"624210","title":"行路难二首 其二","dynasty":"明","author":"许国佐","text":"忧思来中，解之以书书不通。郎且绝意倚酒卮，洒泪相将帐为篷。漏刻何心悬悬空，灯花何事等等红。我在何处问天公，塞上中原一残丛。暧暧阵云湿夜风，二地机声笛声同。友人聊聊谓我庸，庸未可憔友亦云。我亦闻大抵局局麻耶纸，奈何奈何不得已。都是截情成苏李，明妃马背辞帝里。绿珠楼下随石氏，居士闻之大笑矣。"}
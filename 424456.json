{"id":"424456","title":"被花恼·社中诸子期九日赴近地作登高会，伤离念乱，无复游观意。倚此解谢之","dynasty":"近现代","author":"袁思亮","text":"惊飙万里送愁来，霜叶坠林如扫。戍角斜阳满衰草。登临目断，伤高费泪，未觉秋容好。■蜡屐，负筇枝，闭门窥影银蟾小。哀乐向谁论，凭仗繁螀诉怀抱。遥天雁过，和尽村砧，梦远书难到。待相携、素酒对黄花，怕花也、无情笑人老。独自里，强摘茱萸簪破帽。"}
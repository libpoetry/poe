{"id":"832359","title":"尾犯 立冬前一日，伯勤惠木瓜，持以饯秋，颇饶风味。笑拈此解，以代琼琚","dynasty":"清末民国初","author":"陈洵","text":"梦醒及花杯，秋馆画兰，园事疏寂。何处寒林，想经霜颜色。怀袖冷、闻香乍省，自花时、红妆漫识。送春曾款，忍对西风，持赠赋离席。年年迟暮感，况人世、迥异畴昔。自掩闲门，挽芳菲无力。问行路、销魂谁语，向当筵、酸心暗觅。故人珍重，满眼岁华黄金惜。"}
{"id":"682021","title":"彤玉诗二首","dynasty":"明","author":"无名氏","text":"倒到月圆已及瓜，金肠舍肺吐丹霞。回头天地皆青玉，瞥眼山河尽紫花。双手扶将千劫柳，两人同御万京车。玄精乐奏鸾凤阵，一席陵冈袅玉跏。红鹤飞鸣听玉珰，紫云深处唱金羊。一杯胶雨山河啸，千镜澄风宇宙香。宝气纷笼青凤影，天花争漾赤龙光。万霄团结玲珑璧，一体清宁日月长。"}
{"id":"427924","title":"水调歌头 辛丑农历岁不尽九日，喜获吕展青骥同学来书，所以相勖励者至为殷切。漫成此阕报之","dynasty":"近现代","author":"龙榆生","text":"道在步当猛，老至眼恒青。卅年弹指消逝，晚喜见河清。羡你精金百炼，高举红旗三面，戛玉振奇声。抃舞太阳下，头角共峥嵘。旷千载，欣一遇，契平生。迷途追悔何及，奋发制颓龄。沾得新春雨露，誓与有情同度，百卉正敷荣。鉴我寸心赤，窗外月胧明。"}
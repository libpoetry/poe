{"id":"248201","title":"贺新郎·怀远","dynasty":"现代","author":"伯昏子","text":"孤鹊沉空阔。忆佳人、斜阳正晚，烟愁方郁。已为相思憔悴损，寸柳那堪再折。抚前事、同心仍结。歧路茫然相慰久，算人间、胜却无家别。同命鸟，一枝挈。星槎远泛银河绝。且犹夷、休惊梭女，覆冠霜雪。绿耳临风萧萧处，万里白云深阙。最堪爱、清歌如咽。秋水还看江浪好，梦浣纱、短棹歌吴越。时与命，恨如铁。"}
{"id":"74072","title":"江城子·余与勉夫应酬","dynasty":"元代","author":"袁易","text":"一月有二十九日醉也，同舟因语及此，吾二人抵掌大笑，就口占江城子一江云漠漠水潺潺。挂蒲帆。水云间。更有何人，得共此时间。说与红尘须左辟，明镜里，白鸥还。天风吹面雪消残。为春寒。放梅悭。咫尺吾庐，稚子候柴关。几首新诗千斛酒，人道我，转痴顽。"}
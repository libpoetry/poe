{"id":"280152","title":"炙糕担·往昔幼小时","dynasty":"现代","author":"周作人","text":"往昔幼小时，吾爱炙糕担。夕阳下长街，门外闻呼唤。竹笼架熬盘，瓦钵炽白炭。上炙黄米糕，一钱买一片。麻糍值四文，豆沙裹作馅。年糕如水晶，上有桂花糁。品物虽不多，大抵甜且暖。儿童围作圈，探囊竟买啖。亦有贫家儿，衔指倚门看。所缺一文钱，无奈英雄汉。"}
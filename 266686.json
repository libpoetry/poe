{"id":"266686","title":"渡江云·得公渚海上寄词，依韵和之","dynasty":"现代","author":"叶恭绰","text":"大江流日夜，佳人空谷，千里寄愁心。颓波空极目，一发中原，蔽日白云深。迷空蜃气，尽迸入、瀛客悽吟。荡横流、稽天巨浸，嗷雁不成音。幽寻。危峰费屐，古刹留衣，感归期无准。凭梦想、松风解带，萝月开襟。星辰昨夜虚延伫，隔银河、遥睇商参。琴韵杳、移情海水愔愔。"}
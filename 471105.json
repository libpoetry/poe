{"id":"471105","title":"和饮酒二十首初夏天气微热方不欲饮偶龚仲和邀看园中新绿出所藏名酒意甚乐之次日捉笔和渊明先生饮酒诗数篇与索一樽独酌会雨窗无事遂尽和其韵（录十五首） 其八","dynasty":"明","author":"唐时升","text":"东海有贫士，本非希世姿。独立龙门桐，百尺无旁枝。中含宫徵音，其外则无奇。弃置沟渎中，屈辱无不为。犹然自偃蹇，麒麟安可羁。"}
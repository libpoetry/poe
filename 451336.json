{"id":"451336","title":"南浦 一九六一年端午","dynasty":"当代","author":"赵文漪","text":"节序近黄梅，最销魂，惯唱送君南浦。轻暖怯新凉，斜阳外，惊起漫天风雨。狂涛拍岸，玉山千丈苍龙舞。三生俊侣。且莫道相思，离人愁绪。明朝重到长安。牡丹花未谢，依然解语。官烛映朱旗，雕阑畔、犹殢满城飞絮。流年暗换，艾青榴火行端午。兰台应许。容玉勒金鞍，御河观渡。"}
{"id":"704390","title":"王使君元美招同吕光禄游砚山亭","dynasty":"明","author":"黎民表","text":"丹梯千仞俯重溟，驱传来游剧聚星。山著暮云还并紫，天连高浪故摇青。潇湘归客怜芳草，吴下才人复此亭。满路风花相伴逐，鸬鹚鸂?起长汀。扁舟昔日闻吴咏，千里佳期愿不违。开府风流争寂寞，长安前事尚依稀。明时敢谓轻朱绂，旧隐谁同揽芰衣。君是三旌恩独异，白蘋洲上肯思归。"}
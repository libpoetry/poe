{"id":"404764","title":"渡江云·津沽燕游，次病树丈元韵","dynasty":"近现代末当代初","author":"袁荣法","text":"飘零天不管，断红浪迹，看取两眉秋。朔风凄鬓影，一桁帘衣，似水漾银钩。柔肠自怯，倚倦笛、欲诉还休。将向时、蝶恩莺怨，悄倩泪痕收。欢游。云帘香腻，月榭灯昏酣，尽平生禁受。争奈自、明朝须去，今夕难留。匆匆聚散成哀乐，引翠觞、拚却扶头。流恋处，遥更催彻鸡筹。"}
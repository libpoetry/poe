{"id":"817792","title":"送诸贞壮南归","dynasty":"清末近现代初","author":"黄节","text":"晨鸡告熹微，夜铎响不敌。南街动役车，乱起在朝夕。十年子不来，去欲万里息。梗修江浦驾，邅回汉皋驿。河冰宵始合，川树绿犹积。栖栖天下事，皇皇行路客。风尘不共聚，湖山乱无极。闵予说诗书，欲归失乡国。老作幕府宾，愿子盍家食。今归良足欣，残贼阻于役。"}
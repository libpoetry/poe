{"id":"819119","title":"决壁施窗豁然见海题之曰无闷","dynasty":"清末近现代初","author":"郑孝胥","text":"海天在我东，胡为伏暗室？容忍久不决，奇境真自失。庸流那辨此，此秘待余发。君看五尺地，概若收溟渤。閒来一据案，意气与天逸。滔天自横流，而我方抱膝。窗閒独偃蹇，万象绕诗笔。竖儒奋清狂，作事众尤憟。前身疑幼安，遁世送日月。"}
{"id":"414395","title":"阅报大壮翁于七月三日自沈于苏州城外诗以悼之四首选三 其三","dynasty":"近现代","author":"潘受","text":"人知翁学精，而鲜知翁博。或以翁拘礼，疑取容于俗。乌乎生乱世，礼固可远辱。万卷求自用，岂暇炫众目。爬梳兼蟹行，于史尤反复。末技驱寸铁，往往神鬼哭。曾有两方石，翁许为吾琢。石烂翁不归，欠吾此一诺。"}
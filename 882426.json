{"id":"882426","title":"假守吕叔恭游中隐岩无名洞坐客鄱阳朱国辅云此洞未有名因公而题欲名曰吕公岩予未敢披襟而刘子思陈朝彦皆曰甚当戏书五十六字镵于石壁间绍兴甲戌季春七日","dynasty":"宋","author":"吕愿中","text":"护田绿水转山樊，滴翠群峰列巨杉。洞外僧蓝侵斗汉，涧边人迹隔仙凡。深深云谷春常在，寂寂松扉夜不缄。此处得名爰自我，要须题作吕公岩。"}
{"id":"518256","title":"洪武庚辰八月一日为抚安人民至衣锦乡访安湖书院拜先圣殿谒先贤祠栋宇倾挠廊庑荒茀顾瞻感叹念欲兴修兹焉经始以俟毕工历初十日夜坐挈矩堂新月满庭谩尔兴怀成五言近体十首时儒生钟民敬亦次余韵以纪一时之清兴也 其六","dynasty":"明","author":"唐文凤","text":"昨日又今日，千山复万山。道途常畏险，身世每思閒。有役吟情涩，无忧酒量宽。一官聊自慰，未必误儒冠。"}
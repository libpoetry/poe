{"id":"835997","title":"忆梅引 庚子设帐溪南，花朝之月，苦雨连宵，寒灯煮梦，离愁暗然，爰填小阕，以寄同人。","dynasty":"清末民国初","author":"叶璧华","text":"一枕萦乡思。待花蝶翩翩，花间摇曳。怅无端、蘼径云蒙，酿作连宵风雨。滴碎蕉心，催残莲漏，凄绝小楼谁共倚。倦剔银缸，看凤胫、香穗垂红，伴我薄衣拥翠。溪南羁客，梅红骚侣，阴岑苔、一样愁滋味。缅故关、玉甃回廊，此夜落红几许。又枝枝冷咽琼，卖花声里，送到碧天云际。"}
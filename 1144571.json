{"id":"1144571","title":"咏史 明帝","dynasty":"宋末元初","author":"陈普","text":"柳谷川西示讨曹，摩波井底见芳髦。藩垣屏翰无方尺，何用凌霄百丈高。大和空国逐浮虚，曾为苍生一扫除。历数未容奸宄得，收曹卷马二中书。咸通昏主如桀纣，青龙英君翻不如。关雎螽斯浑未识，鹊巢那得不鸠居。高堂光禄心刘向，未托孤前亦已知。争奈九龙规太大，不堪浅薄武皇基。"}
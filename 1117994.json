{"id":"1117994","title":"春日小园杂赋二首","dynasty":"宋","author":"陆游","text":"久矣云霄铩羽翰，小园聊得赋春寒。风生鸭绿纹如织，露染猩红色未乾。不向山丘叹零落，且从儿女话团栾。人言麦信春来好，汤饼今年虑已宽。市尘不到放翁家，绕麦穿桑野径斜。夜雨长深三尺水，晓寒留得一分花。闷从邻舍分春瓮，闲就僧窗试露芽。自此年光应更好，日驱秧马听缫车。"}
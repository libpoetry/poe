{"id":"494460","title":"戊戌十月二十八日，携徐生世礼、夏生仲、王生奉、黄生耕、黄生牧、刘生誉","dynasty":"明","author":"湛若水","text":"鸡鸣出夹冈，过午入上方。出入寰阓内，如虱处裈裆。词客悲摇落，俗子爱春芳。达人玩生意，寂士空坐忘。我则异于是，大观与时行。携我八九子，冉冉惜流光。不因驾言出，焉知草木黄。王谢俱尘土，●上亦荒凉。进修贵及时，游衍与出王。"}
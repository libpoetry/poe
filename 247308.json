{"id":"247308","title":"沁园春·天壤茫茫","dynasty":"现代","author":"石声汉","text":"天壤茫茫，离恨重重，误尽平生。叹阑珊旧梦，倩谁为遣，无端幽怨，待怎教平。一度相逢，匆匆便别，流水呜咽随客行。尊前事，忆星眸欲涩，雪靥流赪。依稀记得盈盈。隔浩淼、烟波天际横。但冥鸿已杳，误人消息，青衫再湿，累我深情。漫唤真真，谁怜寂寂，独听窗前惊。还相问，但梦魂飘断，泪眼分明。"}
{"id":"1106467","title":"春日即事四绝","dynasty":"宋","author":"王炎","text":"晚晴鸲鹆自相语，春冷海棠犹未花。把酒排愁先畏病，拥衾作梦欲还家。年少逢春喜欲狂，长年心事易凄凉。胸中不可无今古，坐阅陈编自炷香。著人春气浓于酒，老眼倦看深浅红。只有睡魔降未得，铜瓶鱼眼沸松风。小园桃李怯风雨，春事一年浑得晴。燕子欲相牵率去，踏青吾不敢徒行。"}
{"id":"471103","title":"和饮酒二十首初夏天气微热方不欲饮偶龚仲和邀看园中新绿出所藏名酒意甚乐之次日捉笔和渊明先生饮酒诗数篇与索一樽独酌会雨窗无事遂尽和其韵（录十五首） 其六","dynasty":"明","author":"唐时升","text":"词客相夸大，子虚与亡是。云梦今萧条，上林竟残毁。寓言诚无当，世事亦复尔。所以鹿裘翁，无心羡纨绮。"}
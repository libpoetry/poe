{"id":"160393","title":"郊居值雨·愁云覆西郊","dynasty":"宋代","author":"韩维","text":"愁云覆西郊，气象栖以冽。夜雨朝不止，冰霰相缠结。南堂何萧条，散秩坐超忽。颓然附炉炭，两髁冷如铁。俯念田家苦，罹此寒事切。此风卷平野，茅屋左右穴。驱牛入门去，爨下火明灭。场功始去毕，贫不具衣褐。况无酒与羔，岁时相劳悦。高咏七月讨，伤哉愁心折。"}
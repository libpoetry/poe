{"id":"104167","title":"寄题郢州白雪楼","dynasty":"宋代","author":"梅尧臣","text":"楚之襄王问於宋玉，玉时对以郢中歌。歌为白雪阳春曲，始唱千人和，再唱百人逐。至此和者才数人，乃知高调难随俗。後来感慨起危楼，足接浮云声出屋。中古客应无，怊怅鲲鱼孟诸宿。楼倾复构春又春，酒泻琉璃烹锦鳞。青山绕栏看不尽，眼穿荡桨石城人。去知何在，寒花雨歛自生嚬。今闻太守新梁栋，试选清喉可动尘。"}
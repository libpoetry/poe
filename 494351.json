{"id":"494351","title":"赠少参乔君之陕右昔年乔柱史，抗疏逮金台。一时李陈刘，缧然与偕来。正直且忠厚，邂逅愁颜开。今播陕垣春，凄风为之回寿闻人母王太夫人七十华诞诗","dynasty":"明","author":"湛若水","text":"王母下瑶台，开颜宴曾孙。亦有偷桃儿，闯焉来窥门。夫人天姥精，圣善女中英。阳明为之侄，海日为之兄。盛夏物生长，天地何高广。有子开寿筵，万寿歌遗响。何谓寿之道，生生之谓寿。何以寿生生，天地共悠久。"}
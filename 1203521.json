{"id":"1203521","title":"满庭芳 文登张公邵公要起玉花社","dynasty":"元","author":"王哲","text":"王哲身留，玉花社举，此因都为张侯。迤而邵氏，庵舍不能修。后悔人人猛悟，兔儿起、抛甚砖球。还知否，断弦无续，覆水定难收。休休。各处分，我虽眷恋，诚没回头。愿诸公心内，念忆同流。别意离悰已动，金莲子、光满西州。当归去，□文胜景，不复再重游。"}
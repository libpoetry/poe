{"id":"269257","title":"八宝妆·螺川诗屋图，次李景元韵","dynasty":"现代","author":"吴湖帆","text":"脂印心红，黛舒眉绿，丽景渐临初暑。仙馆嫏嬛诗酒兴，冉冉如花催鼓。群贤欢事乍逢，裙屐名园，丹青新引，翘中楚。行看画图招隐，松风吹路。还认袂卷晴霞，碧云四绕，鹤飞声满高处。遇三五、禊修夜宴，似曲水、流觞来去。庆春泽、辉联旧宇。玉炉烟袅芙蓉炷。对髻拥青螺，霓裳炼出长虹否。"}
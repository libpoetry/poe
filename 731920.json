{"id":"731920","title":"象田山赠石雨","dynasty":"清","author":"黄宗会","text":"杖头已拨千峰雾，入水拖泥何处去。岭头日落黄芦暗，老麂呼风毛欲竖。岭底溪深泥正紫，中有幽人草茅住。长年袖钵垂手归，濯足溪头弄新句。天寒路冻寂无人，头铿然掘枯芋。我来一笑调偶同，摩挲寒崖数烟树。深夜孤镫倒牛箧，戛更病雁亦哀诉。雄峰大刹列相望，两宗法席纷旁午。子独何为饿空谷，笑勘诸方多不顾。垂钩岂解钓狞龙，元赏时与古人遇。"}
{"id":"460103","title":"念奴娇　寄薛为宏二首 其一","dynasty":"当代","author":"卢青山","text":"马回风吼，更森刀凛雪，梦中谁挽？不认流年流水恨，尚记巴陵狂胆。簪花俏鬓，苔霜尺厚，一例焚兰散。子猷在否？竹芜千亩谁看？万事到底难堪，尚邀云雨，跋扈飞苍阪。裂铁凋梅今夜笛，吹上九重宫馆。试睨王侯，重收覆水，不是当年狂狷。还云未老，肯谁同学拚饭？"}
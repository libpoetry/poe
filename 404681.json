{"id":"404681","title":"金缕曲·癸未岁杪，八十自省","dynasty":"近现代末当代初","author":"萧萐父","text":"耄耋休言寿。怅平生、韶光半掷，愧酬师友。蓬岛迷茫泥路滑，自择何须搔首。幸葆此、童心无垢。桃李芬芳腾巨浪，更峥嵘、笔剑冲牛斗。少年游，诗情茂。星穹德律萦怀久。解连环、螺旋结构，乐章合奏。平等智观儒佛道，偏赏蕾芽新秀。伫桥头、承前启后。历史洄流多激漩，弄潮儿、争作擒龙手。丹柯炬，燃心授。"}
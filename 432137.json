{"id":"432137","title":"与为峰谈诗","dynasty":"近现代","author":"张鳦生","text":"诗声原是来天籁，风雅何曾有所宗。乱日清时情境异，悲凉恬适各心胸。莫教雕琢伤浑璞，却许推敲费苦思。有似佳人嫌脂粉，蓬头垢面也非宜。须若神仙工造化，吟来百物亦如生。慢惊花鸟知人意，更爱山川若有情。少陵历尽人间苦，太白经多醉梦乡。现实中能兼浪漫，千秋诗味最深长。"}
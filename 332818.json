{"id":"332818","title":"珍珠帘·寿魏贞庵相国","dynasty":"清代","author":"梁清标","text":"谢公棋墅栖迟久。补衮名齐北斗。三事领仙班，十渐资人口。一卧沧浪鸥鹭狎，暂敛却、经纶好手。消息。把琴樽罗列，图左书右。初度恰是秋清，喜池荷凝露，檐花铺绣。玉脍切银丝，红袖调冰藕。龙马精神犹健饭，看綵衣、持觞为寿。非谬。须慰此苍生，加餐进酒。"}
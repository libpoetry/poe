{"id":"691133","title":"新迁南庄，喜友人送菊，用李中麓次唐荆川咏菊韵二首","dynasty":"明","author":"李如一","text":"松菊秋冬并历霜，重阳景物映松堂。数杯白堕吾供趣，几朵黄花人羡芳。老至可怜空见色，年高始信但闻香。英茎作供衰尤藉，花槁枝头枕未忘。老非壮盛貌愁霜，陶爱霜花啐霭堂。我未折腰因贱异，花侵啐面逞丛芳。重阳过后犹含蕊，五柳名存愈觉香。物为高人增市价。得称处士景难忘。"}
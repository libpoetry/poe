{"id":"417360","title":"水调歌头 东汉高士徐孺子诞生一千九百周年纪念，应南昌市徐孺子学术研讨会作","dynasty":"近现代","author":"吕小薇","text":"磊落称人杰，玄默绍儒宗。千古南州高士，偃草德如风。野鹤自鸣阴壑，荣聘频辞白屋，守道在持躬。敬业垂师表，精鉴淬青铜。拓真知，集群彦，接芳踪。废沼荒亭畴昔，此日郁葱茏。千九百年桑海，十二亿人心力，家国焕新容。起舞呼眠魄，弄影月明中。"}
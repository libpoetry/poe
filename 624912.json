{"id":"624912","title":"蜚遁篇","dynasty":"明","author":"林隽胄","text":"白日皖晚不见人，岛龟安藏龙戢鳞。有客湔衣江海垠，还来取适黄羲身。遂使岩薄万古尘，此兴不随沧桑泯。大文既舒烂以陈，中有奇光可结邻。白石之粲水粼粼，宛其无数流花湮。渔父棹卷恍知津，怅望江秋生江春。犹令人者传避汉，莫往莫来谁为真。日月自此揽青磷，道心文心两逡巡。噫嘻，道心文心两逡巡。"}
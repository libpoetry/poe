{"id":"693830","title":"迎新进土志感","dynasty":"明","author":"陈一松","text":"几从芸阁事囊萤，今日瀛洲喜共登。奎聚早闻传太史，龙飞况复际中兴。愿将钟鼎酬三策，莫以筌蹄试六经。琼宴醉妇人快睹，迂庸深愧百年曾。献赋明光俱妙选，茫茫道岸几先登。三千正遘夔龙会，五百能无礼乐兴。共羡宫花簪绿鬓，谁怜笥草续玄经。珍重恩荣何以报，科名应不愧王曾。"}
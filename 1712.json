{"id":"1712","title":"和孙长史秋日卧病","dynasty":"唐代","author":"骆宾王","text":"霍第疏天府，潘园近帝台。调弦三妇至，置驿五侯来。尚想欢娱洽，吁嗟岁月催。金坛分上将，玉帐引瑰材。决胜鲸波静，腾谋鸟谷开。白云淮水外，紫陌灞陵隈。节变惊衰柳，笳繁思落梅。调神和玉烛，掞藻握珠胎。怅矣欣怀土，居然欲死灰。还因承雅曲，暂喜跃沈鳃。"}
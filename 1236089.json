{"id":"1236089","title":"重寄水西新公道场渭公三塔宽公","dynasty":"元","author":"张翥","text":"我恐前生老法华，退居清淡即僧家。禅师有道常骑虎，侍者通神自辟蛇。已负法身来震旦，终抛尘网觅提奢。洞庭春后多风水，准拟南归买钓车。道场山顶千年寺，迥出云林最上层。师已新闻出世法，我今浑似在家僧。书迟不到秋风雁，诗苦长县夜雨灯。蚤晚南归有船□，□□□□□□□。"}
{"id":"694638","title":"和梁大尹途中风景","dynasty":"明","author":"陈繗","text":"琼海年来俗境迁，我侯历览独垂怜。润沾香雨山花好，翠偃轻风径草鲜。载道颂声闻駃舌，满怀吟兴耸诗肩。曾闻苏老经行处，千古车书共一人。远持节使出花封，劝稼亲民总为公。葵藿有心终向日，草茅无地不从风。权衡富贵兮轻重，斗量徵输别异同。日照无私人共仰，馀光宁到覆盆中。"}
{"id":"444068","title":"曲江秋 雨中游曲江次蛰堪韵","dynasty":"当代","author":"熊盛元","text":"阴云蔽日。怅叶已飘黄，藓犹凝碧。云覆苑墙，风牵岸柳，新泥沾游屐。荷底漫擪笛。三生事，凭谁忆？塔影浸波，钟声破禅，断霞红湿。休觅，长安倦客。更休问、沉香醉笔。鱼龙酣睡稳，菱歌渐杳，雷走深宫寂。短梦倏千年，槐边空认鬘天劫。对暮雨，低吟浅斟，古恨邈然无迹。"}
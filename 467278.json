{"id":"467278","title":"老闲漫成二首","dynasty":"当代","author":"陈振家","text":"仔肩已卸悦闲居，爱我西湖傍水庐。花竹无言长独对，朋侪有约且单车。铜山技艺非心属，尘海风云付耳余。了却些微家务事，一杯茶与数篇书。匆匆旧我去如飞，既往愚痴谏不归。花谢尚祈回节令，人生难盼再芳菲。能离劫厄真鸿庆，未溺风波亦妙微。喜看苍枝仍秀茁，闲将笑眼对秋晖。"}
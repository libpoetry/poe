{"id":"466308","title":"出城醉书","dynasty":"当代","author":"卢青山","text":"出城亦有山，春至树蓊郁。虽不知其名，同此故乡绿。微雨蒙天来，既下散而辐。及地成柔烟，游移变林麓。时复惊风吹，一刹去莫赎。谓非我乡景，是我瞽无目。夭夭风树摇，渰渰流水续。树间一鸟飞，鸣鸣过水曲。今古不异春，南北同一曲。我欲舞新声，古人扼我足。煌煌木棉花，迄未入我目。想像花开时，巨火向天烛。岭南有奇寒，迨我来始扑。此体凉如冰，欲向骨中缩。"}
{"id":"261981","title":"高阳台·有感徐湘苹夫人事","dynasty":"现代","author":"陈去病","text":"笔格横珊，镜奁嵌玉，南州高士人家。有个俜伶，小名记取苹花。比肩嫁得元龙婿，逞豪情、湖海堪夸。好年华。翡翠兰苕，壁合无瑕。徐陈本有苔岑契，况楼高百尺，奇气冲霞。玳瑁梁间，双栖海燕周遮。略谈风月供消遣，尽凭阑、看遍山茶。只堪嗟。福慧修成，之子天涯。"}
{"id":"54729","title":"为钱叔宝题悬罄室","dynasty":"明代","author":"王世贞","text":"钱郎坐我悬罄室，要我为作悬罄篇。我歌欲就须斗酒，君言室中无一钱。空梁颇受落月色，北窗仅可凉风眠。门前黄叶霜如洗，刺促归来愧妻子。已少成都学士裘，只饶东郭先生履。挂壁矰蛸寒欲堕，当门鸟雀时空喜。自矜顾恺为前身，丹青在手终不贫。只愁妙画通神去，依旧能生釜底尘。"}
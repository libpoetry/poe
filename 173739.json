{"id":"173739","title":"舜祠·道历山兮逶蛇","dynasty":"宋代","author":"鲜于侁","text":"道历山兮逶蛇，思古人兮感叹。并储胥兮肃止，仰曾晻暖。兽何鸣兮林中，鸟何悲兮山上。木何为兮不剪，草何为兮茂畅。帝之神兮在天，帝之德兮在人。物具兮四海，心粗兮一纯。采秀实兮山间，摘其毛兮涧底。玉醴湛兮琼茅，肴修杂兮兰茝。乐备兮九奏，凤舞兮仪韶。人骏奔兮如在，君卒享兮神交"}
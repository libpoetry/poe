{"id":"210359","title":"寿藏十韵·门限何须铁","dynasty":"宋代","author":"叶茵","text":"门限何须铁，因为浅近谋。假令长富贵，消得几春秋。寿固缘心地，人谁免首丘。子能忘后虑，是亦慕前修。茧室名犹在，鱼山志可求。回冈许埋骨，吉兆协牛眠。懒作化台号，何妨引客游。不愁饱蝼蚁，量喜近松楸。物变终於尽，吾生行且休。年年春色裹，洗勺听溪流。"}
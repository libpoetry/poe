{"id":"121641","title":"赠送行六子·引身漂然不系舟","dynasty":"宋代","author":"陈造","text":"引身漂然不系舟，吕梁滟澦皆安流。江湖万顷浮一鸥，此心元世常休休。吴山楚水纪所由，湘累老枚宁匹俦。琢句亦复晨羞，搯抉肝肾掉白头。岁六十四方佐州，计原夫日无乃优。客路日月迅且遒，朱颜壮志逝莫留。吾聊尔尔赋远游，山川自可卷轴收。老怀槁暴今膏油，油访岘山石吊莫愁。庸随大楚皆萍浮，顾我不乐夫何求。缅思六客同献酬，如挹韩众追浮丘。"}
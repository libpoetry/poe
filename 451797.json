{"id":"451797","title":"八声甘州 自集“春归”诗意写怀","dynasty":"当代","author":"熊东遨","text":"问隔江门户为谁开？雷神令新颁。看春痕一线，风邀雨约，柳上初还。莺笋探头调舌，浑似小灵顽。真个无愁也，除却乡关。日日垆边沽醉，任梅花笑我，岁月都闲。算而今只有，童梦不曾删。最相知、林间鸟雀，道先生、心已属云山。鸡声里、俨然留得，酒后朱颜。"}
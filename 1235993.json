{"id":"1235993","title":"慈湖感怀","dynasty":"元","author":"张仲深","text":"十年不蹋慈湖路，湖水湖山总旧游。老树尚能知客意，白鸥元不识人愁。漫需菽粟谋盘斝，尽使锄犁化戟矛。筑得长城为屏蔽，也应飞遁住沧州。慈湖三月风物好，客子行吟遣日长。断浦草根科斗黑，隔篱櫩下来禽香。家童解事故携酒，野鸟辟人低度墙。今夜山中有风雨，何妨下榻赞公房。"}
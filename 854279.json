{"id":"854279","title":"瑞鹤仙 其二 寿宋倅七月二十三日","dynasty":"宋","author":"方岳","text":"中元才过节。正宇宙澄清，一天寒碧。凉飙动秋色。算佳辰恰是，下弦当日。天生俊杰。富文才、瑰奇挺特。看葱葱，和气薰城，共庆武夷仙伯。难得。钓鳌连六，虎榜登名，新题淡墨。从容莲幕。游花县，无邀隔。纵风流别驾，难淹紫诏，行对天颜咫尺。更堪夸，萱草长春，红衣交列。"}
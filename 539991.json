{"id":"539991","title":"初夏屏居山亭与国手刘君对奕倦偶拈长庆集得一绝句云红旗破贼非吾事黄纸除书非我名唯共嵩阳刘处士围棋赌酒到天明时郡将以倭警出师而刘君姓与事有相合者因戏书赠之仍和二绝于后 其二","dynasty":"明","author":"王世贞","text":"自从抛却军符后，唯爱穷身不爱名。敲到半枰心便懒，夕阳閒坐小窗明。"}
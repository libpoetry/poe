{"id":"431539","title":"鹧鸪天 罗小梅寄梅子也","dynasty":"近现代","author":"卢前","text":"壮岁还如叶满枝。新苞含蕊是儿时。前头才有青青意，转眼顿成袅袅丝。桥下柳，试思之。小梅犹复嫩芽姿。东涂西抹都奇趣，一个罗家小画师。张禄辞家变姓名。岛楼拥鼻泪纵横。安排归骨埋诸夏，慷慨题诗付友生。苏李别，喻心情。十年亡命鬓星星。回头万里河梁上，投笔知君定请缨。"}
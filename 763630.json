{"id":"763630","title":"念奴娇 其七 冬日虎丘遣兴","dynasty":"清","author":"曹尔堪","text":"屐痕带雪，看千人坐上，苔纹似绣。茶灶枫林随意歇，徙倚好娱清画。主簿祠荒，生公石老，崩壑疏寒宝。销沉霸业，尚传神虎悲吼。麋鹿群走苏台，阖闾葬处，宿莽浓烟凑。谁划剑池通海眼，铁壁千寻决溜。晋代风流，吴宫花草，塔影斜阳后。短箫横笛，墓前明月依旧。"}
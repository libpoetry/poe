{"id":"1242303","title":"扫花游 春晚，次南金韵","dynasty":"元末明初","author":"邵亨贞","text":"柳花巷陌，悄不见铜驼，采香芳侣。画楼在否。几东风怨笛，凭阑日暮。一片闲情，尚绕斜阳锦树。黯无语。记花外马嘶，曾送人去。风景长暗度。奈好梦微茫，艳怀清苦。后期已误。剪烛花，未卜故人来处。水驿相逢，待说当年恨赋。寄愁与。凤城东、旧时行旅。"}
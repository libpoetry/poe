{"id":"311937","title":"高阳台·欣闻广开才路","dynasty":"现代","author":"刘家传","text":"梦可游天，泉宜照影。平生所得清闲。抚臆论心，浑然与石同顽。春来秋去何须问，纵山居、可耐危寒。掩柴关、应接虚文，一例俱删。瞳瞳日晓浮云尽，赖中流砥柱，河海安澜。鲲化鹏飞，培风直上轩轩。氤氲到处多佳气，正知时、树蕙滋兰。老怀宽、喜看高峰，俊彦登攀。"}
{"id":"721159","title":"送张穆之还鲸山旧居二首","dynasty":"明末清初","author":"何巩道","text":"老忆青山岂□归，临岐真恨此心违。高楼莫听相催笛，前路犹悬未落晖。草色入天遮别梦，江痕吞石溅絺衣。鹤飞不肯栖华表，城郭年来想巳非。驽骀无力自蹉跎，重过龙门感自多。南海甘棠留世泽，西淮流水叹恩波。操同清□常依鹤，书寄山阴好换鹅。一奏玉琴江月上，倚流閒听县人歌。"}
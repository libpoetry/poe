{"id":"963141","title":"小雪前三日钟冠之约余侍老人行山舟发后洪入杜坞自郑盖庵过阆山趋翔凤山菁山遍览杨坟秀园遂至何山道场山乘兴薄吴兴访玉湖书院水晶境界而归自戊子至庚子阴晴相半胜处辄徘徊赋诗饮酒伟哉观也数诗见后 何山书堂","dynasty":"宋","author":"洪咨夔","text":"日高裹饭看何山，山缺东南水绕关。松桧不摇风自度，读书声在白云间。"}
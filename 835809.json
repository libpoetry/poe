{"id":"835809","title":"汉宫春 舟中寄叔问","dynasty":"清末民国初","author":"吴重憙","text":"宦海浮沈过，流年三十，未觉黄粱。男婚女嫁粗了，犹自悽惶。青山觊觎面，问何时归愿方偿。安能够新来家报，添成木峪山庄。惟有西堪旧雨，肯收帆劝我，早去江乡。仕途风波甚恶，危险难防。烟蓑雨笠，何须计穷巷苔荒。含笑答、承君指点，从今勘破炎凉。"}
{"id":"285693","title":"尉迟杯·桐阴静","dynasty":"清代","author":"李慈铭","text":"桐阴静，又悄地、小扇穿花径。迟迟玉漏声中，消受纱窗双影。檀槽倦抱，拨损银搀有谁首。只横床、约略如人，认来红泪犹凝。多情翠鸟衔笺，长辜负金樽小榼同饮。月色云香相牵惹，偏爱看、铢衣懒整。从春去。恹恹病后，便强刷、鸦青怕对镜。诉相思，夜雨灯前，玉凫孤守烟冷。"}
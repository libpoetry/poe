{"id":"834096","title":"南浦 春水，用玉田韵","dynasty":"清末民国初","author":"易顺鼎","text":"昨夜剪镫曾，甚和将，梦雨尽情流晓。波镜被东风，猛吹上，一尺碧云难扫。重来唤渡，文鸳不似当时小。斜照年年依样绿，锁定暮帆烟草。销魂野水无家，问残红何苦，相随未了。倒影几层楼，这阑角、可有春魂寻到。蘼芜望渺。浣纱人去江南悄。漫为愁多，思载酒天上，画船都少。"}
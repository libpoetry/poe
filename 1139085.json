{"id":"1139085","title":"徐观伯远将徙海陵介吾侄来索诗徐故家兵后流落三十年长子依许监仓客淮南因赘于海陵迎二亲就养坡公谓此事今无古或闻者也感叹之馀为赋二首 其一","dynasty":"宋末元初","author":"陆文圭","text":"甲与吾同生，君子行一周。少年各丰裕，岁晚怀百忧。菜地古城下，我今手锄耰。君当往海陵，绝江汎渔舟。驾言彼就养，逝将老菟裘。哀哉随阳雁，止为稻粱谋。君看横江隼，万里凌高秋。"}
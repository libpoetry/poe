{"id":"821324","title":"折红梅 园梅盛开，惟绿萼才数分耳。临别怅惘，倚此酹之","dynasty":"清末近现代初","author":"汪东","text":"引霜枝蟉干，阳和渐泄，红苞新绽。忆清溪、磴道数盘，携筇自访深茜。云霞交绚。几误了、天台刘阮。细思客里，摘索繁花，总不似、吴门冷香幽院。如今归看。喜疏影横斜，池冰先泮。金罍竭、玉山未倒，晨昏凭阑千遍。条风催暖。重惜取、粉残脂浅倩。谁寄语、萼绿仙姿，忍来踪无定，又迟相见。"}
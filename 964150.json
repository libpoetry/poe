{"id":"964150","title":"隆兴二年南郊鼓吹曲 六州歌头","dynasty":"宋","author":"洪适","text":"严更永，今夕是何年。玉衡正，钩陈灿，天宇起祥烟。协风应、江海安澜。重规仍叠矩，圣主乘乾。尧授舜、盛事光前。称寿玉卮边。三年亲祀，一阳回律，八乡承宇，觚陛紫为坛。仰天颜。斋居寂，诚心肃，礼容专。存钟石，约舆卫，五辂不求全。听金钥、虎旅无眠。俨千官。须期显。相嘉笾。一人俭德动天渊。费减大农钱。神示格，宗祧燕。人民悦，祉福正绵绵。"}
{"id":"708671","title":"东湖月•己酉生日，潘生云赤以自度曲寿余，览次有感，依韵答之","dynasty":"明末清初","author":"沈谦","text":"甚钟灵。便珊瑚百丈老重溟。问谈天邹衍，凌云司马，此日敢纵横。骨带铜声敲不响，有黄金伏枥难行。只好衲衣持钵，绣幕闻笙。山青兼水绿，对萧疏、白发转多情。笑磨厓天半，沉碑潭底，身后枉垂名。雾里看鸢非我事，尽优游下泽同乘。漫道出，堪作雨处亦关星。"}
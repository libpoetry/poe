{"id":"373730","title":"贺新郎·侧帽随秋去","dynasty":"清代","author":"蒋士铨","text":"侧帽随秋去。消受者、晓烟山店，夕阳红树。犬吠孤村灯一点，于此解鞍而住。是马食、僮眠之处，料得主人清梦少。问东邻、谁唱黄河句。盼不上、纸窗曙。萧萧林莽雅无数，画一幅秋山行旅，乱愁堆絮。岂必飞腾感迟滞。对此本无欢趣。算一带、荒原古戊，有我征魂抛掷下，倩归人、寻着同他语。十年泪、雨奔注。"}
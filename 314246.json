{"id":"314246","title":"贺新郎·凤吹临晴野","dynasty":"清代","author":"高士奇","text":"凤吹临晴野，看旌旄、葳蕤百里，仙郎扈驾。一簇红云班队里，个个轻装都冶，应只有、长聊闲雅。谁识胸中才八斗，任浮沉执戟鸾旌下。白玉勒，五花马。天高风紧斜阳也。听传宣、雕弓新上。锦鹰初架。霜落草枯平坂阔，好骋穿杨骑射。频拜赐，官庖法灸。不信能文兼会武，向周庐、读史消寒夜。羽猎赋，更须写。"}
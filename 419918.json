{"id":"419918","title":"忆旧游 鞭","dynasty":"近现代","author":"邓潜","text":"记铃声曳马，帽影笼鸟，踏遍庚邮。廿载京华芦，惯挝来绣陌，捎过芦沟。断肠几多，春色青上柳梢头。戏折向章台，珊瑚换处，一样丝柔。归休。付驴背，笑得得吟鞍，诗瘦于秋。老策龙筇杖，忆春风红杏，谁勒长楸。战云只今如梦，投不断江流。且短笛横吹，斜阳巷陌呼饭牛。"}
{"id":"518121","title":"题青莲宇为性空上人作","dynasty":"明","author":"唐文凤","text":"我闻舍卫国，布地皆黄金。□□祇树园，郁郁㫋檀林。澄澄七宝池，涓涓功德水。□□青莲花，非白非红紫。莲生下有根，七窍常玲珑。□□菩提心，了了能相通。莲开中有茎，茎断丝犹系。□□锁子骨，勾连自支缀。莲老上有房，乃孕的实圆。譬如舍利子，凝结金石坚。莲居淤泥内，不受淤泥污。譬如圆通性，略无挂碍故。所以黄面老，比德良似之。嗜爱每趺坐，不倾亦不欹。云何性上人，解构青莲宇。石塘湛澄碧，绀葩点寒翠。莲叶何田田，莲蕊何娟娟。见莲即见佛，慕佛非慕莲。瓣瓣露慈容，朵朵含至性。影摇晓日移，质濯秋波净。有香复有色，香色本非真。欲知无尽意，悟此有漏因。无尽亦归无，有因亦何有。心出万劫先，身居万劫后。柏树解说法，桑叶能通禅。明月我佛道，孤月悬中天。焚香诵法华，好究西来意。合掌问上人，如是复如是。"}
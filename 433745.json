{"id":"433745","title":"远眺四首","dynasty":"近现代","author":"廖慕禹","text":"经霜老树饶生意，吐叶舒花护碧溪。昔日攀条人不见，云山怅望转凄迷。三月田家春意浓，银锄竞落展旗红。何如投笔务农去，老至耕桑事事通。忧生怀远意千端，席上逢人倾吐难。却道清明花过半，为何料峭尚春寒。仅有虚怀求寡过，惯因孺子恋为牛。沧江万里东风劲，愿驾扁舟争上游。"}
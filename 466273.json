{"id":"466273","title":"予至嗜草莓，积年所啖无算，而不曾为赋一首，彼亦将有昧恩之怨。昨醉中共肖山行，新莓始茁，快饱半蓬，稍解两年之馋。夜更以之佐酒，复大醉。今乃赋此","dynasty":"当代","author":"卢青山","text":"深山百折许谁寻，棘刺重重护汝身。好物天悭古如此，不经艰险味难真。荔枝倾动帝王尊，桃李沿阶积世尘。共笑佳人在幽谷，不居幽谷岂佳人。处幽渊兮怀孤贞，嗟所望兮素心人。君不来兮时晼晚，纷如坠兮泪红深。"}
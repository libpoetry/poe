{"id":"468063","title":"宜宾行七首 与诸友水东门品茗","dynasty":"当代","author":"蔡淑萍","text":"层峦绕郭大江流，闲坐城头茗一瓯。散漫春风无管束，天西隅到海东头。有峰毓秀翠如屏，有客披襟快一登。也为曾经多郁结，爱他豪放喊山声。山阴遗绪叹戎州，辜负前贤胜迹留。一睹酒神山上赋，只堪懵懂作闲游。锁江石上最堪伤，叹汝天教宜锁江。铁索已沉铁桥架，镇牛谁解惜悲怆！每临竹海每神驰，不是文同三两枝。一夕欲留焉可得，无端遣我久相思。"}
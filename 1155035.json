{"id":"1155035","title":"予以长庆二年冬十月到杭州明年秋九月始与范阳卢贾汝南周元范兰陵萧悦清河崔求东莱刘方舆同游恩德寺之泉洞竹石籍甚久矣及兹目击果惬心期因自嗟云到郡周岁方来入寺半日复去俯视朱绶仰睇白云有愧于心遂留绝句","dynasty":"唐","author":"白居易","text":"云水埋藏恩德洞，簪裾束缚使君身。暂来不宿归州去，应被山呼作俗人。"}
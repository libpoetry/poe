{"id":"238543","title":"奏院豫七弟挽诗","dynasty":"宋代","author":"高斯得","text":"瑟瓒天资美，洪枢地胄华。安恬羞善宦，孝谨克承家。籀学耽奇古，文房好静嘉。颜瓢空不继，原粟散无涯。庭径长生草，山园妙识花。公门捐造请，内典却纷拿。留邸空陈迹，分麾付一嗟。阶兰芳欲尽，池草句谁夸。甚欲号森柏，其如叹系瓜。遥将万行泪，洒向夕阳斜。"}
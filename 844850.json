{"id":"844850","title":"寄兴二首","dynasty":"清末民国初","author":"曹家达","text":"岁暮劳人酒胆豩，何年海月附舟还。随刀改味如何树，去梦和云隔是山。才思自怜痡峭短，词锋虚望滑稽娴。坐看时物成奄忽，林下蝉花见一斑。唾井将如旧意何，频加千里悔蹉跎。出尘芒锷思灵陌，故国羁愁类海多。却曲几违途漫漫，天涯重见石峨峨。故人朝上吴门舶，独夜寒声发瘁柯。"}
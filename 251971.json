{"id":"251971","title":"前诵疏影弟游山佳什得惟君性好山颇会登临意之句然久未完篇今届九日勉为续成即以为赠","dynasty":"现代","author":"邱登成","text":"惟君性好山，颇会登临意。庶与谢公游，怀冲抱幽致。栖林爱风清，拾径看花媚。偶或逢禅侣，听钟入古寺。晨昏理烟霞，吐纳云壑气。夜月有时来，清空接神智。山水故相亲，埃尘良可避。所托匪松石，交连在天地。陶然竟归来，脱略身外事。"}
{"id":"148091","title":"湖中蚬蚌甚佳村妇调羹名曰水菜余珍嗜之作水","dynasty":"宋代","author":"孙锐","text":"春风一夜浪花起，大蚌小蚌浮江沚。渔蓑撒网唶嚄音，满载论斗不论斤。寄语庖厨煮白汤，脱壳击肉和椒浆。烂蒸鲜美波臣选，倾壶泼麵供早膳。调羹娘子善刀藏，尚方滋味何分辩。不须更说毳与皛，江南水菜人知少。总道奇哉君善烹，明日饷君君当扰。"}
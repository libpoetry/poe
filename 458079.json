{"id":"458079","title":"三月二十八晚，美军轰炸巴格达舒拉贫民区，亡者六十八，伤者百七。有老妇名阿比德，三子尽亡。更赋《胡为歌》","dynasty":"当代","author":"卢青山","text":"阿里、侯赛因，子胡为乎生。子年二十年十八，子胡为乎生而只得此龄。阿里、侯赛因，子胡为乎生。子胡为乎生乎此地，使我既见汝之生，复见汝之死。使我不见汝之生子，乃见我之死子。阿里、侯赛因，我胡为乎生子。穆罕默德，子胡为乎生。子胡为乎生于十二年前之事，复死于十二年后之事。穆罕默德，我胡为乎生子。我胡为乎生子于此时，子胡为乎生死乎此时。阿比德，子胡为乎生。子之所生无不死，子胡为乎生而不死。"}
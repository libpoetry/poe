{"id":"1145224","title":"尹喜哀叹五首 其五","dynasty":"隋","author":"无名氏","text":"昔往学道时，踪迹亦难寻。东到日出界，树木郁郁深。南到阎浮提，大火烧我身。西到俱地?，但见金城门。青龙绕城腹，白虎守城前。冲天金楼殿，太上居湛然。光影耀虚空，仙人绝端严。齐执黄卷书，口诵长生文。北向入玄冥，大水湛湛深。绕天数百迎，足底重躎生。尔乃得仙道，把揽天地神。子能述吾道，白日得升天。"}
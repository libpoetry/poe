{"id":"459147","title":"十二月二十八夜中起记梦","dynasty":"当代","author":"卢青山","text":"酒睡中宵梦忽魇，往事层层垒被席。我祖母亡悲音来，我小叔时住隔壁。梦中又梦身如梦，彼此真幻谁能析。何物敲睡麻将惊，张眸推却胸间石。山上满幅赭红交，屋外连日雪白积。今朝太阳夺阴翳，出门月应流皓碛。明月明月不可看，恒沙数星灿火粒。巨幕谁曳近如睫，灯油谁加耀平昔。我觉光芒摇不定，势将堕雪腾焰急。炫目竦神亦如梦，斗忆昨宵梦父迹。驿站相失悲能啼，人海徒行久难觅。佳人可可言未谐，世眼霍霍刀已逼。孰使父祖交相加，战我短梦横槊戟？前宵更著旧所思，四载遥来通信息。此事问天星不语，地间路灯鬼目立。梦若有神敬听之：一语语君罪宜弑。昼夜推转天所命，作息循环讵可逆。使我日日疲口体，夺我夜夜枕边适。而况此生短如沤，旧事回首安足惜。展衾脱袄双目瞠，汝倘来窥拳以敌。"}
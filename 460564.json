{"id":"460564","title":"贺新郎　八月末","dynasty":"当代","author":"卢青山","text":"此痛谁堪语。看芸芸、往来熙攘，稻粱儿女。除此人生复何有？尚有坟前一土。又何必、追寻苦苦？海角天涯寻遍了，更百家儒释千篇古，竟不得、安心处。吁嗟此痛乃如许。似秋蓬、飘摇更似、暮春飞絮。无蒂萍浮筝断线，飘尽天空海水。但不许、飘舟归去。一剑乌江万事了，又痴痴恋著皮囊腐。汝尚能、痛哭否？"}
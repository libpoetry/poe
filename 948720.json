{"id":"948720","title":"某绍兴甲子赴试此地卜居今十年三历秋举每遇中秋必与亲旧歌舞之今岁大病使令辈散遣萧然偶伯信仲威携子侄相过喜成四韵","dynasty":"宋","author":"周必大","text":"上元甲子此攻坚，卜筑安居正十年。登堞遥观灯夺昼，归家却赏月流天。丹台旋葺新炉灶，绛帐都抛旧管弦。赖有故人将骥子，功名不断复青毡。"}
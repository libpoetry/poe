{"id":"1143965","title":"偶题五言绝句五首","dynasty":"宋末元初","author":"方回","text":"不寐常攲枕，无言独倚楼。江淹犹匪恨，庾信始为愁。落木包生意，来鸿定去期。如何萧瑟气，有许楚臣悲。春秋踰致仕，南北粗知名。有客来相问，如何不治生。为客弹长铗，□□□短衣。奈何年不肯，五过古来希。自古有治乱，谁家无是非。晓床听邻语，琐琐诉寒饥。"}
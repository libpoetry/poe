{"id":"1111744","title":"余有重阳诗岁和一篇今日偶和成二首","dynasty":"宋","author":"吴芾","text":"此会从来有故常，湖山岁岁做重阳。黄花已是铺三径，绿酒何妨举百觞。小圃晚来堪散步，薄田秋入足充肠。登临莫起凄凉叹，且喜成归老故乡。去岁重阳解郡章，归来又复见重阳。此身已作林泉客，今日更持萸菊觞。正要登高穷远目，不妨拚醉浣愁肠。佳辰若得长无事，何必乘云至帝乡。"}
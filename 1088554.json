{"id":"1088554","title":"甘泽应祈一苏焦槁皆昭远致政宣义丈及仲卿诸友昼夜精虔不出道场之力而昭远丈惠诗反以见属非所敢当辄依高韵和呈以见鄙怀并简同社诸兄友","dynasty":"宋","author":"朱熹","text":"精祷由来未浃辰，如何嘉澍便遄臻。诚通幽隐如无间，喜动龙天信有因。适叹惔焚千亩尽，忽惊滂润一时均。谁云化育流行妙，只属乾坤不属人。"}
{"id":"1235975","title":"浣溪沙","dynasty":"元","author":"张弘范","text":"山掩人家水绕坡，野猿岩鸟太平歌，黄鸡白酒兴偏多。幸自琴书消日月，尽教名利走风波，钓台麟阁竟如何。一片西风画不成，无人来此结茅亭，野猿山鸟乐升平。名利著人浓似酒，肝肠熟醉不能醒，黄尘奔走过浮生。新卜西山崦下庄，疏篱编竹草苫堂，门前流水柳成行。满目烟岚诗酒地，十年鞍马是非场，虚名半纸几多忙。"}
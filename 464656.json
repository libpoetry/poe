{"id":"464656","title":"八声甘州 吕方子自桂林寄其乡人新刊匏园诗集来，展卷多感，为拈此，兼示朱琴可。","dynasty":"当代","author":"章士钊","text":"正长安落叶卷西风，却怀去年游。记吟边放眼，单椒刺月，八桂飘秋。此处城乌塞草，朝暮一天浮。灞水桥边，问似吝西流。二十年前回首，更因诗撩起，无限离忧。看匏园行卷，宿泪渍犹留。算吾侪、长浮天际，未须知、何许有归舟。狂如故，恁无聊处，揭调甘州。"}
{"id":"843946","title":"爱苍倡脩宛在堂诗龛见寄二律赋和","dynasty":"清末民国初","author":"陈宝琛","text":"菱蕹弥望损湖光，谁更荒龛讯办香？失喜诗人今岳牧，得閒乡梦在沧浪。晋安风雅吾能说，天宝呻吟事可常。两纪萧条携手处，百花洲上旧祠堂。林谢耆英不可留，邳州博野亦山邱。十年里社斯文尽，万事沧桑我辈休。史料一朝正阳集，才名并代海藏楼。天然坛坫雄旗鼓，下视螺烟是橘洲。"}
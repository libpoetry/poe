{"id":"402906","title":"绛都春 李释戡属题校补罗瘿公遗著菊部丛谈","dynasty":"近现代末当代初","author":"赵尊岳","text":"残笺蠹简。剩几许绮怀，春痕天远。漕韵琼窗，笛里家山分明见。缥缃情味金荃艳。须不负承平丝管。最疏狂处，浮名换尽，翠坊幽怨。无限絮萍梦杳，更谁忍，记曲画屏葱倩。弟子渭城，朝士贞元，襟尘黯。斜阳莫惜相逢晚。便葵麦旗亭青遍。断肠分付幺弦，曲中细按。"}
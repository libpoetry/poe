{"id":"281744","title":"黄陂湖·平生爱秋水","dynasty":"现代","author":"林散之","text":"平生爱秋水，南华私自许。世乱已如斯，谁作湖山主。鹣鹣山中鸟，嘲哳日相语。鳞鳞水中鱼，恩沫时相煦。与世自无争，于物亦无忤。奈何渔猎人，杀机召尔汝。在山张网罗，在水具数罟。坐使鸟与鱼，雌雄夫俦侣。吁嗟太昊情，万物胡相侮。我读齐物篇，清泪落如雨。"}
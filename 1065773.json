{"id":"1065773","title":"张几仲被召还朝其幕府赵承之送行至漳水用杜子美诗为韵作诗十篇既还孙志康亦取其韵追送过方官并门因几仲之来遂得诸公相遇今幕府例罢不能无离索之意故亦用此韵见意 其八","dynasty":"宋","author":"苏过","text":"士贵得所托，结根悲兔丝。长松在万仞，岂为寒暑移。道义倘可弃，投归吾不辞。区区寡所合，知我殆非私。"}
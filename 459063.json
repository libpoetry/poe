{"id":"459063","title":"抓青歌","dynasty":"当代","author":"卢青山","text":"青苔青苔何贱值，侯门见之心不怿；封牖没壁千年后，酸诗人来为叹息。吾民出住青苔间，爱苔青气喜苔颜。当春滑露碧玉毡，桃光李色无谁怜。背篓村姑邀三五，黄毛二辫衣粗布。莫向柔桑陌上行，千山溢笑失鸟语。坎间花炫不知名，摇风拂额吻钗裙。花兮花兮莫我逗，农家生计在春勤。茸茸结壁丑湘绣，我细撷之映玉手；绒绒入篓价如金，我以覆秧护秧针。厚厚覆种我心喜，我护我秧如婴细。斜日归时映颊红，村头幼妹接相从。为问采得新花否，抬头姊颊胜花工。"}
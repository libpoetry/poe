{"id":"721363","title":"送蔡汉长之官泷西二首","dynasty":"明末清初","author":"陈恭尹","text":"吾侪何必叹离居，一札新传最起予。南北异邦为政处，弟兄同日拜恩初。邑当海徼方游刃，地僻山中好著书。泷水东流三百里，君诗容易到乡闾。干将雄气迥难干，莫谓师儒是素餐。骐骥取途须待饱，蛟龙为雨贵能蟠。百年况味尝应遍，万里曾行眼亦宽。入道久知无别诀，半安随处总安安。"}
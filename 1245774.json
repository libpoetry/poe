{"id":"1245774","title":"拟战城南","dynasty":"元末明初","author":"杨维桢","text":"昨日战羊逻堡，今日战牛皮航。王者有征而无战，胡为日日战血屠锋芒。篁竹之丁娄鸱张，上山跳踉山鹿獐。将军马无昆号砚，安能为之陆相梁。昨夜将军获生口，什什伍伍童及叟。问之半是良家儿，贼中驱来帕红首。五花刽子牛头神，五十八人同斧斤。乌鸢飞来百成群，不得衔啄飞去野水滨。乃知当街割啖人，须臾白骨堆成薪。于乎君王子民天地人，忍使天地杀毒伤阳春，呜呼忍使天地杀毒伤阳春。"}
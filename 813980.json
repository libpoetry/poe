{"id":"813980","title":"卢生祠题壁","dynasty":"清","author":"陈存懋","text":"一枕黄粱梦太长，是因是想总荒唐。人生自有天伦乐，不作神仙也不妨。车马劳劳送客程，邯郸道上尽卢生。若非生就神仙福，炊熟黄粱梦不成。海上蓬山路杳然，目前困苦最堪怜。人人饱吃黄粱饭，一枕安眠便是仙。荷风香送使臣车，江汉英才擅作家。圣主恩深难报称，昨宵有梦到京华。"}
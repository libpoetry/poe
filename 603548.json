{"id":"603548","title":"拟古诗二十首 其十四","dynasty":"明","author":"杨起元","text":"仙人跨鹤还，累累感丘墓。人民非昔时，城郭尚如故。贤愚同一尽，贵贱无复数。扰扰尘世中，长驱不回顾。一梦过一生，后来仍不寤。幻身竟无常，有来必有去。自匪大还丹，一真焉可固。谁云古圣人，万世不能度。于今如有闻，一息即千古。但恐非真诀，迷惑苍与素。"}
{"id":"1158202","title":"太湖诗 其十六 包山祠","dynasty":"唐","author":"皮日休","text":"白云最深处，像设盈岩堂。村祭足茗粣，水奠多桃桨。䇹䉦突古砌，薜荔绷颓墙。炉灰寂不然，风送杉桂香。积雨晦州里，流波漂稻粱。恭惟大司谏，悯此如发狂。命予传明祷，祗事实不遑。一奠若肸蚃，再祝如激扬。出庙未半日，隔云逢澹光。??雨点少，渐收羽林枪。忽然山家犬，起吠白日傍。公心与神志，相向如玄黄。我愿作一疏，奏之于穹苍。留神千万祀，永福吴封疆。"}
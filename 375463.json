{"id":"375463","title":"贺新郎·鹊语人归了","dynasty":"清代","author":"蒋士铨","text":"鹊语人归了。恰正是、高堂日永，红楼春小。慈竹连枝忝古翠，笼定椿华萱草。共对着、芝兰微笑，游子捧觞同上寿，愿衔书、岁岁来青鸟。儿去写、凤衔诏。明年买定纱棠权，自结刺镜奁针管，诗筒茶灶。花月春江同泛泛。手订和鸣新稿。才叠起、相思侬懊，转忆秋衾黄叶馆，爱人呼、小宋声音好。试诉与、可烦恼。"}
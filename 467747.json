{"id":"467747","title":"南乡子四首 怕忆","dynasty":"当代","author":"崔荣江","text":"怕忆满庭芳。一霎篱风剪暗香。菱镜照来伤杏眼，苍苍。便著胭脂也鬓霜。心事兑秋凉。欲醉还醒不两忘。怨是约盟期未至，惶惶。枉写春山两黛长。腕底系缘姻。相隔云山也认真。何奈看花开几度，离分。此念惟教纸上陈。误了鬓边春。每枕芦花每梦君。每恨不如天上雁，眉颦。总念巫山一段云。白露冷秋池。凋桂香稀不展眉。风里疏花吹更淡，堪悲。便瘦双肩倚向谁？侬亦落花枝。敢骂春风薄幸儿。枉替人腮敷上了，胭脂。一去经年久不回。白水绕蒹葭。又老今年渚畔花。鸿去也留离别字，嗟呀。谁遣流云淡淡遮。风起雁行斜。望向东南尽眼赊。欲泛长江寻旧梦，无槎。奈和秋声唱上邪。"}
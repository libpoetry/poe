{"id":"811675","title":"热河三十六景诗 其十四 梨花伴月","dynasty":"清","author":"玄烨","text":"云窗倚石壁，月宇伴梨花。四季风光丽，千岩土气嘉。瑩情如白日，托志结丹霞。夜静无人语，朝来对客誇。水源依石壁，杂踏至河隈。清镜分霄汉，层波溅碧苔。日长定九数，发白考三才。天贶名犹鄙，居心思道该。石磴高盘处，青枫引物华。闻声知树密，见景绝纷哗。绿屿临窗牖，晴云趁绮霞。忘言清静意，频望群生嘉。每存高静意，至此结衡茅。树密开行路，山长疑近郊。水泉绕旧石，雉雀乐新巢。晴夜荷珠滴，露凝众木梢。畏景先愁永昼长，晚年好静益徬徨。三庚退暑清风至，九夏迎凉称物芳。意惜始终宵旰志，踟蹰自问济时方。谷神不守还崇政，暂养回心山水庄。"}
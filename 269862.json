{"id":"269862","title":"烛影摇红·诸门弟为抱真作金石同寿图，次张莲社韵","dynasty":"现代","author":"吴湖帆","text":"丽景初开，紫丝步障花深浅。喜逢春夜乐倾杯，桃花华镫宴。绣幕晴烟四卷。展芳菲、嫏嬛画苑。修眉舒绿，采笔齐飞，升平箫管。周鼎重归，物华几度星移换。十年梦觉数家常，嘉气流虹远。锦簇霞明不断。共忘情、欢长漏短。满庭玉树，羽蹑青鸾，足檠红雁。"}
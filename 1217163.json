{"id":"1217163","title":"分题送京兆赵耕师尹之临安路帅府照磨得通海湖","dynasty":"元","author":"张翥","text":"万顷平湖碧，浮光映泬㵳。秀山纯漫影，沧海暗通潮。瘴黑云相荡，春澄雪未销。润沾蒙部阔，川合洱河遥。粳稻收田利，蒲鱼入市饶。雨归龙气湿，晴浴鹤媒骄。夹树迷深箐，流花落野椒。毡来蛮妇漂，船放僰僮桡。帅阃开荒甸，英才屈下僚。此心同逝水，日夜向东朝。"}
{"id":"1223893","title":"次韵陈溪山棕履二首 其二","dynasty":"元","author":"虞集","text":"六月乃屡雨，良田不忧槁。独念桂林戍，触热赴南讨。道路备攘掠，所过净于扫。缚人夜送军，吏卒何草草。蛮獠亦人类，义利启戎好。寻原可制乱，机要贵及早。夜来送者还，颇言暍横道。诸军四面集，同月约皆造。谁为饥渴谋，性命安可保。藜藿虽满盘，对之令人老。"}
{"id":"1252451","title":"女史咏十八首 钩弋夫人","dynasty":"元末明初","author":"杨维桢","text":"婕妤未换母仪尊，闻说君王已寡恩。太子宫中无木偶，可无鞠域到尧门。长门不用买多才，纨扇炎凉善自裁。五鬼一言能悟主，秋风愁杀望思台。百斛明珠价莫加，高楼投璧璧无瑕，临春不死胭脂井。又逐降王上槛车。前山较猎御同车，一笑平阳等战蜗。挽得后衣才上马，琵琶又入代王家。万花丛里泽初承，紫磨金摇不自胜。义髻早知无死所，不如生不负青陵。守死重闺事不睽，九泉不负陆郎妻。至今坟上女贞木，不受商陵怨鸟栖。"}
{"id":"309361","title":"八宝妆·琼斟薇露，填词索笑","dynasty":"现代","author":"赵尊岳","text":"香沁红薇，碧瓷天水，贮满蕊珠仙露。端合瑶房珍赏惬，妙笔非花非雾。楼头临镜晚妆，檀粉初匀，娇春桃靥红含雨。莫更凤绡溅湿，葇荑寒不。因忆琐绿窗前，辟尘槛典，旧盟芳意侬汝。殢私语口脂欲滴，误熏麝夫容微度。想为报琼瑶办取，浣笺题遍相思句。竟体芳兰，金猊不费沈馢缕。"}
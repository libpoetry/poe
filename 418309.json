{"id":"418309","title":"志俊于劳山佛耳崖置别业蓺蔬种树有归隐之志乙亥秋招同伯明螴弟往游赋赠主人","dynasty":"近现代","author":"黄公渚","text":"物我苟相忘，何妨有机事。桔槔时一鸣，寻声出水次。十年尘海中，到此耳目异。入山良不深，枯槁岂君志。松多拔俗标，花有凌霄意。休嗟野蔓滋，毋任瓠瓜繫。田水为吾师，且复阅尘世。"}
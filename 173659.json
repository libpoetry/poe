{"id":"173659","title":"题醉僧图","dynasty":"宋代","author":"黄文雷","text":"僧之饮酒，地狱咫尺。此僧饮酒，天龙辟易。僧之饮酒，背面抵讳。此僧饮酒，口角觱沸。披毛带角即不理，倒阶卧路而已矣。一生般匿名几杯汤，个是逃禅真法子。不忧兜率不着渠，只忧兜率无洒酤。临行自谤不羞耻，至今留与人画图。画图得龙眠，画形妆画意。君看阿堵中，如如元不死。是卧是死谁得知，手中尚记携鸱夷。翻倒海不救渴，安得余沥流於斯。我观此僧面孔真滑稽，醉中定解草圣并赋诗。当其幕天席地时，惜无人以笔墨随。纷纷散圣今何为，赖有一醉留其奇。君不见夜雨闭门难学柳下惠，又不见背水置阵古来惟有韩将军。"}
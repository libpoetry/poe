{"id":"833514","title":"沁园春 其二 用前韵简爽翁","dynasty":"清末民国初","author":"樊增祥","text":"何日东归，芰荷裁衣，竹皮制冠。向凤皇城里，聊充吏隐，麒麟阁上，别以诗传。银浦仙槎，蓝花使馆，懒到玻瓈海外天。春来梦，梦蘧蘧庄蝶，到富春山。闲时检校丛编。似虹月江头书画船。命蓝田爱子，替陪朝贵，杨枝纤手，勾管嫏环。药地花红，樱天酒碧，著我迂心短李间。新来事，问草窗眼底，多少云烟。"}
{"id":"466049","title":"浣溪沙 戊寅初冬，萍影重过津门，与诸侣小集华夏酒楼，同赋二首","dynasty":"当代","author":"王蛰堪","text":"惹梦萍踪接海滨，总因声气便为邻。且教拚却暂闲身。漫许风骚悲屈宋，但拈芳草念王孙。初冬绝似小阳春。重续鸥盟借酒家，相逢暂许共银槎。尘劳少驻一些些。小局杯深馀冷韵，寒香翠减尚残花。明朝烟水又天涯。"}
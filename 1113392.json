{"id":"1113392","title":"送京仲远次对制帅四川","dynasty":"宋","author":"张镃","text":"林下忘官品，闻公近最荣。军民制全蜀，名住列西清。器自海岳重，文兼全玉声。早来登政府，活法了寰瀛。使北人争说，今回国势尊。属声坚执礼，黠虏殆忘魂。钜业此犹细，故强行复存。乡闾正关外，因梦逐西辕。贱子夫谁问，鸣驺屡水湄。自因闲肯顾，不是佞求知。山槛清持茗，花蹊笑说诗。雨风今送别，悽断湿旌旗。"}
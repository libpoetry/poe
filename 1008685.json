{"id":"1008685","title":"溢首座请赞","dynasty":"宋","author":"释大观","text":"■■??，颙颙昂昂。强出人前，果见乖张。直如劈竹而人罕知其曲，圆如走丸而吾常用其方。闻说我宗甚奇特，当甚多年苕帚桩。明修栈道，暗渡陈仓。出语全无碑记，考贼不用證赃。敢滥称花木瓜直下儿孙，真所谓米尽到糠。个样嘴脸非惟人恶，吾亦自恶，那堪形之丹青，悬之高堂。第一分付断云，付与丙丁收藏。覆水自来收不得，从教四海沸如汤。"}
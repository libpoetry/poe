{"id":"460997","title":"玉人四章","dynasty":"当代","author":"伯昏子","text":"玉人憭兮，髧髦覆阴。茸茸芳甸，稠泽烁金。栗理知中，动摇人心。邂逅何处，珏山之林。玉人黠兮，言笑谑浪。攒发如峦，我心陟降。幽蹊空寥，辗转思想。何忧何求，珏山之上。玉人鬈兮，温温其色。如薪之翘，乌辫孤特。蝉鬓曼扬，天与地值。念此契阔，珏山之侧。玉人姣兮，如璞未光。鬒云丝雨，栖布舒张。丹水流盼，自由之乡。俟我何隅，珏山之阳。"}
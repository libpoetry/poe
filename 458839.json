{"id":"458839","title":"君马黄","dynasty":"当代","author":"卢青山","text":"君马黄，我马黄，其色虽如一，其遇不相当。君马金络脑，我马败陈缰。君马槽粟麦，我马刍秕糠。君马驰通衢，跋扈极飞扬。我马穿巉径，苦鸣为哀伤。君马暮系白玉阶，结交王侯鸡林商。我马驱奔无日夜，投宿饮洼在村荒。君马失蹄不可宠，新者骄骧在旧旁。我马相依在永远，濡呴不绝如衣裳。君马弃以死，我马羸而康。"}
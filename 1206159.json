{"id":"1206159","title":"沁园春","dynasty":"元","author":"侯善渊","text":"道德阴符，宝藏灵文，贤圣尽钦。论杳冥恍惚，精微至道，有无升降，动静浮沉。六洞飞玄，三宫妙化，繟匹双关两间侵。明虚谷，大无穷无测，非浅非深。灵光照满清音。混一气方知合古今。奈迷人不晓，多能几会，傍门小法，乱觅胡寻。背觉合尘，朝闻夕改，马劣猿颠难捉擒。休嗔道，恐功无显验，败坏初心。"}
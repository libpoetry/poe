{"id":"755604","title":"乙丑五月十四日叛苗陷石阡叔兄巷战死节余亟负母逾垣出馀人从之既闻贼将至全家投署后荷池中贼相谓曰严太守清官眷属不可犯也遂得免贼退后奉母旋里途中纪事 其二","dynasty":"清","author":"严永华","text":"早办靴刀一死轻，全家蕉萃困围城。已拌沈水从先络，谁使逾垣作吕荣。天意欲全黄口嗣，时危竟弛赤眉兵。惊魂定后还思痛，自是明祗感至诚。"}
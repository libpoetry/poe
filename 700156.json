{"id":"700156","title":"秣陵怀古二首","dynasty":"明","author":"顾柄","text":"长江一马化龙游，却惜河山半壁收。肆志强臣频耀武，清谈名士仗宣猷。立排异地迁都议，静镇新亭入室矛。晋代千秋踪迹邈，乌衣门巷到今留。叔宝心肝实可嗟，刺闺遗法变骄奢。艳歌玉树凭江总，琦阁珠帘贮丽华。桃叶山前惊敌渡，胭脂井里避军哗。不知都水高台畔，曾否回头悼故家。"}
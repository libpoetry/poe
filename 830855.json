{"id":"830855","title":"题赵德邻三篆字石刻","dynasty":"清末民国初","author":"吴昌绶","text":"景贶签书汝颍时，字曰德邻坡易之。不土之里无言诗，公子阳秋以意知。春月婉娩梅边卮，白藕花香幼妇辞。盛年文采相娱嬉，名书元祐党籍碑。后来宦辙营洪驰，监门防御使节持。安定郡王世泽贻，太宗正备藩邸仪。侯鲭犹录莺莺词，聊复集今多阙遗。洛中片石山之㕒，篆题三字倒薤披。何缘流转来京师，徐君得此诧绝奇。谓我同好无■偨，辇畀老屋锄荒茨。寂寥千载遘会迟，传摹何惜双隃麋。飞英振采光陆离，展观四座心神怡。病夫噤ラ日自持，此特健药逾耆。方回旧迹沦剑池，孤拓郑重箧衍随。词人魂魄同寄斯，绵邈遥结无穷思。"}
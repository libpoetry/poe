{"id":"995169","title":"摸鱼儿","dynasty":"宋","author":"黄机","text":"惜春归、送春惟有，乱红扑蔌如雨。乱红也怨春狼藉，揾得泪痕无数。肠断处。更唤起、琼鹊催发长亭路。征鞍难驻。但脉脉含颦，嗔人底事，刚爱逐春去。阑干凭，芳草斜阳凝伫。愁连满眼烟树。?松不理金钗溜。鸾镜一奁香雾。花谁主。怅□□、玉容寂寞春知否。单衣懒御。任门外东风，流莺声里，尽日搅飞絮。"}
{"id":"822598","title":"八六子 峡江雨望，用杜司勋体","dynasty":"清末近现代初","author":"周岸登","text":"望谷城。挂山依水，惟闻相杵声声。见傍柳稳系樵舟，柔橹轻摇鲤浪，空江恨潮暗生。欹篷雨迷烟冷。社树鸦翻，村渡人归。古岸沙平。李花繁、如雪万妆齐竞，露桃微笑，半颦临镜，谁念、故里春遥梦远，瑶珰锦字难凭。雁风横。凄然泪飞上京。"}
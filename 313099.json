{"id":"313099","title":"齐天乐·和钱二川梦痕，仍用行迹前韵","dynasty":"现代","author":"潘榕","text":"睡乡寻入温柔好，卿心我心同印。恍对娇姿，疑留艳影，帐透纱红灯衬。肠回寸寸。怕一缕残魂，被风吹尽。幻也真耶，俏庞犹忆酒涡俊。飞来生恐不到，乍离还乍合，难写神韵。醉去云携，惊回雨握，似带三分香润。游仙枕稳。数十二巫峰，列如尖笋。小杜扬州，料他眉蹙损。"}
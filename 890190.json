{"id":"890190","title":"沁园春 其一 寿弟相国","dynasty":"宋","author":"吴渊","text":"喜我新归，逢戎初度，关情更深。正昼掩柴扉，□寻隐遁，□舒槐府，戎正经纶。白石清泉，紫枢黄阁，□□□□□□□。□□□，□弟为宰相，兄作闲人。南园借我登临。都不怕近前丞相瞋。但曳履扶筇，堪怜独步，携壶载酒，每叹孤斟。七秩开颜，六旬屈指，风雨对床频上心。殷勤祝，道何时回首，及早抽身。"}
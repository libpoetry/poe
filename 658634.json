{"id":"658634","title":"陆凤刲股愈母疾","dynasty":"明","author":"王鏊","text":"病居母痛在儿，儿生无母生曷为。千方百祷总无验，精诚一点天或知。梦非梦，觉非觉，若有神人默相告。由来母子本一人，母如可赎宁百身。槃水加刀刀自跃，一片红绡如玉落。遗羹未似颍封人，宿瘕潜症如水沃。人言孝行真难作，以礼律之无乃过。君不见世间吴起辈纷纷，母病在床如不闻，"}
{"id":"44411","title":"远游·晨风一嘘吸","dynasty":"现代","author":"陈独秀","text":"晨风一嘘吸，吹落羲和车。细雨海上来，蒙蒙弥空虚。骄阳不驭世，冥色惨不舒。寒暄各异恨，晴晦丙弗愉。百年苦劳役，汲汲胡为平。达人识此意，裂冕轻毁誉。阳春玩小儿，入眼等空无。小草檐闲碧，青山门外癯。读书破万卷，只以益懦愚。徒步历州郡，穷途泣海隅。拏空窥五岳，破碎混中区。忽然生八翼，轻身浮天衢。初见海如勺，熟视益模糊。撮土载万类，旦夕相诛锄。强弱不可尽，星火何稀疏。微尘点点外，幽暗不可居。归来观五蕴，微命系囚俘。贪痴杂粪秽，妄葆千金躯。仙释同日死，儒墨徒区区。佳人进美酒，痛饮莫踟蹰。"}
{"id":"454996","title":"八声甘州 和维江落花词","dynasty":"当代","author":"张海鸥","text":"叹琼林幽独屡风霜，零落莫端详。惜芳心何驻，清高谁许，又负韶光。细数晚霞残照，孤雁未成行。永夜深如水，难梦潘郎。总是年年春尽，被流光抛却，魂断横塘。问谁能到此，抔土葬心殇。算从来、无端锦瑟，伴啼鹃、泣血诉衷肠。声声是、痴情无悔，一瓣心香。"}
{"id":"266699","title":"水调歌头·程十发以天台采药图属题，旋即谢世，为追赋此阕","dynasty":"现代","author":"叶恭绰","text":"世岂有刘阮，亦复罕天台。烟云过眼俱幻，纸上万缘灰。磊落铭勋钟鼎，窈窕同心黻佩，一例总飞埃。火宅尽游戏，脱屣漫徘徊。颂松筠，悲薤只，露痴騃。辽天笙鹤一去，风景浩无涯。目倦蛮争触斗，梦断花明柳暗，鹓鹭更休猜。别矣鹿川子，长啸赋归来。"}
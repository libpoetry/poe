{"id":"1075007","title":"光武二十八年五溪蛮反马文渊年六十三矣踊跃请行卒致困败班定远久在绝域上疏请归词甚切至其略曰臣不敢望至酒泉郡但愿生入玉门关遂老中朝辛亥季春三日灯下读此二传感而赋诗","dynasty":"宋","author":"周紫芝","text":"平生长叹马文渊，功业遨游二帝间。洛社龙飞初有意，峤南鸢堕不知还。虽迷槃瓠壶头路，肯愧祈连冢上山。政坐不如班定远，乞身生入玉门关。"}
{"id":"1207336","title":"望海潮","dynasty":"元","author":"谭处端","text":"全真大道，无为清净，重重障碍堪嗟。每叹自缘，招且不免，闲游云水他趖。无念谤诽邪。愿人人早悟，急景浮华。道祖西升，去尚犹避过流沙。归地肺复仙家。会云朋霞友，真乐无涯。虚堂宴赏，蟠桃烂熳，瑶卮共饮流霞。满坐戴琼花。得玄玄结正，一粒丹砂。此际功成，行满同泛渡云槎。"}
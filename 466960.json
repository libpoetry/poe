{"id":"466960","title":"春日书感四首","dynasty":"当代","author":"陈仁德","text":"年年柳色送春还，又听黄莺啭野山。未贴新符随节令，却怀旧景倚栏杆。金裘换酒谁同醉，粉墨谋官我大难。万事悠悠流水过，唯馀耿耿寸心丹。神州经济看腾飞，竞逐钱财眼欲迷。可惜书生难富贵，依然裙带易提携。治安室外频传警，防盗门前又可疑。算来万物都高价，唯有良心价转低。闻道东南海水深，打工潮涌势如奔。市场壮阔宏图起，商战纷纭大气浑。异域果能圆富梦，农夫宁再守荒村。君看江畔人千万，未过元宵已出门。名都屡说竞豪奢，一掷千金笑语哗。隔海轻机迎爱犬，燃钞雅座戏娇娃。狂如金谷园中客，气比乌衣巷口家。别有深山贫困户，蓬头跣足病交加。"}
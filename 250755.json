{"id":"250755","title":"贺新凉·秋暮答振希","dynasty":"现代","author":"吴灏","text":"风紧秋何急。感流光、年华易晚，寂寞为客。憔悴芙蓉花已谢，长是相思苦织。看落叶、霜红岑寂。怎奈孤灯人怊怅，尽无聊、秋梦寒无力。春已远，去无迹。高歌一曲霜天碧。散清愁、葡萄酒美，何堪消得。休笑青衫尘埃满，能耐薼羹可食。人未老、韶光虚掷。燕燕明年归应早，傍帘边、伴那花晨夕。长一啸，晚风入。"}
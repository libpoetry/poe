{"id":"424014","title":"西江月四首·西江月调，宜于慷慨悲歌。水浒传宋江题反诗用此调，极其致矣。十五年重五日，张宗昌至北平。余以奔走革命，颇为人属目，乃亟避居东交民巷法国医院，孑然无俚，亦作此调四阕以见意 其二","dynasty":"近现代","author":"马叙伦","text":"宋子空谈救斗，墨家乱说非攻。如今拥众便称雄。愧我无拳无勇。敢比望门张俭，原非投阁扬雄。走胡走越且从容。权住东交民巷。"}
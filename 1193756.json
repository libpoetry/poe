{"id":"1193756","title":"忆江南","dynasty":"唐","author":"冯延巳","text":"去岁迎春楼上月，正是西窗，夜凉时节。玉人贪睡坠钗云，粉消妆薄见天真。人非风月长依旧，破镜尘筝，一梦经年瘦。今宵帘幕飏花阴，空馀枕泪独伤心。今日相逢花未发，正是去年，别离时节。东风次第有花开，恁时须约却重来。重来不怕花堪折，秪恐明年花发人离别。别离若向百花时，东风弹泪有谁知。"}
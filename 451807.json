{"id":"451807","title":"忆旧游 丁亥冬三探西溪偕诸子谒两浙词人祠新河命和樊榭","dynasty":"当代","author":"熊东遨","text":"是神来之笔，一抹林烟，画出山眉。又续前游意，听残芦吹雪，响落霜埼。伊谁得似渔父，镇日理长丝？任波上浮金，人间造像，不动心扉。生机，待重觅，算泰半因禅，少半因诗。共向祠坛拜，借云根净水，细浣初衣。何当更约西子，月殿酌清晖。只醉眼宜留，遥空看鹤驮梦归。"}
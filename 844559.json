{"id":"844559","title":"欢迎陈石遗先生二首","dynasty":"清末民国初","author":"祝廷华","text":"贯耳鸿名遍九区，望风怀想十年逾。栖皇半世此诗教，寥落千秋几钜儒。文字因缘忘少长，渔樵踪迹满江湖。小园篱菊迟关放，为迓高贤供宴娱。山耸君黄气壮哉，尽多名宿此间来。江天浩渺登临地，今古纷纶著作才。无限景行甘执御，何缘晤对与衔杯。他年野史留佳话，陶社诗人忝共陪。"}
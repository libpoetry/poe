{"id":"466686","title":"周庄记行 双桥","dynasty":"当代","author":"何永沂","text":"水软浮脂几处箫，小舟摇梦酒旗招。江南垂柳春芽嫩，似画如诗过二桥。轰饮传杯剑气飕，春寒催我上迷楼。才情枉负先生柳，不识毛公亦汉刘。沈家巷口夕阳斜，旧苑烟消富贵花。古色飘残千劫后，游人指点旧繁华。船自家中河道来，水乡一景叹奇哉。朱门深处书香散，曲径雕栏上绿苔。何日乘舟泛四湖，铅华落尽剩真吾。姑苏城外周庄月，玉鉴琼田万顷馀。"}
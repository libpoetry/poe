{"id":"827945","title":"车过武胜关雪中购得兰数本","dynasty":"清末近现代初","author":"陈曾寿","text":"车行楚豫交，蜿蜒入山腹。矫首望雄关，势绝天地蹙。一脊界江河，向背异寒燠。雪峰袭云衣，漠漠烟生玉。涛凝叠嶂松，翠压一涧竹。峥嵘幻冰花，僵踣慨众木。野人市修兰，仓卒得一束。坚冰塞两仪，芳馨遗此独。嗟尔幽谷姿，何缘附驰毂。且恐骚魂苏，因之酌?醁。"}
{"id":"401875","title":"有赠高旅二首","dynasty":"民国末当代初","author":"聂绀弩","text":"故人寄我金刀错，何以报之三脚猫。每有所求情腼腆，思君不见心郁陶。入秋我比黄花瘦，酿雨天才五尺高。只剩诗怀通冷暖，西山红叶海南潮。金闺儿女曹芹圃，水泊英雄施耐庵。我有奇诗须汝读，天将大任与人担。儿童涂壁书王八，车马争途骂别三。才士从来多病渴，余生此去少婪酣。"}
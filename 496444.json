{"id":"496444","title":"个侬 艳情","dynasty":"明","author":"杨慎","text":"恨个侬无赖，娇卖眼、春心偷掷。苍苔落花，一双先印下。月样春迹。闻气不知名，似仙树御香，水边韩国。罗襦襟解闻香泽，雌蝶雄蜂，东城南陌。何人轻怜痛惜。窥宋玉邻墙，巫山宁隔。寻寻觅觅。又暮云凝碧。良夜千金，繁华一息。楚宫盼睐留客。爱长袖风流，钟情何极。唱道是、凤帏深处附素足。颤袅周旋恶。怜伊尽倾侧。叫檀郎枉春夕。恐佳期别后青天样，何由再得。"}
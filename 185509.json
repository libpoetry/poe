{"id":"185509","title":"送陆同知北上","dynasty":"宋代","author":"陆文圭","text":"淳风日已簿，恩义不相薄。恩义得于民，民顾吏有辞。政化本不立，刀笔事愈卑。李侯今之人，而行古所为。外有屠嘉直，内无五伦私。锄奸如恶草，护民犹婴儿。瀹河甦彼旱，劝粟哺尔饥。从容方报政，代者俄及斯。庸吏推不去，良吏去复思。谁欤观民风，入境采吾诗。"}
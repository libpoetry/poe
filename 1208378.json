{"id":"1208378","title":"荣华乐","dynasty":"元","author":"宋褧","text":"大明飞光白玉堂，花楼网户腾春香。鸣钟馔玉云母床，堂堂夫婿侍中郎。青云捧车谒汉皇，公卿夹毂趋道傍。董贤朝朝眠未央，将军夜穿蹋鞠场。柏梁置酒诗成章，黄金驷马来徜徉。起山引泉大宅张，兰汤洒壁鸣笙簧。女娥?窱声绕梁，回风飞雪衣飘飏。芳年华月温柔乡，流苏斗帐垂珠珰。红麸麝枕辟凶殃，紫金钗梁悬凤皇。阶前七十二鸳鸯，绮襜罗列生辉光。平头奴子跽擎觞，酒酣调笑邯郸倡。腰横半解金蛇黄，玉池芙蓉帘外霜。□符如火□□黄，门开将趋宫漏长。扶来丹地拜天子，愿沐鸿休亘终始。"}
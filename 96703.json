{"id":"96703","title":"蕃方为纪游之诗未就知府寺簿先生宠示佳句敢","dynasty":"宋代","author":"赵蕃","text":"兹因谋道来，不为看山新。看山虽云新，图画犹昔人。虚亭十日留，欲出凡几巡。隔江树差差，俯槛波粼粼。终藉席间语，乃涤胸中尘。况兹篮舆行，攀崖陟嶙峋。是知竹使符，不异邱壑身。世人何不察，百伪嫌一真。而我孤拙者，崎岖聿其轃。话言听矻矻，书札胜频频。先生今徐州，愚非欧阳陈。庶因唱酬诗，牵联诏无泯。"}
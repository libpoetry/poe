{"id":"244248","title":"瑞鹤仙·是花堪爱惜","dynasty":"宋代","author":"史浩","text":"是花堪爱惜。谢天教、花信添花颜色。花红衬花碧。灿朝阳花露，鲛珠频滴。花光的皪。映花下、□茵百尺。趁花时，手拈花枝，饱嗅此花消息。常恐，一番花褪，失了花容，怎生寻觅。花神效力。将花貌，尽留得。更移花并植，仙家玉圃，不许花阴过隙。向花前，长把蕉花，为花主席。"}
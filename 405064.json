{"id":"405064","title":"一九七九年十月，余以事至京，志岳兄南游沪杭，将返哈尔滨，道出京华，相逢话故，并出新诗见示，归后赋此奉寄，即乞郢正","dynasty":"近现代末当代初","author":"缪钺","text":"居然千里御风行，小聚京华日照明。伏胜解经惟口说，桓谭新论见高情。十年桑海惊多变，七字诗篇更老成。锦水松江万里隔，同看朗月海东生。"}
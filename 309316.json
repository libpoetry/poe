{"id":"309316","title":"南浦·蕙师属赋前题","dynasty":"现代","author":"赵尊岳","text":"芳讯展春城，乍柳阴东风暗里初度。珍重付幺弦，晴丝袅吹静一庭花絮。香南雪北，慧心谁解吟金缕。闲愁款语。凭曲按红牙，舞萦钿柱。仙云隐约蓬壶，看心字留痕，还添麝炷。记取者番游，天涯路重认粉郎眉妩。疏烟淡月，碧桃欲遣成娇妒。殢人倦绪。消百幅乌丝，醉时狂杜。"}
{"id":"496853","title":"江城梅花引 即《江城子》，末多一句，似《行香子》、绝非《梅花引》，不知犯何调，姑俟博雅 咏梅","dynasty":"明","author":"俞彦","text":"古梅芳榭悄含英。冷香凝。满空庭。我共花魂，相对惜孤清。更值众芳摇落后，捻吟髭，霜月下，最关情。罗浮梦断晓参横。句初成。自丁宁。从此一杯，歌底莫教停。化作玉鳞君便见，小桥边，篱落外，巳星星。"}
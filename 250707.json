{"id":"250707","title":"招隐山·城市拥山林","dynasty":"现代","author":"吴金水","text":"城市拥山林，造化何多予。携手入林岚，暂为风月主。万木荫绿云，潺潺溪绕路。戴子善丝桐，曾此理乐谱。试听枝上禽，犹合宫商羽。清商固流传，文章亦千古。昭明昔时贤，读书尚有处。徘徊庭宇间，清气沁肺腑。我亦爱听琴，斯人难再抚。我亦爱诗书，文选尚可睹。归来拂衣襟，犹湿仙山雨。"}
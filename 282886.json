{"id":"282886","title":"六州歌头·西奈半岛","dynasty":"现代","author":"俞平伯","text":"西奈半岛，战火运河封。伊色列，邻埃及，启兵戎，逞群凶。一水盈盈送。欧非亚，三洲共。惟劳动。人知重。代天工。真个移山倒海，走多少、楼舰艨艟。旗帜飘空。万邦同。叹山茵水。西敏寺。违民意。竟何功。塞得港，开罗市，俱遭轰。硝烟蒙。漫倚神州远，难袖手，看狼烽。金门会。声欢沸。振苍穹。闻道天方古国，策群力、愤发为雄。映和平素鸽，新月晚霞红。来往西东。"}
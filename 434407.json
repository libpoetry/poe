{"id":"434407","title":"瑞鹤仙 沁南守刘巨源诞节十月十五","dynasty":"金末元初","author":"李俊民","text":"人生为郡乐。推拯俗仁怀，济时英略。和风散莲幕。把功名一事，暂宜高阁。兴来自酌。要酒浇、胸次磊落。比月中玉兔，别有长生，安心是药。休错。早还识破，一梦南柯，宦情渐薄。北山素约。试回首，千岩万壑。况竹林、当日七贤游处，物外骖鸾驾鹤。在烂柯、局畔樵人，看君下著。"}
{"id":"689206","title":"溪上水新至漫兴四首","dynasty":"明","author":"何景明","text":"溪上水生三尺深，茅堂清夏气萧森。无钱即买扁舟至，系向门前柳树阴。双飞鸂?恋青莎，对舞蜻蜓爱碧波。一夕水风开菡萏，画船齐唱采莲歌。菡萏风前花不稀，菖蒲雨后叶初肥。黄鹂白鹭知人意，来往鸬鹚洲上飞。碧沙青泥俱可怜，白鲢赤鲤不论钱。莫叹邻翁生计拙，买船沽酒过年年。"}
{"id":"294060","title":"玲珑四犯·拂拂垂杨","dynasty":"现代","author":"张珍怀","text":"拂拂垂杨，正荡漾飘愁，飞絮零乱。欲住芳菲，争奈野鹃频唤。消得刬地狂飙，更几日、噀红如霰。最黯然、似水斜阳，休倚画阑凝盼。茗痕依约春衫展。记年时、赌书覆碗。清欢并笑分明在，偎枕梦华凄恋。还向寂寂阑宵，独自安排肠断。共夜铛悲语，珠泪迸，碧鸥溅。"}
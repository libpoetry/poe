{"id":"1113543","title":"夜过白云话别","dynasty":"宋","author":"张镇孙","text":"江城话别思依依，天远山青入望微。正好楼头共明月，可堪遥对白云飞。遥看天际白云浮，渺渺西飞谁与谋。归去扶溪溪水阔，秋来还上越台否。日乾夕惕自惺惺，切实工夫在性情。千古相传真要法，圣贤元共此心灵。圣贤今古在吾人，敬义功深德自邻。莫叹桃源仙迹杳，杖藜随处武陵津。"}
{"id":"836157","title":"沁园春 己巳送汤佩松","dynasty":"清末民国初","author":"梁启超","text":"可怜阿松，万恨千忧，无父儿郎。记而翁当日，一身殉国，血横海峤，魂恋宗邦。今忽七年，又何世界，满眼依然鬼魅场。泉台下，想朝朝夜夜，红泪淋浪。松兮躯已昂藏，学问算爬过一道墙。念目前怎样，脚跟立定，将来怎样，热血输将。从古最难，做名父子，松汝嵌心谨勿忘。汝行矣，望海云生处，老泪千行。"}
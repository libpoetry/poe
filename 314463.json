{"id":"314463","title":"金缕曲·忍泪呼权子","dynasty":"现代","author":"萧萐父","text":"忍泪呼权子。怎匆匆、骑鲸入海，翛然长逝。虹影跫音银桂月，听雁追萤往事。忆别后、涉江兰芷。蒿目时艰重聚首，感秋词、意蕴深如此。宋徐我，赓相拟。迎来新国齐更始。纵征途、几多曲折，几番朱紫。白眼鸡虫诗骨硬，浩荡风骚微旨。记寒夜、凤歌难继。海内知交独再和，唤迅翁、慷慨同心史。魂归欤，泪难止。"}
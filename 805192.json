{"id":"805192","title":"西河 西氿落晖","dynasty":"清","author":"黄锡朋","text":"烟著水。渔人罨画堪记。群鸥出没写天机，蒹葭遍地。樵歌几处傍山城，扁舟摇漾空际。枫叶岸，红方炽。夕阳斜照墟市。难追往迹叹沧桑，荒凉如是。晚来风送笛声秋，怅然怀古深矣。朱楼画阁昨日事。忆繁华、徒结愁思。恰似金轮西逝。待朝来，重见扶桑东起。大抵兴亡皆如此。"}
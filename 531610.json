{"id":"531610","title":"明湖篇赠罗野庭","dynasty":"明","author":"杨慎","text":"玉镜明湖春水绿，君乘星轺向滇蜀。接幰清风豁瘴烟，摇笔高吟振空谷。碧鸡金马我尝游，写韵遥岑海上楼。披云不得随双屐，此日相逢谈九丘。珠玉照人惭我老，薢茩开樽郎倾倒。岣嵝遥瞻翠霭颠，峨嵋近指青霞杪。紫河车金光草便，欲相携访蓬岛百。年良会苦蹉跎江，上题襟别思多石。扇洞门，恒不锁，期君乘兴一来过。"}
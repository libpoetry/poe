{"id":"59459","title":"晓发巴东","dynasty":"明代","author":"黄辉","text":"霜枕村鸡兼竹鸡，出户便踏三层梯。沙崩桥折不可度，耐可船行当桥路。下坡唤取槲叶舟，捉桡推山山逆流。水急桡疏势难上，觅得枯{?亶}才二丈。船无羊耳冯谁牵，仓猝系之桨斗边。岸转岩倾石相戏，仰看山路如{?亶}细。滩头白勃是平生，者回始踏朝云行。那知白日高唐梦，犹带寒江半里程。"}
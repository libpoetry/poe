{"id":"173050","title":"仟上人举进士过三十不第诗日男儿三十未有立","dynasty":"宋代","author":"王洋","text":"春风只解吹克花，灵根古木无生芽。玲珑拳石出万样，碧峰千仞藏烟霞。世间百事总如此，偶然感慨还兴嗟。上人本是龙门客，少小辞家来射策。可怜厅物未化神，却与风鳞同点额。当时三十未为老，急电抽身能觉早。一投空迹二十年，留得诗肠至今好。我始与君同业书，明琼偶纪张双鱼。强将野鹤落樊圃，不与闲云同卷舒。君将风袖随烟霞，我独尘缘著冠屦。试问堂中老衲师，定风两人优劣处。天台风路埋云根，寒岩夜啸鼪鼯群。脱身也自不费力，未疑此心长羡君。他年邂逅云门路，不止分君一片云。"}
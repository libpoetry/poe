{"id":"549233","title":"赠别绛庠苏小泉广文还秦","dynasty":"明","author":"曹于汴","text":"天下无真儒，因之无善治。昔人轸此忧，兴学以为亟。圣远言既微，士风亦岁异。终身学校中，不问学校字。泰运转河汾，小泉振铎至。卫道如保躬，造士如呼寐。一朝西其辕，皇皇起众喟。西方有美人，法堂树赤帜。行矣共阐扬，斯文应日炽。遗训芹泮间，有士揭而示。大道终在兹，谁兮甘自弃。"}
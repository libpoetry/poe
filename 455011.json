{"id":"455011","title":"瑞鹤仙 悼巴金","dynasty":"当代","author":"张海鸥","text":"叹仙人鹤起。问此后、谁知家春秋事。悲欢百年里。顾沧桑，荣辱为文宗诔。哀情怎已。雾雨电、寒园夜憩。不忍将、赤子丹心，尽圮与荒唐世。曾是，巴黎学子。逐自由行，岂平庸辈。天才早慧。千秋笔，中外声蜚。负盛名，半世享清誉永，未料华章困馁。录真言，忏悔相随，玉如此碎。"}
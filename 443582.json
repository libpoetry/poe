{"id":"443582","title":"满江红  其一 壬午岁暮感怀寄杨建科","dynasty":"当代","author":"魏新河","text":"十八年前，曾共汝、同听鹧鸪。豪情似、大旗飞动，要把龙屠。一袭戎衣生入塞，满天冰雪出无车。至如今抱剑客长安，非易居。天下有，真丈夫。衣冠者，异狂吾。到乐游原上，去望江湖。世上儿嗤原宪辈，军中我类仲宣徒。对长天大野想当时，刘寄奴。"}
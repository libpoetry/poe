{"id":"467570","title":"瑞鹧鸪 咏红梅","dynasty":"当代","author":"赵文漪","text":"翠钿枝上染红云。玉龙声里咽娇嚬。一夜瑶姬、着意飞琼屑，领略幽香有几人。分明瘦影翻琴席，凭阑欲唤真真。重寻旧韵扬州，却按宫商遍，更清新。占断东风第一春。罗浮枝上梦醒时。翠禽啼破月中枝。彷佛深宫、临镜匀香额，铁骨琼心许自知。凝风缟袂娇无语，神仙入画还疑。江南驿使初逢，记取孤山路，踏西溪。订遍寒盟意自迷。"}
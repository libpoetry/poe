{"id":"458459","title":"正月初八共石人山访三苏坟，郏县酒家索笔书","dynasty":"当代","author":"卢青山","text":"墓上碑书犹公体，墓下公名呼不起。墓前古柏躬长躯，为公悲抑为公喜？悲公游游不得归，南望峨嵋青万里。喜公托体差温黁，维父维弟相随侍。我来长叩喜亦扬，喜我襁褓生长江；前生赤足江头立，见公艇短长髯长。复悲今生与公似，似公梦托蒲团翔；黄州儋州何足数，造次易箦思西方。今生前生且已已，异代江湖空相忘；他生执手与公语：宇宙何莫非他乡。"}
{"id":"467561","title":"红窗听","dynasty":"当代","author":"赵文漪","text":"一段花光春管束。消受了、软红柔绿。珠帘淡月朦胧，帘外鸣鸠独宿。青鸟不来愁满目。记年时、河桥伫望，凝情不足。旧欢新恨，问何时重续。帘外重重花不语。有幽怨、只凭花诉。一寸离情多少，付玉珰何处。绣幌不知天欲曙。依然是、金尊玉笛，朝朝暮暮。诗笺词墨，逐梦魂飞去。"}
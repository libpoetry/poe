{"id":"1011570","title":"造塔示众","dynasty":"宋","author":"释印肃","text":"求人不如求自己，自己肯时无不成。如今宝塔所将圆，诸人尽发一轮心。气急杀人因悟道，灵山会上没闲人。大小不拘皆拽石，高低齐转普庵经。山林岩谷皆微笑，此是如来最上因。若有痴顽拨不转，猪楼羊棬好安身。老僧拄杖头有眼，不打披毛戴角伦。如是斩钉并截铁，一人了事万缘新。"}
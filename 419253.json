{"id":"419253","title":"石湖仙 为吷庵丈题所藏大鹤山人手书词卷","dynasty":"近现代","author":"龙榆生","text":"哀弦危柱。祇抽茧春蚕，心事如许。天纵一閒身，老江南、兰成解赋。清寒能忍，那惯见、霜枫红舞。酸楚。剩绣囊、好护佳句。神方漫教驻景，便知音、相逢旦暮。称拂吟笺，省识深灯闻雨。玉轸慵调，铁箫悽谱。黯然怀古。华表语。湖山倦梦谁主。"}
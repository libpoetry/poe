{"id":"813015","title":"早秋夜雨寄怀毕展叔先生","dynasty":"清","author":"张问陶","text":"寄讯西篱客，江声落枕寒。鸥情谐世苦，诗律课人难。旧雨如星散，浮生作梦看。别来多逸兴，古调向谁弹。杜甫秦州作，天真协古风。从来惟白眼，终岁感飞蓬。诗骨秋愈炼，禅心老更空。世人浑不识，举酒酹青桐。秋花仍聚蝶，风叶已辞林。赋别三春远，相思一夜深。及群怜短翼，听雨忆同心。今夕南归路，寒烟梦里寻。永忆题襟集，联吟阻太行。乾坤容我辈，风雨叹殊方。击筑秋云紫，骑驴塞草黄。游燕无意绪，暂醉酒人傍。"}
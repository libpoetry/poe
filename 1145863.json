{"id":"1145863","title":"五音曲 角引","dynasty":"隋","author":"无名氏","text":"萌生触发。岁在春。咸池始奏。德尚仁。惉懘以息。和且均。执衡司事。宅离方。滔滔夏日。火德昌。八音备举。乐无疆。八音资始。君五声。兴此和乐。感百精。优游律吕。被咸英。司秋纪兑。奏西音。激扬钟石。和瑟琴。风流福被。乐愔愔。玄英纪运。冬冰折。物为音本。和且悦。穷高测深。长无绝。"}
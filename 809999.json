{"id":"809999","title":"风入松 江南秋早，丛桂未华，连雨困人，大似熟梅天气，吴侬呼为木樨蒸，赋此以志清异。","dynasty":"清","author":"郑文焯","text":"古帘烟雨过梅黄。又坐秋乡。梦痕绿满西风树，未花开、先断人肠。记向蕊宫亲折，姓名湿了天香。翠阴楼阁澹金装。小麝吹凉。玉娘偷得潇潇谱，染吴丝、弹作清商。一霎牵情主袖，几回消泪钿筐。"}
{"id":"455724","title":"一九七九年获释平反，于上海公园观牡丹花展作牡丹歌","dynasty":"当代","author":"徐英","text":"不见牡丹花，苍黄四十载。忽闻牡丹开，艳艳风光在。出门一笑九衢阔，驰车直赴牡丹约。借问牡丹何所似，花不能言以意度。几人一生花底死，几人一生花底活。尽能极妍千丛好，雨横风狂万种虐。谁拨云雾见青霄，云空空兮雾漠漠。雾漠漠，云空空，乳燕窥园西复东。无情天地有情物，都在如来一笑中。"}
{"id":"460602","title":"天山雪","dynasty":"当代","author":"伯昏子","text":"君不见狼头大纛麾千里，中原枭雄谁不起。迢迢渡碛拓新疆，万帐云落压沙狂。种得葡萄霞光晔，却似美人泪盈睫。废垒夜撚冬不拉，喟然向天问还家。策马明月向天山，天山冰积不可攀。青琐剥尽瑶草焚，嘉木风摧那堪闻。智慧花园福乐土，珊网鹰鹘奋难翥。曀散偶见层巅雪，碧野玫瑰艳如血。铜柱炮烙终有己，宁为自由拼一死。莫道重关道黤黯，陌路脱赠拜伦剑。君不见伊犁河水刲巉岩，莱蒙托夫扬孤帆。星斗摇坠动天汉，今夕何夕兮清璀乱，绚复烂兮旦复旦。"}
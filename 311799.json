{"id":"311799","title":"金缕曲·寄友","dynasty":"现代","author":"刘凤梧","text":"旧雨仍安否？忆当年佛狸压境，匆匆分手。各跨征鞍难并辔，路远山遥云阻。禁不住泪沾双袖。世道炎凉应见惯，怎怨他说是谈非口？松与菊，堪要久。归裘悉被霜侵透。数家庭、依然团聚，几人能够？比似梁鸿多窘迫，更不如君还有。只故里、饥寒难受。廿载荒山悲寂寞，昐清风明月常相候。书此意，寄吾友。"}
{"id":"70951","title":"齐天乐·戊戌冬初","dynasty":"元代","author":"邵亨贞","text":"民居荡析，皆黄茅白骨之境，眼界殊恶。李索赋，道间口占复命西风满面吹华发，肩与遍行荒野。草莽无垠，人烟埽迹，犹有青山如画。斜阳又下。柰倦宿军营，喜逢田舍。官事驱驰，旅途情绪顿衰谢。天边雁飞渐远，故园回首处，离恨难写。寒人征衣，云遮望眼，忘却向来潇洒。尘氛未解。便好问归舟，早图休驾。梦绕寒谷，小梅应绽也。"}
{"id":"401872","title":"调祖光二首","dynasty":"民国末当代初","author":"聂绀弩","text":"怪底神童久不夸，男儿四十一枝花。读书爱读红旗谱，听戏专听新凤霞。少日凤城常满座，此时牛女并宁家。最是风雪人归夜，痛饮三毛二两茶。生工内媚王孙贾，渴饮朝霞吴祖光。丝竹中年从所好，星河七夕每多忙。曲能自度南歌子，梦与人同北大荒。补好则天无个事，自称臣是第三张。"}
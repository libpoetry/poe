{"id":"945627","title":"寿天宁寺主僧可举八十","dynasty":"宋","author":"陈著","text":"□□□□□，化身千百亿。应世来住山，谁是直翁直。海眼□□脚，春心有铁脊。阅历十五期，作为万分一。洗尽旧氛□，□出新金碧。层霄撼鼓钟，證明大功德。法嗣镇别洲，澎湃好消息。欢喜不闻声，赞叹自生福。今日是何日，相庆开九秩。我亦有偈言，自知非本色。□凭南风便，吹入庄严域。"}
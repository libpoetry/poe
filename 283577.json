{"id":"283577","title":"尾犯·寄费润泉，并示袁道冲","dynasty":"现代","author":"姚鹓雏","text":"送老托书城，金检翠函，犹护头目。长夜铅黄，想燃藜天禄。闲记取。霓裳旧谱。更搜罗，花间万轴。艺芸堪亚好，问先生，瓻酒定容熟。牵萝何处补。澹日暮。且对修竹。病惜衰根，渺孤芳如玉。剩相就，桑麻清话，扬茶烟，袁安卧足。梦随春去。雨暗绀窗摇滟烛。"}
{"id":"68324","title":"孤鹰·鸣鹤馀音","dynasty":"元代","author":"马钰","text":"苦海为人，随波逐浪，茫茫甚日休期。为酒色财气。一向粘惹，瞒心昧己。不算前程，幼躯有限，待作千年之计。忽一朝阴公来请，看你教谁替。千间峻宇，金玉满堂，毕竟成何济。劝诸公省，早把凡笼猛跳出，向物外飘蓬，放落魄婪耽，鹑居＊食，昏昏炼已。默默地、怡神养气。丹成既济。乘彩云，跨凤归。"}
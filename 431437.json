{"id":"431437","title":"与友同游留园七绝四首","dynasty":"近现代","author":"王益初","text":"昨宵微雨湿层城，云散烟消忽放晴。且向东轩停片刻，甜糕香茗也撄情。沿廊转折旁偕除，信步轻移总自如。碑碣参差迷眼目，为何不见曲园书。苏台菊赛年年有，寒碧花前分外多。甜蜜风光歌一曲，任人游览看花过。堆石玲珑费构思，新装犹是旧亭池。嶙峋试向云峰看，屹立淩空最出奇。"}
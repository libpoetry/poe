{"id":"41818","title":"望月婆罗门引·仲坚复见和","dynasty":"金朝","author":"段成己","text":"感，因取旧韵述己意以答之。虽知荒於辞章，犹贤於无所用心也长安倦客，不堪重整旧朝衣。天香尚带余霏。盖世虚名何用，政尔畏人知。爱青山屋上，面面屏围。十朋绰违。好事外、卜皆非。办取残年香火，暇日歌诗。东涂西抹，笑颠狂、如我向来稀。休看镜、鬓发成丝。"}
{"id":"1109686","title":"屏上两贤二首 谢灵运","dynasty":"宋","author":"刘敞","text":"谢公乐山水，不以官爵间。天机有所赋，世俗从尔讪。上蹑巉岩峰，下弄清冷涧。吾生慕如此，敢避刺疏慢。宁为途中龟，勿作蒿下鴳。人生谁不如，妄为世所束。兴来当自往，兴尽斯自复。大雪暗溪路，新晴月微烛。去非之子慕，返岂斯人辱。优游便所适，偃蹇媚幽独。"}
{"id":"1130906","title":"仲至寄蒋阜茶与昌甫且录大监赋来","dynasty":"宋","author":"韩淲","text":"巩为伊人句苦锥，宜乎赵有蒋茶诗。献芹微意随拈出，紫笋石花同谱之。兴言此语竹林悲，寂寞泉溪近亲知。犹有晏斋能赏味，一篇温实旧人词。绝世吟须属二公，休言桑苧玉川翁。清流洁士能同嗜，郁滞昏蒙定耳聋。烹煮清风两腋生，枪旗空复撷其英。如今共把春风椀，莫道须端与研泓。"}
{"id":"60000","title":"送周主簿任南城","dynasty":"明代","author":"罗玘","text":"连山抱如环，过水萦城脚。军州自古置，小邑旧附郭。烝黎恋门阀，不厌土地薄。神泉粗可酿，出境配灵药。门无催租吏，家有地。市女面无脂，野老巾不着。囹圄寂生蓬，谯门可罗雀。谬当封藩图，一变百病作。黑夜骑屋山，白昼面相缚。窃虞钻泥鲇，化作掉尾鳄。观君饶道气，秋汉横一鹗。老夫频搔首，仰面望寥廓。"}
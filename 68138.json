{"id":"68138","title":"满庭芳·赠零口通明散人害风魏姑","dynasty":"元代","author":"马钰","text":"身为女子，志似男儿。悟来跳出门儿。道上搜寻，恋其美女娇儿。性似孤云野鹤，世尘缘、不惹些儿。真脱洒，便堪称，比个大丈夫儿。认正本来清净，农农字疑误何须，谓认虎儿龙儿。也不整理离坎，姹女婴儿。无为大功成就，产一个、无相人儿。阳纯了，便得与，太上做儿。"}
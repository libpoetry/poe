{"id":"306687","title":"木兰花慢·九日寄韦同芳","dynasty":"现代","author":"黄松鹤","text":"向东篱采菊，又风雨，近重阳。自解绶人归，催租吏去，几度沧桑。黄粱。梦犹未醒，那堪知、故国是他乡。独倚危阑望远，江山一片苍茫。南窗。云物共徜徉。有客不寻常。想当日雄姿，飞车跃马，占坛称王。溪堂。浣花旧址，到而今、姓氏著词场。何恨空情逝水，呼杯且醉秋光。"}
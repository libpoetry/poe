{"id":"466078","title":"暮春作二章","dynasty":"当代","author":"卢青山","text":"我家村落依山水，朝暮春风结队吹。不但江头鱼贯柳，尤其岸上刺生莓。百千万念归才好，三四十人梦已灰。猛忆坟荒兼屋卖，便能归去怎生归。佣工而食自无鱼，固守山中类老狐。究理难穷三段论，怡情久废八分书。不知小说成家想，得及先生在世无？自笑江郎才已尽，从今把盏共屠沽。"}
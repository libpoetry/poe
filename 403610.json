{"id":"403610","title":"金缕曲 其二 心叔之墓已有宿草，敬老又不知以何时示疾，何时捐馆，桑户反其真，而我犹为人猗，悲夫","dynasty":"近现代末当代初","author":"徐震堮","text":"不见墙东老，似成连刺船径去，水波浩渺。十丈珊瑚映天紫，下有任公坐钓。我亦欲东还海道。指点楼台云气外，奈船风引去无由到。为君鼓，水仙操。钧天一梦胡然觉。猛回头狖啼花落，山回云抱。独自跰?来鉴井，依旧胶胶扰扰。倘今夜月明瑶岛。俯视齐州烟九点，惹洪崖拍手灵妃笑。书一纸，寄青鸟。"}
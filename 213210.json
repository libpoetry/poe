{"id":"213210","title":"木兰花慢·步层丘翠莽","dynasty":"宋代","author":"吴文英","text":"步层丘翠莽，□□处、更春寒。渐晚色催阴，风花弄雨，愁起阑干。惊翰。带云去杳，任红尘、一片落人间。青冢麒麟有恨，卧听箫鼓游山。年年。叶外花前。腰艳楚、鬓成潘。叹宝奁瘗久，青萍共化，裂石空磐。尘缘。酒沾粉污，问何人、从此濯清泉。一笑掀髯付与，寒松瘦倚苍峦。"}
{"id":"405370","title":"和纫诗游沙泠岸八首选四","dynasty":"近现代末当代初","author":"黄松鹤","text":"胜概东南向客骄，沙泠重到看云潮。湖山瞬息开生面，天半吹来碧玉箫。万顷松涛泛翠澜，花阴小坐午犹寒。山随云意为明减，掩映湖西几树丹。旧游山馆雾如尘，剩有孤村寂寂春。昨夜东风吹梦绿，湖波不负远来人。百辈词流未足豪，吟怀似海欲生涛。此游风物皆奇绝，自是名山不在高。"}
{"id":"102941","title":"红梅篇·昨夜轻雷起风雨","dynasty":"宋代","author":"梅尧臣","text":"昨夜轻雷起风雨，芍药红牙竹栏土。南庭梅花如杏花，东家残朱涂颊酺。萼为裳衣蕊为组，枝为高居干为户。蛱蝶未生蜂未来，赤身掩敛无金缕。终然有子当助傅说羹，落亦不学飞燕皇后回风舞。此意又笑麻姑与王母，勾引何人擗麟脯，是非方朔谩汉武，只知此桃不知语。树不著口数，而今言之已莫补，放我浑丹凤皇羽。"}
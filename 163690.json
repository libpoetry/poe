{"id":"163690","title":"侣真·天门兮九重","dynasty":"宋代","author":"程公许","text":"天门兮九重，烂钩陈兮紫宫。烜舜瞳兮万里，穆五弦兮从容。予唱兮孰和，劳心兮{忄虫}{忄虫}。渺烟尘兮萧瑟，慨世余兮荆棘。上帝兮孔仁，责予兮良弼。金碧波兮涨漪沦，妖氛洗兮景气新。皇轸思兮六合，伫公来兮经营。天苍兮地厚，日兮悠久。民命兮以延，国脉兮以寿。云鬅鬙兮仟者家，瑶之台兮户琼玖。饮宝屑佤霜，脯擘麟兮果梨枣。驭鹤兮鞭龙，故山兮春风。吾谁侣兮赤松，匪上玄兮曷从。抚尘劫兮浩荡，燕钧天兮乐融。"}
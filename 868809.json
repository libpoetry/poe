{"id":"868809","title":"读王德甫文卷因送省试","dynasty":"宋","author":"叶适","text":"瞢头文之病，敖脚最所患。轩其奋勇果，拓复堕衰懦。伊人殆天力，卓地挺脩干。歘入岩云幽，倏出星极烂。俨如姑射女，娣姒俱整粲。皎如珊瑚树，尘垢拭杯案。昔夸新龙首，伏吕较早晏。又推旧菑川，耄老终佐汉。况今未六十，急用岂为晚。行当奏苦疏，朗压诸儒冠。"}
{"id":"319258","title":"摸鱼儿·秋声","dynasty":"现代","author":"顾毓琇","text":"更难收，莫愁烟雨，矶头燕子飞去。秦淮凝碧钟山紫，霜叶楼霞无数。秋勿住，吊井底胭脂，寂寞台城路。江山不语，问花落花开，花残花好，非雾亦非絮。楸枰裹，不道苍生尽误，几番风雨相妒。阴晴圆缺风知否，离合悲欢空诉。风莫舞，怕乱叶随风，席卷中原土。兴亡最苦，且共抚危栏，秋声环绕，更上一层处。"}
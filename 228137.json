{"id":"228137","title":"沁园春·人道耻堂","dynasty":"宋代","author":"赵汝腾","text":"人道耻堂，直声劲气，胜如鹤山。记殿庭叱禹，风生九陛，都亭劾冀，影摄群奸。海内英豪，如公有几，此地相逢同左官。丹青阁，望烟云缥缈，曾共凭栏。忧时空见眉端。叹西事何由圣虑宽。使蜀居诸葛，兵屯自肃，朝留一范，贼胆须寒。天欲兴唐，昴应相汉，立取勋名久远看。秋香耐，笑菊潭胡广，污简何颜。"}
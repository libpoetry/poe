{"id":"611242","title":"余濒行金陵诸词客分赋都下名胜兼傅之丹青壮我行色舟中无事披册展读忽然技痒赋寄酬之共得二十八景诗如其数 其十七 秦淮","dynasty":"明","author":"邓云霄","text":"秦时王气映淮河，休道繁华逐逝波。芳甸烟花春正好，画船箫鼓晚来多。芙容两岸飞丹阁，菡萏中流写翠娥。谁近酒家还夜泊，隔江重听后庭歌。"}
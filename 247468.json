{"id":"247468","title":"金缕曲·游侠","dynasty":"现代","author":"石任之","text":"侠者儒之戒。好狂歌，相逢陌上，数言倾盖。阙下杀人成何计，断舌其亡郭解。德此辈，私怀徒快。未若侯嬴嘘白发，报信陵，一荐知朱亥。名最重，身为芥。惟馀片纸身名在。恐多忘，儿曹恩怨，无聊雠债。世谓尔携屠龙术，几斛骊珠堪采。时易也，传奇谁买。意气从来存激励，亦微怜，推刃如吞海。有万死，许无改。"}
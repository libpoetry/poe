{"id":"1145395","title":"第三无色界魔王歌","dynasty":"隋","author":"无名氏","text":"三界之上眇眇大罗。上无色根云层峨峨。唯有元始浩劫之象。部制我界统乘玄都。有过我界身入玉虚。我位上王匡御众魔。空中万变秽气纷葩。保真者少迷惑者多。仙道难固鬼道易邪。人道者心谅不由他。仙道贵实人道贵华。尔不乐仙道。三界那得过。其欲转五道。我当复奈何。"}
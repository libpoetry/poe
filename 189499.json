{"id":"189499","title":"见牡丹呈诸友","dynasty":"宋代","author":"袁甫","text":"从来洛花天下最，姚黄魏紫尤奇异。坐令百花失颜色，唤作国香谁是对。十年之前来新安，阅尽妖娆兴欲兰。晚得一枝睡露蝉，分明好似画中看。人世匆匆驹过隙，重游正值春三月。园丁折得数盘来，旋买甆谩成列。殷红照日更嫣然。轻素含风玉色鲜。中有杨妃曾一捻，咄哉尤物累天全。我今褰惧问疾苦，皇华那受妖花污。掷置道旁何足惜，亦如佞人吾所恶。顿使心胸和且平，况闻麦陇香气腾。处处一犁春雨足，家家合掌庆丰登。"}
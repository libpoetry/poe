{"id":"318748","title":"兰陵王·小窗隔","dynasty":"现代","author":"顾宪融","text":"小窗隔。尘满茜纱怨蜥。闲庭外疏星耿凉，数点悽花忍重摘，玉笙和恨炙。遮莫瑶情减却，如今不思伊怎休，几个黄昏没将息。依稀小眉碧。记坐近兰缸，清话难得。溅香霜柚劳亲擘。更绣被烘罢，狸奴去后，偎人浅笑自脉脉，这欢悰都掷。岑寂。伴愁客。剩嵌影单彄，寻梦双屐。帘钩颤处斜风入，误环佩归也，回身犹觅。酒醒烛柂，泪暗揾，袖已湿。"}
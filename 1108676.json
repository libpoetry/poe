{"id":"1108676","title":"和吴警斋侍郎二首","dynasty":"宋","author":"刘克庄","text":"□□抽得不赀身，惭愧君恩厚老臣。扇障绝胜一青盖，杖扶安用两朱轮。门无造请冠裳懒，室有昭回翰墨珍。道是全人吾岂敢，温公才做九分人。帝悯龙钟许放还，梦魂尚记侍威颜。难陪贡禹王阳后，犹在申公辕固间。昔领群仙上蓬岛，今为居士老香山。痴年八十官三品，不欠浮名只欠闲。"}
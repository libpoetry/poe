{"id":"843732","title":"再和沈琛笙五日有感原韵","dynasty":"清末民国初","author":"许南英","text":"挂冠欲去失归途，混迹烟波作钓徒。半壁河山光汉土，一家妻子寄官厨。醉歌栗里陶潜赋，忍看监门郑侠图？枨触汨罗忠愤恨，中年哀乐泪痕枯！平头岁序不称雄，勘破红尘四大空。贝叶昙花参白马，兰汤蒲酒负元龙。急追落海斜阳薄，来扑燎原爝火红。太息操戈同入室，济时还欲仗群公！"}
{"id":"275594","title":"百字令·一九六二年四月十二日，苏联放宇宙飞船东方号","dynasty":"现代","author":"汪东","text":"众星围聚，忽惊看、尘世抛来何物。箭动船飞，中自有、一室严封窗壁。绕地成弧，裁虹作带，照眼明于雪。加加林氏，伟哉生此奇杰。前事休道奇肱，东方号起，人与飘风发。点勘舆图如指掌，何者当兴当灭。空际遨游，归来故处，不损身豪发。史编新纪，大书今岁今月。"}
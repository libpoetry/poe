{"id":"459113","title":"九月十四夜在临湘，病不堪其苦，作《霞伢剪挂饰歌》遣之","dynasty":"当代","author":"卢青山","text":"我妹韶年十四五，长渐过肩笑媚妩。清汤挂面学生头，刘海拂额双耳捂。我家寒窘饭芋魁，借人墙角搭屋宇。分与一间隘且低，举目壁痕知漏雨。爱美之心人所共，岂其贫困可扼侮。学画历历肖前人，画成先向壁牖补。我来怪损古贤笔，匿笑不语转佯怒。今宵周末能暂闲，意得神驰脱网兔。剪明信片作挂饰，双目低向小烛俯。哥虽老大犹婴孩，况病入骨剧刀斧。移椅来试指如牛，娇呵嫩责推尺许。我妹我妹毋嗔哥，童心易被世尘腐。耄耋在睫皱在眉，忆今朝事将安处。此语欲言鲠不出，作诗伫立双目举。"}
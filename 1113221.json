{"id":"1113221","title":"游澹岩","dynasty":"宋","author":"张釜","text":"澹岩类古隐君子，一见可洗千劫尘。清旷信出世间境，经行如画图中人。幽泉涓涓不碍坠，灵草苒苒非关春。题诗因昔□游子，冷眼阅尽惟唐珉。真仙窟宅在人境，应有鸾驾乘云归。物华创见讶三岛，坠脉远来从九疑。有石可砺食檗齿，有泉可濯凝尘衣。清游未足鸡报午，一尊会合人生稀。"}
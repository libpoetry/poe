{"id":"727142","title":"丁督护歌六首","dynasty":"南北朝","author":"刘骏","text":"督护北征去，前锋无不平。朱门垂高盖，永世扬功名。洛阳数千里，孟津流无极。辛苦戎马间，别易会难得。叔护北征去，相送落星墟。帆樯如芒柽，督护今何渠。闻欢去北征，相送直渎浦。只有泪可出，无复情可吐。督护初征时，侬亦恶闻许。愿作石尤风，四面断行旅。黄河流无极，洛阳数千里。坎坷戎旅间，何由见欢子。"}
{"id":"1138623","title":"汉宫春 春苑赏牡丹","dynasty":"宋末元初","author":"汪元量","text":"玉砌雕栏。见吴宫西子，一笑嫣然。舞困人间半亸，艳粉争妍。珠帘尽卷，看人间、金屋神仙。歌队里，霞裾袅娜，百般娇态堪怜。别有一枝仙种，更同心并蒂，来奉君筵。猩蜃若教解语，曲谱应传。柘黄独步，昼笼睛，锦幄张天。试剪插，金瓶千朵，醉时细看婵娟。"}
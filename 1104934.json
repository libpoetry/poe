{"id":"1104934","title":"徐成之园亭三咏 其二 竹径桃花","dynasty":"宋","author":"孔武仲","text":"辟地不盈亩，点缀成阻修。相招竹林逸，更作桃源游。绰约新饮露，琅玕曾倚秋。春风荡人意，此境独清幽。异国携来看愈新，移当樽俎会嘉宾。虽无绝艳惊流俗，为有清香得近人。烛下更宜观态度，酒阑尤觉醒精神。湖南莫作淹留叹，已见浔阳二月春。"}
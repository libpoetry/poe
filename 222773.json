{"id":"222773","title":"寄丘钓矶·高丘远望海","dynasty":"宋代","author":"蒲寿宬","text":"高丘远望海，秋思穷渺瀰。苦吟有鬼泣，直钩无人知。有时卷龟殻，箕踞蛤蜊。落日明云霞，狂风舞蛟螭。全生带笭箵，聱叟漫奚为。一笑横大江，列岫浮修眉。画图障我目，隔此天一涯。欲携我蓑笠，风雨从所之。渔僮缓鼓枻，惊我白鹭鸶。我欲从伊人，薄酒分一户。"}
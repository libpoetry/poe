{"id":"816818","title":"梁州新郎三首","dynasty":"清","author":"蒋士铨","text":"朱栏三摺幽花，一径留下，当时人影。竹香兰露，玉箫低度谁听。漫忆乘鸾烟雾，踏翠郊原，总是伤心境。怕回风、吹去也断肠声惭愧，千家紫凤笙。秦楼换巫云，凝可怜宵燕子，今番定思，往事向谁明。半螺残墨一边，明镜自写，空庭愁影。长齐绣佛，中年应悔多情。为甚彭家宜慰，李氏征蛮，也有风流性。赚金钱、遥卖我恨冯生，把画像流传，各峒营流星。度金丸迸谢，扬州陆弼弓衣咏，省识处胜丹青。朝衫初脱篮舆，过岭阅遍，炎荒风景。会江楼小，相依嘉佑窗棂。最爱白鹤峰间，无邪齐静，新鉴甘泉井。秋来家、贝足谢居停荔子，垂垂拂户青碧，落洞堪游骋。倚桄榔愿作，遨头领真，一共酩酊。"}
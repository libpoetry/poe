{"id":"251221","title":"花朝前日海楼来京分韵春和景明拈和字","dynasty":"现代","author":"李映斌","text":"人事若芳信，知交别离多。江南花如海，燕市醒柳柯。有客翩翩趁花朝，九衢言谈相经过。旧雨新履曾几顾，吟边睹春岁蹉跎。一杯任清浊，尺素供消磨。银钩铁划堪解酒，添茶分韵复吟哦。吾侪生涯真率易，行行不涉宦海波。何事当付与，君不见杯中流淌使颜酡。又惊重霾渐欲起，从教倍惜春晴惠风和。"}
{"id":"467538","title":"驯犬行二章","dynasty":"当代","author":"胡云飞","text":"犬之初，性本狼，草原之上自徜徉。质也壮，心也狂，逐鹿嗥月野茫茫。何人收之入彀中，靡以骨肉羁以缰。服以鞭策驯以道，梦以传说之大荒。一年而后狼性减，三年而后狼性亡。欣然能备主人驱，立耳睥睨乎猎场。雄心虽泯牙爪利，威武犹堪擒兔羊。狮吼鹰击亦无惧，竞与主人示忠良。于戏，汝与主人示忠良，焉知一朝烹之与弓藏，犬非犬兮狼非狼。藏弓不用金筑屋，烹犬不用亲屠戮。主人射狼艰且辛，主人杀犬手翻覆。驯犬既以主人之祸为祸，福为福，胡不命之自相逐？此言彼言乱其神，彼义此义离其群。白日灼灼如巫筮，狼性忽复见即嗔。爪牙各自逞锋利，彼此血肉和毛吞。劣犬昏懦还自保，猛犬冲刺任其身。劣者什一猛百一，卒乎驯犬无多存。死者不知死于驯，生者犹感主人恩。犬兮犬兮智也短，主人大笑电光闪。君不见，国朝文字三千卷，历历皆书犬咬犬。"}
{"id":"900810","title":"琴斋乃予旧居以琴名斋吾为之也项先生与诸生居之谈庄讲老有佳趣向尝造焉而忆往事乃亦有分胜多救之处成诗呈项先生者书其实耳","dynasty":"宋","author":"张继先","text":"琴斋高致有真风，山閤延宾未折中。来问死生非碌碌，为谈庄老肯匆匆。喜今可与君还往，惜昨曾留客许同。处士或将方寸比，斯人为不殢焦桐。"}
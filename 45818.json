{"id":"45818","title":"摸鱼子·再寄素秋","dynasty":"现代","author":"沈祖棻","text":"记秦淮、胜游欢宴，惊风何事吹散？狂烽苦逐车尘起，经岁间关流转。归路远。叹故国、盟鸥却向巴江见。离愁又满。甚歌席深杯，烛窗秋雨，都化泪千点。茶烟外，锦瑟华年偷换。朱弦难谱哀怨。江郎彩笔飘零久，今日画眉都懒。君莫管。任扶病、登褛更尽望京眼。流光易晚。问斟酌词笺，商量药里，何日镇相伴？"}
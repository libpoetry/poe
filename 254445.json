{"id":"254445","title":"狂欢·焚我五彩衣","dynasty":"现代","author":"胡云飞","text":"焚我五彩衣，祭我稻粱神。著我兰陵面，随我兄弟群。兄弟容亦饰，牛触而虎文。赤足蹈炎炭，浮首荡其身。汗蒸化烟舞，中间影逡巡。妖火腾老鸦，鬼神媚于人。女奴交我颈，吮血求相亲。轰然内热作，呓语乱莫闻。咿咿复哦哦，陨石激扬尘。哦哦复咿咿，逝者漫侵吞。迷离当此际，胡为梦见君？与君默对坐，身外雨纷纷。"}
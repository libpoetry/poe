{"id":"806367","title":"齐天乐五十首 其七","dynasty":"清","author":"端木埰","text":"一从香祖培根远，东皇剧怜芳意。级重璚瑶。移来蕙茝。总是华王一气。精英秀起。要仙露流丹，月华澄水。极意兹涵，可容蜂蝶近根柢。香心田与翠美，愿花幡左右，添种蘅芷。素蕊娟妍，红心娇小，莫道天工容易，清芬竟体。渐世界熏成，旧时春事。谱就猗兰，古音相对理。"}
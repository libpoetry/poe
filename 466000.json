{"id":"466000","title":"河传 雪月风花四首 舞之雪","dynasty":"当代","author":"添雪斋","text":"于夜，纷谢。坠星辰者。暗碧之花，永无悲喜亦无邪。生涯，襛华皆刹那。一番初见如今夕，谁曾识，疏影清寒逸。是歌耶，还梦耶？非耶，不须重说耶。光霁，清魅，若霜翎缀。叩玉之声，素光尤渗气泠泠。微星，迷蒙如落萤。一时天末长凝雪，玄灵摄、千里人痴绝。请歌之，旋舞之：“归之，有相思寄之”。天地，云气，共青萍始。幻化之光，万年苍色掩斜阳。初翔，歌吹于大荒。一生冲郁如低咽，精魂发，趋趱星沙灭。此悠哉，尤快哉，高哉，浩然而起哉。初绽，冰眩。坼然流霰。陨落之心，梦中开彻蝶儿喑。从今，微凉看绿荫。一程生死无需讶，相忘罢、天是无言者。纵知些，难舍些，祈些，请风吹慢些。"}
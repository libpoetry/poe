{"id":"687650","title":"秋风二首","dynasty":"明","author":"孙蕡","text":"秋风淅淅吹屏山，汴何之水声潺潺。归云一似宦情薄，飞雁不将乡信还。千峰澹对寂寞景，孤客况栖羁旅间。且可狂歌对樽酒，未须惨戚怀江关。秋风淅淅吹江亭，汴河之柳犹青青。黄姑东渡会七夕，白帝西来朝百灵。初开琪树已云落，远别客愁今未醒。欲写乡书寄南雁，故园万里天冥冥。"}
{"id":"431846","title":"余兄妹五人，于烽烟岁月中各奔东南西北。壬申之夏，得团聚于五羊城，屈指已四十三年矣。感而为诗","dynasty":"近现代","author":"朱帆","text":"故园一别梦难圆，空对东流哭逝川。水库涛声犹是恨，山城春色早成烟。关河蹀躞三千里，风雨飘零四十年。塞北江南寒尽夜，乡心同在月明前。信是离难聚更难，故园山色梦中看。鹃声啼处天涯远，雁阵回时海宇宽。大抵人生都是命，须知世路尚多湍。从今但愿人长健，南北分飞也自安。"}
{"id":"459175","title":"往大云山车中见桃花与杜鹃并作，盖月馀冷雨，桃季遂迟","dynasty":"当代","author":"卢青山","text":"一月雨敕囚桃足，使与杜鹃一时出。若两儿童功课完，携手雀跃跑山碧。造物之珠露漙漙，造物之乳水沥沥；造物二童何烂漫，随山遍捡俯溪吸。看山之人造物客，使山俯仰相迎揖。吾人长旅尘嚣间，于家于客久反逆。踏青偶来真奇缘，淡然笑与造物适。嗟身不能化此花，永种造物山水隙。"}
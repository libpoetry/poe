{"id":"443580","title":"水龙吟　凡师挽词","dynasty":"当代","author":"魏新河","text":"尔来今古茫茫，存亡代谢成人世。沧波百尺，恒沙亿万，公其一粒借叶。莫作寻常，世间儿女，凄凉文字。便千言万语，万语千言，都难尽，其中意。曾几歌痕酒迹，猛然间、再寻无计。新词赋罢，肃衣长揖，望空遥祭。相对遗容，风前一派，凛然生气。为炎黄绝学，骚坛半壁，唤先生起。"}
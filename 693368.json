{"id":"693368","title":"奉和陈宪长吉夫二首","dynasty":"明","author":"苏葵","text":"老茹芳菁饮蔗浆，腥荤虽在不贪尝。时情机械慵争巧，古样文章学漱芳。自信天高心不下，谁知尺短寸能长。空堂人静读周易，却怪营巢燕子忙。海螺杯自酌椒浆，何用吴姬劝客尝。世路也须甘半拙，物情原是忌孤芳。人间饱杀侏儒短，阶下寒多梐楯长。勘破穷通只如此，笑看夸父死于忙。"}
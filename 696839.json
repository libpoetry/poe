{"id":"696839","title":"浣溪沙 听筝","dynasty":"明","author":"俞彦","text":"燕子矶边潮夜生。凤凰台畔柳春晴。双鬟低按小秦筝。重来南国梅初落，半入凉州月正明。行人何事又关情。片片残霞紫锦披。蒙蒙星气白榆微。欲弦新月似浓眉。独上层台余怅望，十年心事恨多违。旄头何日陨天威。浸月楼台带月钟。晚风依约到帘栊。踏歌人去书屏空。宝篆印销金粉她，镜台尘满玉花踪。含思含怨寂寥中。簧暖笙寒调不成。绣鸳鸯底锦衾明。一番花信百愁生。小立房栊无半语，步移栏干待多情。今宵沉醉也还醒。风蒲猎猎弄轻柔。欲立蜻蜓不自繇。藕花无数满汀洲。五月临平山下路，蚕成衣褛麦成秋。人家多住浅溪头。欲卷珠帘春恨长。挑花历乱李花香。为谁消瘦减容光。独见彩云飞不尽，更教明月照流黄。海天愁思正茫茫。二十余年别帝京。水流花谢两无情。昔时亲友半凋零。案有黄庭尊有酒，醉闻花气睡闻莺。焚香洗钵过余生。抱得秦筝不忍弹。诗名往日动长安。此中道路古来难。莫道蓟门书信少，人情反复似波澜。阴符在箧老羞看。花里寻师到杏坛。养真高静出尘寰。机心还逐白鸥闲。迸水定浸香案湿，洞门深锁碧窗寒。东来紫气满函关。"}
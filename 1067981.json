{"id":"1067981","title":"雪晚望怀子充宗弟","dynasty":"宋","author":"李彭","text":"归云度山椒，木末留夕照。联翩衔尾鸦，不复明楚调。安知牛尻没，便出丰年笑。南阮有伟人，领略造意表。端忧突不烟，岑寂有馀妙。简远到安丰，迈往同逸少。颇教弟子员，铅椠发清奥。谁可相推毂，仅自免镌谯。阅月不传音，柴门迹如扫。藜床还睡债，瘿杯敦夙好。为君短长吟，扶筇送飞鸟。"}
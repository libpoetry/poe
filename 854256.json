{"id":"854256","title":"贺新郎 其二 戊戌生日用郑省仓韵","dynasty":"宋","author":"方岳","text":"问讯江南客。怕秋崖、苔荒诗屋，云侵山屐。留得钓竿西日手，梦落鸥傍鹭侧。倩传语、溪翁将息。四十飞腾斜暮景，笑双篷、一懒无他画。惟饱饭，散轻策。世间万事知何极。问乾坤、待谁整顿，岂无豪杰。水驿山村还要我，料理松风竹雪。也不学、草颠诗白。自有春蓑黄犊在，尽诸公、宝马摇金勒。容我辈，醉云液。"}
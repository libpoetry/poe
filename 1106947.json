{"id":"1106947","title":"句","dynasty":"宋","author":"王禹称","text":"帝怜守土旧时臣，添赐春光入酒尊。床头只有黄州印，鉴里看成白发翁。诗情不负齐安郡，杜牧当年与我齐。山州过夏如山寺，销尽机尘见道心。学士旧班云捧日，使君新政雨随车。二月探供三月酒，今年未得去年钱。草屦布裘轻紫绶，角冠纱帽换朝簪。武昌官柳见毫釐，八字山遥细似眉。佳人方素面，对镜理新妆。风雨江城暮。一回酒渴思吞海。春回积雪殊冰里，香动荒山野水滨。带月一枝斜弄影，背风千片远随人。飘飘粉翅和梅艳，细细香须伴柳丝。刺史好诗兼好酒，山民名醉又名吟。且留重戴士风多。年来复有事堪嗟，载笔商丘鬓欲华。酒好未陪红杏宴，诗狂多忆刺桐花。先帝升遐日，词臣寓直时。柩前书顾命，笔下定鸿基。三入承明不知举，看人门下放门生。身后声名文集草，眼前衣食簿书堆。泽畔骚人正憔悴，道旁山鬼莫揄揶。春残叶密花枝少，睡起茶亲酒盏疏。水芝卧玉腕，天棘舞金丝。蜘蛛虽巧不如蚕。秋近草虫乱，夜遥霜月寒。扇声犹泛暑，井气忽生秋。香絮乱飘梁苑雪，细条轻袅楚宫腰。唐虞得良弼，姬孔是前身。尼丘钟骨骼，嵩岳与精神。青云随步登华榻，红雪飘香入杏园。杜甫且为诗宰相。绣服霍嫖姚。惟有南宫窦员外，为予垂泪閤门前。"}
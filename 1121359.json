{"id":"1121359","title":"中?泉旧在扬子江心今题金山寺井曰第一名泉余疑而问僧僧谓神龙所移尝示梦方丈亦愚世也然江心风涛茫渺纵有泉不复可取","dynasty":"宋","author":"林景熙","text":"蜀波万里与淮连，扬子江心浪拍天。陆羽当年亦奇士，骊龙蛰处识名泉。金鳌背上汲清泠，僧说龙移远脉灵。若定此泉为第一，惠山未必服中?。"}
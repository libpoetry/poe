{"id":"292211","title":"南浦·送姚晓林入都，用山中白云谱","dynasty":"现代","author":"张慎仪","text":"客意太阑珊，蓦飞来、天棘枝头啼鸟。啼醒梦归人，依稀是，报道不如归好。旅缘未了，而今送客邛崃道。为问天涯芳草处，多管是愁根绕。何须商酌前程，者谢草江花，绮年才妙。九万里、鹏抟扶摇上，眼底瀛洲还小。相看莫笑。不才拟向烟波老。一叶青蛉蓑一领，分付蛩宵沤浇。"}
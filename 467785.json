{"id":"467785","title":"鹧鸪天 耦耕词组 秋思","dynasty":"当代","author":"黄万里","text":"门外柔条弄袅姿。阶前细草舞金丝。丁香欲恨西风早，瘦煞黄花强自支。飞雁去，仰天思。长空清澈发睛曦。星河渺渺行何处，天也无涯生有涯。狂士何尝梦肉锬。素餐已自对群惭。平生效世诚微小，曲交移薪肯笑谈。衣望暖，食求甘。会须躬稼力耘芟。早翻圃土迎阳照，待种春蔬盼翠尖。古柳衰杨枝叶布。春蕤肯荫花香处。却蔽畦蔬光照路。应划除。好留满圃阳和住。编得藩篱磐石固。照微刺锐拦鸡兔。遥望四周连理树。君莫虑。春风会向吾园度。北国冬临何肃静。田空木落凄凉景。四顾悠闲清净境。应莫等。积肥要趁风光冷。捡起桶瓢修完整。呼儿共舁培田品。秽气飞扬欺鼻甚。须猛省。肩头负得流金沈。露湿霜消惊蛰寐。好鸟披头，啭出春风意。放水灌畦平整地。一年首计三春事。启视堆肥成沤渍。玉液琼浆，倾向田间施。撒子纷纷香雨坠。茫茫从此新生始。手植迎春双蝶弄。郁郁丁香、渐见芳心动。惹得蜂媒终日哄。紫荆怒放红霞纵。暧雨睛风香露重。袅袅青苗，间揠心犹痛。除草中耕松土缝。素餐罗汉斋盘供。柳絮漫抛坠，处处雪花飞。飞来碧绿园里，覆叶复沾泥。方喜菜收成肆，便任东皇横恣，没计斡春归。忽忆平生志，长啸亦何为。执花铲，蹲圃地，掘蔬畦。采来一色青翠，娇嫩露华滋。佐我清餐妙思，羡尔劳倩逸致，倚来看云移。也慕英豪萃，稼樯学知时。形可役心，稼以习勤，顺运而终始。苞实累，有粉向须吹，看茎高，棒株雄伟。长叶垂，参差黄豆行里，摇摇曳曳扶风起。忻玉米需肥，豆科容氮。相生相养如此。南一畦，沟垄列成规。遍地蔓，芋苕发新枝。蔓到沟头，铺满平畴，延伸无已。嘻。仰首观兮。藤萝架下瓜累累。叶荫前阶绿，雄花放，雌花韡。采雄粉纤纤，轻移雌蕊，云和雨腻便咸蕾。思蜂蝶为媒，无心撮合，吾今存意全美。笑东陵，落魄种瓜时，犹自觉，青门有余悲。委我心、休计誉毁，种瓜应得瓜实，他事东流水。但知持稆耕耘闲憩，自咏诗歌自喜，寓形宇内也堪疑。望云飞，汗漫且俟。"}
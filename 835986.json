{"id":"835986","title":"金缕曲 寄少颖侄倩","dynasty":"清末民国初","author":"叶璧华","text":"逐鹿时己。叹年来、濠梁会绝，前程谁继。省识花天如海日，消受筝言篴趣。可解听、吟秋冷语。载酒樊川声价重，唱旗亭、定有人知己。苍波外，空劳思。芳时正好寻归计。忆鲈乡、青山放鹤，石矶垂饵。我为珠江风月挽，浪掷韶光几许。待要写、鸥程别绪。惆怅笔花憔悴甚，问蓬莱、何是容身地。凌云念，今休矣。"}
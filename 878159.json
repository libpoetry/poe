{"id":"878159","title":"竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷馀十八首别命题或追录少作并存于卷以训童蒙之意 杏坛","dynasty":"宋","author":"刘克庄","text":"夫子昔居地，流传后代看。竹藏壁中简，杏落水边坛。流藻尤蘩盛，依槐免折残。一时雩舞乐，千古孔林寒。渔父系舟听，门人舍瑟叹。世多伐木者，吾道欲行难。"}
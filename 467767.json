{"id":"467767","title":"喝火令平韵十四部","dynasty":"当代","author":"崔荣江","text":"记忆江之侧，耽情一黛中。与君牵手数青峰。云侧月牙纤小，青眼看朦胧。欸乃归舟子，桨声息晚蛩。浪花开却也香浓。约共三生，约共雨和风。约共长眠同穴，生死不西东。倩雪三分白，赊梅一段香。莫违心事向人央。思绪者般长短，反复指间量。或束将腰瘦，或裁补旧裳。且余些少系愁肠。兀自清芬，兀自对蟾光。兀自忍伤憔悴，难宥薄情郎。宁滴檐牙雨，勿生灞柳枝。柳条人写尽离诗。不若殢情檐雨，总挽我之伊。别意凄双目，蒹葭白一堤。行舟汎去远江湄。剩是孑然，剩是不眠时，剩是江头江尾，两地苦中思。自许耽情久。朝朝恐意虚。雁书相寄总迟徐。每读花笺词句，婉啭不如初。秉烛明长案，更更照夜书。一帘灯影忆侬夫。忆谓丝弦，忆谓音符，忆谓鹧鸪啼切，不惜作情奴。得采春之韭，萋萋心地栽。相濡不使有尘埃。教植斯人梦里，将我总萦怀。生并风和雨，死当共劫灰。曾经拥有少余哀。但效鹣鹣，但效蒂莲开。但效深情梁祝，化蝶带香来。殢梦生香晚，迟醒误识春。藕花深处证前身。半世尘埃相覆，依旧爱莲人。呵掌多情吻，荷腮印有痕。相拥绿碧伴晨昏。一枕风轻，一枕碧波粼。一枕晓来清露，认作泪真真。赠是莲蓬子，莲心拟此缘。个中滋味苦生甜。心水一朝风皱，摇荡我之舷。羞说鹣鹣事，背人祈上天。倩红牙板和伊弦。淡了嚣尘，淡了昔云烟，淡了那厢风雨，唯独念红颜。隔岸忘川水，无情斫似刀。千般回首奈何桥。彼岸曼殊如血，泣我一心凋。著泪伤情水，浇肠第几瓢。花间往事泛成潮。泛也当时，泛也挽娇娇。泛也两人相倚，看月那春宵。桌上烧红烛，裙边伫绿萝。乐池犹放老情歌。推说已然伤酒，不便舞婆娑。不愿违君意，搂腰学探戈。两汪秋水涨成河。一眨倾城，一眨漾成波，一眨此生相付，此意你知么。柳密藏双鸟，桑高噪一鸦。水湄清泚浣云霞。倦日落山时候，人伫影堪斜。转忆拈花事，朦胧隔叠纱。便弹心思上琵琶。一曲怀君，一曲赠韶华，一曲许生心露，点点润荷花。早起看天晓，推窗碰柳青。卖花音软数吴声。有女睫帘还眨，眉眼溢清灵。买朵栀白子，幽香鬓上生。学人深巷啭啼莺。许我挼衣，许我撷晨星，许我缀之红袖，添得几多情。觱发花无语，羸身感冷秋。几番风雨怨幽幽。我也总将心绪，戚戚入双眸。记忆浓如酒，经年兑一愁。忍教花事付江流。憾也人行，憾也远行舟，憾也汎之云水，不驻我心头。误了花时节，颦眉赖梦深。百无聊赖和蛩音。忽觉秋蛩声里，也可寄愁心。便捻兰花指，银钗一髻簪。待升明月抚桐琴。抚却春回，抚却鸟啼林，抚却绛珠仙子，不复葬花吟。肯忍多情爇，不思去采蓝。此身生就是虫蚕。素飨叶桑酸涩，茹苦化甘甜。煮茧缫千尺，丝丝系北南。令她心地久恬恬。莫作浮云，莫作白优昙，莫作镜花开却，负了那青衫。"}
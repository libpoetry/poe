{"id":"456622","title":"夷狄行","dynasty":"当代","author":"程滨","text":"夫子忿夷狄，何尝一有君。中国夷狄何由分？岂在种族与疆垠，但看其心为仁与不仁。一日仁心五十亿，百蛮中华俱是孔怀亲。嗟乎中国夷狄果然不以种族分？如何先有夷狄民与众，始有夷狄君与臣。伟哉高唱人道俾余冷冷嚬，帝国主义浑为三王五霸之罪人。今日科索沃，惨酷无其伦。烽起天之角，寇袭海之滨。昔为花与木，今作棘与蓁。昔为楼与厦，今作穸与窀。昔为骨与肉，今作埃与尘。莫笑燕市呼屠狗，应愁越国争卧薪，胡为不知楚虽三户能亡秦。北约飞弹摩苍旻，如沐一天历历碧星辰，可知一颗星斗乃是一个冤魂化青燐。更是无量金刚怒目瞋，会当奋起降魔宝杵一千钧。"}
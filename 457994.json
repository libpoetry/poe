{"id":"457994","title":"醉归更作远远过溪歌","dynasty":"当代","author":"卢青山","text":"山中曲折溪水流，溪中横点石数头。古人因陋造此法，随地取石为桥舟。远远初生无所历，看石看脚心夷犹。招手呼叔不得过，叔指溪石汝自谋。抬脚欲出忽自缩，眼底微波如潮恶。得跨一步气长吁，再看前石宽难跃。汝叔醉后最狂颠，连鞋带裤下水间。牵手同呼一二三，提汝而过开汝颜。到岸呼汝母，自报功劳苦。此溪如天宽，我过如平步。汝心尚幼心尚开，叔心已老疲而衰。似汝艰难似汝畏，此生百折谁为哀。愿汝成年如此日，每艰辛处得扶力。有人为汝功相贺，及汝之难为汝惜。"}
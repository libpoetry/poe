{"id":"468072","title":"北海公园访柳","dynasty":"当代","author":"蔡淑萍","text":"细看枝头绽小芽，日深一日绿些些。枯条渐觉微微软，解向轻寒风里斜。忽惊一日已笼烟，嫩绿无尘照眼鲜。万缕长条娇弱甚，临风拂水最堪怜。应是和君有旧盟，或因飞絮化为萍？玉关灞水京华地，一见一回情不胜。蜀道而今亦坦途，老来情意本粗疏。风前撩乱君何苦，惹个离愁绾得无？镇日依依兴未阑，转忧绿暗却飘绵。为怜柳老偕人老，小照一帧诗一笺。"}
{"id":"1129770","title":"偈三首","dynasty":"宋","author":"释祖元","text":"剔起灯来是火，历劫无明照破。归堂撞见圣僧，几乎当面蹉过。有佛处不得住，踏著秤锤硬似铁。无佛处急走过，脚下草深三尺。三千里外，逢人不得错举。北斗挂须弥，棒头挑日月。摘杨花，摘杨花，眼里瞳人著绣鞋。雁山枯木实头禅，不在尖新语句边。背手忽然摸得著，长鲸吞月浪滔天。"}
{"id":"464531","title":"齐天乐 篷窗听雨，用高观国韵","dynasty":"当代","author":"章士钊","text":"平生风雨难追忆，今日人天俱远。峭壁霏青，澄滩罢浴，淡淡漓江烟晚。窗唇卧览。正影入灯飘，声催愁黯。真个嘈嘈，闻弦白傅情怀减。板桥西去遥望，訾洲载酒处，帘深未卷。箫鼓江天，筝琶既落，省得桂林幽怨。新晴旧苑。叹今宵孤寂，未殊游观。夜半谁眠，钟声增数点。"}
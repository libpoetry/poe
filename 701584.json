{"id":"701584","title":"和王子汝孝二首","dynasty":"明","author":"黄佐","text":"蔓除苦不豫，荪美愿长好。野馗一以骛，千金恒自保。谁云俟河清，人亦几何老。岂无兰蕙姿，岁暮乃枯槁。凛凛冰雪威，苍松异群草。眷言利幽贞，鉴之在苍昊。夙驾辛夷车，长安澹遨游。旷怀属玄造，高步眇通侯。宠门无辙迹，金蜩岂足求。曲肱乐孔性，鸣琴销夏忧。朅求粤城曲，鼓棹歌夷犹。缅怀戎马间，金戈杂霜矛。阴山无坠羽，函殽有焚舟。昔建关张业，今同巢许俦。登台望寰海，??尽蜉蝣。"}
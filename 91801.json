{"id":"91801","title":"次主簿雪韵","dynasty":"宋代","author":"杨万里","text":"向来一雪亦草草，天知诗人眼未饱。相傅南风为雪骨，此言未试吾不膮。胙日忽惊冬作春，暖气吹人软欲倒。惟余桃李未着花，便恐蛰虫偷出窖。南风未了却北风，一夜吹翻青玉昊。今晨冷傍笔管生，似妒吟边事幽计。司寒作意欲再雪，冻雀求哀不容祷。令人还忆柳柳州，解道千山绝飞鸟。谁教爱雪却嫌寒，欢喜十分九烦恼。诗人冻死不足怜，冻死犹应谈雪好。寄声滕六何似休，净尽将云为侬扫。"}
{"id":"702149","title":"过徐州谒闵祠三首示周生荣朱兼寄州守陆生时望掌教周生易","dynasty":"明","author":"湛若水","text":"孝心一念亦无多，德行三千擅首科。不赖源泉涓滴在，争看积累沛江河？稚年孝友自天成，达变全经孰与能？放眼直从千古看，重华经变可同称。数言全母出真诚，兼善无妨见父明。惭愧听听国多妒，祠前三叹绕阶行。"}
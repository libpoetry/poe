{"id":"185830","title":"竹支以其季子将有远行丐余一言余与翁游视其","dynasty":"宋代","author":"陆文圭","text":"我生发未燥，汝父以诗鸣。忧患涉世老，襟义犹峥嵘。晚乃得二寻，美不减徐聊。季也误弱冠，诗坛将父兵。愈法气如虹，候门识奇英。下马呼小友，相顾各自惊。录駬不受羁，历才千里行。分台柏森森，霜气历百城。汝游何所挟，两字直而清。锐进年倍壮，静退事饮更。欲令从雅操，端肯迂修程。远游得重垂，惠亲须扬名。但酬化蚍志，足慰舐犊情。"}
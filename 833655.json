{"id":"833655","title":"送入我门来","dynasty":"清末民国初","author":"樊增祥","text":"杨柳轻韩，桃花笑楚，梁家好女来归。典午及今，重见下瑶台。玉壶一幅春风画，判十斛明珠对换回。绣屏侧不用，轻猜洛女，低唤崔徽。休说绮楼冰井，依稀玉箫再世，月满花开。总把霍家，玦诀换鞋谐。别摛金谷还魂记，定不减临川玉茗才。更唐装宋锦，为伊奁赠，送入门来。"}
{"id":"271585","title":"金缕曲·玉蝶梅","dynasty":"现代","author":"吕景蕙","text":"洗尽凝脂迹。怎无言、孤山斜倚，一枝清绝。冷艳寒容谁得似，岂共凡葩斗色。料偶被，罡风吹谪。乞得盈盈瑶阕种，琑窗前疑是玲珑月。鸿雁过，声凄切。江城试探春消息。记当时、寿阳妆就，输他清格。翠袖寒生人独倚，莫使东风轻别。只素蝶，前生，绿酒酿愁未去，望长天梦断罗浮隔。多少事，付横笛。"}
{"id":"461258","title":"寿楼春 胜癯称赏蕙风陶然亭香冢词，有触予怀，漫作此解","dynasty":"当代","author":"冯永军","text":"搴亭边妍芳，记哀时泽畔，曾佩襟裳。莫问年来尘事，几回沧桑。搔短发，看斜阳。倚旧栏，依然嗟伤。剩断句重拈，清欢漫续，莺燕老春光。追前梦，飞霞觞。甚当时弱柳，犹念清狂。屈指诗朋馀几，鬓蓬萦霜。流水远，遥天长。抚断碑，应怜馀香。有词客惊心，匆匆笑啼能几场。"}
{"id":"305829","title":"三姝媚·和玉田，剑知斋前三莲并蒂，笙伯为图乞予赋之","dynasty":"现代","author":"黄浚","text":"娥池云锦侣。坠春星参差，珍房交护。叶对花当，品蕊仙、别缀弄珠初度。擎盖相逢，随分罨、江南烟雨。婉娩红酣，华井天遥，欲归何处。剪向晶盘亲贮。算艳聚欢丛，燕环尘土。莫话昆明，早石鲸□海，换将歌舞。问讯前身，认水佩、涉江来处。凝想金波清浅，摩诃乍暑。"}
{"id":"692776","title":"鹧鸪天 杜鹍花","dynasty":"明","author":"杨慎","text":"水蝶岩蜂总不知。艳红凝露万千枝。石家锦帐遮金谷，王母霞幢照羽旗。香雨歇，彩云移。煖风晴日醉胭脂。山深春晚无人赏，又是啼鹃叫落时。高阁遥岑送远青。倚阑高咏有人听。子弦乍咽新双调，卯醉难消软半瓶。烟漠漠，雨泠泠。留君且住会心亭。谢公棋墅思同乐，渔父江潭笑独醒。"}
{"id":"149098","title":"寿广东提举韩判院","dynasty":"宋代","author":"曾丰","text":"君不见天上之老人，夜夜增芒烂如银。又不见柱下之老之，年年换骨轻如纸。辟谷餐霞得长生，老子前生老人屋。我疑公亦星之精，精神虽是肉枯槁。老子区区似徒老，公生富贵老更好。初随鹓鹭班中都，一麾一节今南驱。为溟渤中有蓬壶，雅怀信在蓬壶岛。非要琼芝与瑶草，公元自有长生道。藤床纸帐二十年，上至泥丸下丹田。孰非可为地行仙，十月十日祥云冻。贺客休投龟鹤颂，倚吟自伴寒禽哢。"}
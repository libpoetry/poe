{"id":"692712","title":"孟冬苦寒滇南之行留别江阳亲友","dynasty":"明","author":"杨慎","text":"昆池滇峤廿年游，白首重来未得休。靖节诗篇形赠影，庄周呼应马兼牛。江花品藻春红隔，城阙凝光暮紫浮。赏菊探梅还忆我，相思莫吝置书邮。登舻一望一魂销，赖有清樽慰寂寥。宠饯江阳殊蔼蔼，壮游滇路漫迢迢。梅心柳眼皆春意，?舞夷歌亦舜韶。犹有多情如杜牧，画桥明月教吹箫。"}
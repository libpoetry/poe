{"id":"492141","title":"十二月十日晚同吟所郭光辈奉陪溪南隐君与其诸郎群从观舍傍蔬畦仍出山后临眺江上周览林麓追念旧游抚余羁怀益深感慕因赋五言近体六诗柬同游诸君亦以识嘉会也 其六","dynasty":"明","author":"刘崧","text":"欹树共维楫，高崖可构亭。沙呈桥外白，山漾水中青。别洞通仙境，何年閟地灵。时来及登眺，亦足慰飘零。"}
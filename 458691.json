{"id":"458691","title":"晨望","dynasty":"当代","author":"卢青山","text":"曦向平陵望，怒风竞鹘号。捲叶如尘纵，垂折满川蒿。雾重负山去，天沉压陇壕。群雀迷所向，棘榛断落巢。啾啾旋不去，忽被举层高。微躯渺不见，馀唳犹萧骚。寒渡土成石，行客缩如猫。乃欲竞风济，洪激不容舠。沙蜮嗜人影，衣冠与鱼鳌。腾风大鹏起，托迹在穹霄。九万扇巨翼，汗漫何逍遥。顾笑扬馘首，唯此能英豪。遽回飓向北，沙砾漫云滔。惶惶成盲瞽，坠落此天骄。赤血喷虹霓，腥染东溟涛。巨雪罩宇宙，漫漫碎羽毛。尚能长一啸，万国荡回飙。我闻不得已，唏嘘下层岧。"}
{"id":"271654","title":"金缕曲·我已灰心透","dynasty":"现代","author":"宋词","text":"我已灰心透。数平生，江淮三逐，七移星斗。落魄文人谁似我，家毁妻离丢丑。更羞向人前低首。三十知非今恨晚，况伤心百事中年后。风和雨，吹打够。重重泪湿青衫袖。有谁怜，江郎才尽，杜陵消瘦。相遇天涯承劝诫，再莫留连杯酒。唯此物才消僝僽。今发牢骚心胆怯，且吞声忍泪休开口。言不尽，恨难剖。"}
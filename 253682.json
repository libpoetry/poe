{"id":"253682","title":"摸鱼儿·问世间、情为何物","dynasty":"现代","author":"姚佳","text":"问世间、情为何物，直教生死相许？雁丘长听汾河水，谁见鹭朋鸥侣？馀块土，七百载、华星秋月愁都付。斯人杳去。剩小径香幽，遥山影翠，犹啸旧风雨。忻州远，孤冢围高万树，渔阳几动鼙鼓。天生天化周流过，毕竟三春无主。君莫语，满尘世、野樵閒话空千古。旗亭少伫。但目送归鸿，烟村渺渺，怀戚竟谁与。"}
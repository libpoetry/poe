{"id":"410578","title":"避暑皖公别墅之萸舫墅为程学启祠园曰惠荫叠石奇古邀晓浦痛饮越日晓浦诗来挥翰奉答时晓浦有调江宁推官之讯冀其不往也","dynasty":"近现代","author":"金天羽","text":"肪斋卧对皖公山，失喜诗人两扣关。暑饮百觚傲河朔，秋吟四韵绝尘寰。巧逢乱世斯文贱，独遇深交礼节删。琴淡自生山水意，几时偕隐唱鱼蛮。"}
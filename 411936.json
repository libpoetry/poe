{"id":"411936","title":"春柳四首用鱼汤秋柳韵 其四 轻尘朝雨尽杯酒于阳关残月晓风拍红牙于柳岸壮游湖海元龙之意气犹豪远念灵和张绪之年华未老聆清歌于秋柳和高曲于阳春鸾舞菱花每自怜于顾影莺鸣幽谷冀相应于同声云尔","dynasty":"近现代","author":"郭风惠","text":"朦胧曙色望中怜，莺掷金梭破绿烟。何处楼台风袅袅，谁家门巷雨绵绵。游人紫陌春如画，少妇金闺夜似年。高士门前相对懒，折腰知向阿谁边。"}
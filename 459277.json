{"id":"459277","title":"得薛为宏消息，兼得王江华信，喜而作此，约元旦一来聚","dynasty":"当代","author":"卢青山","text":"衣上苔痕如铁铸，眼中光泽如潭止。家在丛山腋穴间，屋如小墓旁树梓。一步不出躯已顽，一信不作纸付矢。薛讯来寻王信飞，竟有人知吾未死。元旦不远旦夕间，天心人意两皆闲。毋使杯盅满尘攀，杜康所责忧所欢。报吾二子速驾鸾，六年千里会何难。卢生久扫一亩宅，肖子昨备五辛盘。"}
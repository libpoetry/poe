{"id":"1108955","title":"戊午生朝和居厚弟五绝","dynasty":"宋","author":"刘克庄","text":"懒值悬弧浑不记，老当还笏复奚疑。潞公未得为全福，晚惜斋旄尚涕垂。符辈安能刬且编，可怜辛苦事雕镌。绝弦举世无能听，覆瓿他时未必传。□□□□□□□，□□□□□□□。□□□□□□从，晚福全输于少公。灵龟曳尾防钻壳，老蚌潜光怕剖珠。史笔久无两龚传，画家曾有二疏图。曾结诗絇玉座傍，放狂归去老知章。钝迟一任嘲元白，迂阔皆因駮录黄。"}
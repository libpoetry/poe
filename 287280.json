{"id":"287280","title":"水调歌头·汪仲虎七十徵词","dynasty":"现代","author":"夏孙桐","text":"眼底阅桑海，天与古稀年。高门江左王谢，名动孝廉船。犹忆上书北阙，不减洛阳年少，白面吐谈边。今昔一回首，勋业总云烟。百篇诗，几两屐，自陶然。召平瓜圃无恙，娱老得身闲。多少春明梦影，付与尊前话旧，珍重岁寒缘。尽许词清俟，努力保朱颜。"}
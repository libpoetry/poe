{"id":"730013","title":"江北水灾","dynasty":"清","author":"释敬安","text":"死者随波涛，生者何所栖。相携走泥泞，路滑行步迟。饥来欲乞食，四顾无人炊。儿乳母怀中，母病抱儿啼。仓卒骨肉恩，生死终乖离。不如卖儿去，瘵此须臾饥。男儿三斗谷，女儿五千赀；几日粮又绝，中肠如雷鸣。霜落百草枯，风凋木叶稀。掘草草无根，剥树树无皮。饥齧衣中棉，棉尽寒无衣。冻饿死路隅，无人收其尸。伤心那忍见，人瘦狗独肥。衰哉江北民，何辜罹此灾。"}
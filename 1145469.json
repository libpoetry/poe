{"id":"1145469","title":"相逢狭路间","dynasty":"隋","author":"李德林","text":"天衢号九经，冠盖恒纵横。忽逢怀刺客，相寻欲逐名。我住河阳浦，开门望帝城。金台远犹出，玉观夜恒明。筵羞太官膳，酒酿步兵营。悬床接高十，隔帐授诸生。流水琴前韵，飞尘歌后轻。大子难为弟，中子难为兄。小子轻财利，实见陶朱情。龙轩照人转，骥马嘘天明。入门俱有说，至道胜金ぷ。出门会亲友，天官奏德星。大妇训端木，中妇训刘灵。小妇南山下，击缶和秦筝。群宾莫有戏，灯来告绝缨。"}
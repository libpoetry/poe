{"id":"283581","title":"探春慢·怀曾洪父","dynasty":"现代","author":"姚鹓雏","text":"野蔓粘筇，村垆围炬，巴山应共回首。水槛金尊，秋峦红树，风里龙钟双袖。病长孤高意，漫自讶、沈腰消瘦。只馀肝肺槎丫，肠枯须润清酒。此别苍茫谁省，问草没梁园，巢燕归否。下噀犹存，长镵自把，料理晚菘春韭。赪鲤传书未，听一派、河声东走。莫恨伶俜，梅花寒夜相守。"}
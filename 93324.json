{"id":"93324","title":"试毗陵周寿墨池","dynasty":"宋代","author":"杨万里","text":"旧来鸡距说宣城，近来墨池说毗陵。不知阿谁喜柔懦，毛颖只今泥样软。笔头政要挽千钓，渠自无力随人转。兔尖如针利如锥，方能幼出抉石猊。少看免冠巳秃鬓，老去种种将奚为？就中周寿差可意，锐头将军殊解事。銛锋不用洮州砺，刚肠颇学汲都尉。先生焚香坐明胸，中书奋髯蝟毛张。愿翻墨汁诗战场，先生一挥十万行。梅花微笑看在旁，吾诗虽非云锦章，中有梅花玉雪香。"}
{"id":"460348","title":"尉迟杯　饮酒翻史记作","dynasty":"当代","author":"卢青山","text":"云溪暮。把一册、太史公穷抚。眼前毛薛呀张，千万戟兵奋怒。飓风摧室，更孰认、侯生抱关处？翠醥热，跣足科头，怆然一扣倾缶。谁复束束文章？扯秃笔当刀，我欲长去。槛外苍茫秋不尽，听雕语、松摇海吼。人间有、臊狐狡兔，我讵减、持椎操筑武？曙将明、落尽哀蝉，空枝劈面吹雨。"}
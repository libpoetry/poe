{"id":"540683","title":"懒起","dynasty":"明","author":"赵完璧","text":"懒起，懒起，六十馀龄，閒懒巳癖。布被昏明仅庇身，竹窗风雨无侵耳。农耕不思，商利莫齿。纷华冰炭，权势巳矣。山海悠悠春复秋，风花扰扰从人喜。醒复成眠，觉曾开视。辗转无期，非午辰巳。枕畔安眠蓬岛仙，不知床外有书琴在里。香煖从容一欠伸，笑他横足帝腹何心尔尔。"}
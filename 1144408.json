{"id":"1144408","title":"江阴有桃源图方圆尺许宫室人物如针粟可数相传有仙宿民家刻桶板为之一夕而成明日遁去友人以本遗余戏题二绝","dynasty":"宋末元初","author":"陆文圭","text":"不自柴桑记里来，似传晨肇入天台。世间多少荒唐事，何独神仙有是哉。人说桃源是隐民，神仙幻景即非真。如何谷口渔舟路，不许人间再问津。"}
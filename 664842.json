{"id":"664842","title":"去年二月九日与德充德一二弟洎子栗过此各赋小诗十馀首今日杏花开二弟复至悟省旧作有待得函关公事了年年沉醉杏花天及年年花发年年醉更乞天公六万场之句因次原韵再赋十首 其四","dynasty":"明","author":"康海","text":"五十五年才不忙，清尊同汝有谁妨。行歌正恐花阴短，大椀那论饮兴长。"}
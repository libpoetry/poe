{"id":"466130","title":"醉与肖谈少日事，及明既醒，为赋二章，首章肖，次章己","dynasty":"当代","author":"卢青山","text":"推变随时命也夫，中年曲折事临头。人生自古书镌板，志决从今磨转牛。干蛊父衰兼病疾，于归妇幼待雕锼。少年欲忆犹堪忆，但是情怀不可留。循回旦暮未曾闲，十载荒唐酒隐间。岂有人来空冀北？犹将梦去强图南。安归安归问终古，觅路觅路尽生年。六合苍茫幸馀子，不然孤泣与谁看。"}
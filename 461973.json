{"id":"461973","title":"金缕曲 出海终结篇","dynasty":"当代","author":"添雪斋","text":"谁复分真假？且由他、曾悲曾喜，无非难舍。真处如何成真痛，这刻归于梦话。只留得、馀音一喏。恰似风中灯火色，恍然中、明灭经春夏。花落也，心忘也。离情藏在沧波下。碧潮閒、几番转侧，几番牵挂。传说深寒沉埋地，那点温柔幻化。冷眼看、虚空此夜。有种迷茫飞四野，有雨丝、和泪星星洒。终即始，随缘罢。"}
{"id":"698822","title":"题奚彦礼所藏画四首 凤凰","dynasty":"明","author":"徐庸","text":"双凤??向日鸣，羽毛五色著文明。盛时一出为祥瑞，四海从今永太平。菡萏花开照绿波，香红影里浴鴐鹅。飞鸣来去随情性，不向平原畏网罗。牡丹香吐正春深，何处飞来孔雀禽。倾国倾城颜色好，徘徊似有惜花心。缟衣朱顶立亭亭，千岁形模□□经。啄食定思何处物，玉田芝草正青青。"}
{"id":"447107","title":"满庭芳 余宏根兄诞日夜饮山中，兄插队显周公社","dynasty":"当代","author":"陈仁德","text":"遥夜沉沉，空山隐隐，野原霜气初生。把樽为寿，同是醉中人。多恨樽前无敌，醒难唤，太白骚魂。虫声寂，昏灯一火，击柝报三更。升沉怜尔耳，销磨壮志，残冷杯羹。把心事谁商，蝶梦难成。云外传来雁唳，哀响过，似诉飘零。天明未，长空漠漠，星斗尚纵横。"}
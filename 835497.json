{"id":"835497","title":"霓裳中序第一 丙午二月二日，苦雨凄风，饶有春意","dynasty":"清末民国初","author":"王闿运","text":"凄凄半月雨。做尽春愁无处诉。帘外泼寒处处。只柳眼啼烟，杏腮笼雾。寒鸦报曙。听几声，萧瑟如许。谁知我、酒边诗里，别有咏花句。芳树。艳阳潜度。且引起、玉钩金缕。花朝刚是小雪，尽放春来，莫教天妒。眼前骢马路。怕他日、天涯又去。还分付、暖香眠鸭，好在绣帏护。"}
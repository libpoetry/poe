{"id":"289874","title":"探芳信·同嘿园丈策六游李氏园。绯杏连林，春韶正丽，裴","dynasty":"现代","author":"郭则沄","text":"晓寒重。乍半敛红蕤，莺帘锁梦。认翠灊行处，钿妆斗珠凤。寻香蜂蝶迷前路，深浅春无缝。付閒身、管领东风，锦城初拥。幽赏待谁共。祗花压吟巾，云随游鞚。寂寞园林，啼鸟和清弄。九光杯浅春酲薄，羯鼓休催送。数年华，误了蓬山小宋。"}
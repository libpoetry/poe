{"id":"237783","title":"题鲁山温泉","dynasty":"宋代","author":"晃冲之","text":"平生耳熟闻骊山，梦寐不到临潼关。当年太液金井碧，温泉宛在关山间。忆昔君来必十月，骑玉花骢带风雪。太真独侍沐浴边，鲸甲龙鳞影清绝。五十年升平一迷，却驱万骑出关西。自为前朝同祸水，翻令后代异谦溪。君不见汝海之南鲁山左，亦有此泉名不播。征夫问路说汤头，可怜是亦陈惊坐。"}
{"id":"798964","title":"花犯 和六禾鬓梅作","dynasty":"清","author":"杨玉衔","text":"小横斜、金钗坠凤，双拖破灯晕。宝云盘鬓。忆雪月迷离，故遣郎认。厚帘密护寒犹紧。涵春瓶案稳。更九九、傍奁图展，消寒期取准。撩鸦簪拔卜行人，江南路、莫奈寄枝留恨。梳先懒，飘零怕、玉龙流韵。宫妆卸、嫩黄未褪。移点额、工夫陪倦鬒。兆结子、眉痕归画，思君频领引。"}
{"id":"420077","title":"烛影摇红 将去黄郡，为廨西小园赋此","dynasty":"近现代","author":"邓嘉缜","text":"画里分明，绿阴城郭栖云岫。薜萝鳞叠女墙低，亭子临江口。春水一江似酒。更双燕、掠波纹皱。隔江村落，带郭人家，靓明如绣。半岁句留，个中几日间消受。春风一例到江潭，添种纤纤柳。景色何曾改旧。问领略、曾经谁某。一回爪雪，三宿空桑，也应回首。"}
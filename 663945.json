{"id":"663945","title":"九月朔兵宪董公召饮以腹病不获参侍几席相邀改期已而石汀豸史冒雨先至遂尔命觞且辱肴果之赐感念良晤谈对无缘口呈奉博一笑","dynasty":"明","author":"边贡","text":"病思何如酒思狂，闭门高卧雨浪浪。兵曹恰许移芳宴，骢马先传系绿杨。壶外矢声翻急雨，烛边花影媚重阳。知君似少金华酝，不遣清尊到客堂。"}
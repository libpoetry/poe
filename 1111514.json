{"id":"1111514","title":"挽邵青溪二章","dynasty":"宋","author":"何梦桂","text":"尊酒生刍吊旧游，白髭老泪故山秋。百年勋业黄粱枕，一代文章白玉楼。豪杰彫零天地老，山河牢落古今愁。行人不歃青溪水，付与閒翁对白鸥。贞元一曲泪沾巾，耆旧今能有几存。斗酒只鸡空酹冢，缟衣匹马尚招魂。百年身后事终定，千古眼前谁共论。试问故侯瓜熟未，青门犹自有儿孙。"}
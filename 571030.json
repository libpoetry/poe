{"id":"571030","title":"赠庄锦衣海峰","dynasty":"明","author":"符锡","text":"督府争传破虏名，锦衣户侯风骨清。老鹰之雏信自别，萧洒况复人中英。宝刀卧襡弓挂壁，辞翰空耽颇□?。谈笑忽惊风雨生，等闲意气轻千镒。银台大仆揔知己，蔡家兄弟胶投漆。嗟予倾盖良有因，三日不见心为戚。海角晴峰千仞孤，半生幽兴出方壶。风雷一夕黑蛟断，回首苍茫何处呼，际有遗珠君慎图。"}
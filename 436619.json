{"id":"436619","title":"和述怀","dynasty":"金末元初","author":"李俊民","text":"簪履三千气压齐，寒林那羡一枝栖。坐中有客鵩将赋，门外何人凤欲题。沽酒未尝防恶犬，著鞭宁复待荒鸡。夕阳休凭栏干望，今日长安不在西。拟将齐物物难齐，惟有山林迹可栖。身望凤池惭不到，名登雁塔愧先题。未能忘旧归家鹤，长是思鸣失旦鸡。天为东周道垂丧，肯生夫子在关西。"}
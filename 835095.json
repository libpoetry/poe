{"id":"835095","title":"齐天乐 寿川岛","dynasty":"清末民国初","author":"奭良","text":"名贤那可区方域，东海喜逢吴札。岁月如流，须眉未老，一似金敲玉戛。灵襟豁达。挈骑鹤腰缠，散分手滑。每有良朋，閒情戏向虎牙拔。颇怜尘世磨轧。运广长说法，大声疾喝。四万八千，听者藐藐，只合装聋卖哑。相逢天末。天坠絮飘蓬，酒酣耳热。闻道添筹，飞觚遥击节。"}
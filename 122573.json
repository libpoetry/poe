{"id":"122573","title":"題磨崖碑·浯溪一峰插天齐","dynasty":"宋代","author":"范成大","text":"浯溪一峰插天齐，上有李唐中興碑。肃宗勳鄴愈烜赫，次山文字真崛奇。我昔为州坐兩載，吏鞅束縛马就羈。咫尺名山不可到，抱恨常若有所遺。兹游得遂償素願，況有文字古一夔。周遭巖壑尋勝迹，摩挲石刻立多時。野僧半解知人意，滿巵笑岘酒一杯。"}
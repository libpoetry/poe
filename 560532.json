{"id":"560532","title":"送徐以慱游武昌次陈孟英先生韵","dynasty":"明","author":"徐庸","text":"群山皱绿峰峦起，秋雨才过净如洗。或浓或淡有无间，一幅天然赵千里。飞岚拂酒吴姬觞，红豆蔻传心字香。几回语别别未得，愁入锦纹丝缕长。璧月茫茫云杳杳，醉来仰望吴天小。黄鹤楼头仙不回，青鸾镜里人难老。江湖胜槩□□□，□去烦君重吊古。荻芽初长拟东还，河豚又荐西施乳。"}
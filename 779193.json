{"id":"779193","title":"念奴娇 读孙介夫文钞赋赠","dynasty":"清","author":"陈世祥","text":"文坛飞将，向人间横视，谁堪牙纛。江左孙郎陡顿使，一霎曹刘手缩。壁垒霜严，旌旗电烨，欧柳还臣仆。同人佥曰，斯言受者无恧。年来好手能多，驱无言烟黛，恣摇毫牍。倚市逢年何处辨，此道明珠鱼目。掌握灵蛇，胸藏绣虎，两者君俱足。先生大笑，疗贫都未堪鬻。"}
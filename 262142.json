{"id":"262142","title":"丁香结·妙相波瑩","dynasty":"现代","author":"吕碧城","text":"妙相波瑩，华鬘风袅。一笑拈花弹指。记年时桑梓，传旧影、蘸渌裁缃摩拟。梦中寻断梦，梦飘断，水驿海澨。无端还见，墨晕化入盈盈澜翠。凝思。又劫历诸天，黯怯清游迤逦。尘障消残，春花惜遍，此情难寄。遥瀚低掠倦羽，自返莲台底。有菡心灵净，依样污泥不滓。"}
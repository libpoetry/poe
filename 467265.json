{"id":"467265","title":"慨人生二首","dynasty":"当代","author":"陈振家","text":"方与邻童共戏尘，不期转眼老苍身。春风仍唤丘山绿，岁月但催毛发新。堂上椿萱皆作古，眼前儿子尽成人。先贤常谓生如梦，恐怕尤难梦得真。作人无奈事偏多，尘世遭逢百味讹。乳臭未乾情懵懂，智牙初长命蹉跎。机缘尽似天分派，穷达难由我切磋。五十纵然知卌九，英雄末路欲如何？"}
{"id":"657061","title":"唐曲江公张九龄志徐孺子碣陈献章公甫题宪副夏寅正夫邀伦同和宪使陈炜文曜刻石东湖亭上聘君子季登及陈蕃礼宜侑享故及 其一","dynasty":"明","author":"罗伦","text":"古往来今成代谢，青山流水费兴亡。流连木榻堪何事，惨淡炎精遂不光。文献铭章秋月白，杜陵烟艇落花香。林居细问玄冥子，人道天心合有常。"}
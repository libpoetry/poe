{"id":"811263","title":"叠前韵答颖芝","dynasty":"清","author":"丘逢甲","text":"天涯为客负芳晨，五岭南来几度春。适越岂容章甫士，登台空吊老夫臣。梦回黄屋无真帝，泪洒朱崖有弃民。君是故游吾故国，东风愁说海扬尘。廿载沈冥鸡失晨，九州求友鸟鸣春。过江人物谁伧父，度岭文章几逐臣。缟颎纻逢吴季子，琴樽休负葛天民。韶光未老须行乐，明日飞花化陌尘。"}
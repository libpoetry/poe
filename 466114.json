{"id":"466114","title":"春暮作四首","dynasty":"当代","author":"卢青山","text":"略读古书惊意远，细揉倦眼已更深。蛙声与雨争清脆，耳廓和心语判评。一岁重来春里坐，平生不厌梦中行。华胥国里莲光洁，稍脱春衫便往亲。导夏蝉声追春至，微欢渐可寄小盅。山沉夜枕鬓花坠，月及笄年玉颊丰。醉里清孤娱薄影，梦中杂遝拥多朋。不识关山万里险，精魂渺渺度遥空。清明初尽黄梅继，偶露阳光若笑佳。箨粉随风香一季，茅菇得雨炙千家。屡催凉簟蝉声殷，渐夺清衾月态佳。早识流连易消气，掣鲸此手忽宜瓜。稚儿病父共扶将，至味人间在故乡。肉末清烹茅草菌，椿尖略点鲫鱼汤。消磨二月仍三月，钓尽山光与水光。廿载真如呼吸耳，孤坟柏老子须长。"}
{"id":"832420","title":"秋宵吟 秋气益深，水乡沉寂，读六禾词，感音重寄，叠前韵","dynasty":"清末民国初","author":"陈洵","text":"野塘幽，睡蝶静。剩苦莲心知冷。秋来久、听树底清商，缓消吟永。火微明，似去艇。路入茅亭花酩。惊华鬓、倚茜雪芦梢，素丝鸥顶。望伫停云，酽夜语、分潮为省。背风渔唱，送日樵歌，侣欠素蛮靓。看月华灯屏。泪滴慵寻，虚籁漫领。怕朱楼、梦也伤心，豪竹哀竹唤未醒。"}
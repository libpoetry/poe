{"id":"743003","title":"孙香岩先生以自乘良马惠赠走笔赋谢","dynasty":"清","author":"关槐","text":"天生神骏宛马雄，一扫凡马千群空。?云蹑电惊飞虹，骞腾倏忽追无踪。吾师纵控组舞工，朝秣夕饮东华东。咫尺上与天阊通，年年侍从披云鬃。虎胸彗尾骨格丰，志决千里将毋同。解骖脱赠谊独隆，得得满马皆春风。紫薇郎官退自公，鞭丝帽影花濛濛。"}
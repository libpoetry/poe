{"id":"467644","title":"与军持胡僧二兄登虞山谒言子墓","dynasty":"当代","author":"钱之江","text":"半壁东南汗漫游，客中青眼此句留。栖栖行止成桑宿，了了湖山入晚秋。木杪风回檐马动，江天月涌烛龙浮。可堪吾道陵夷日，夜海苍茫对子游。一生奇气付澄江，蘋水偏逢国士双。渔火恍来牛渚客，樵踪空忆鹿门庞。河山尽墨诚何世，邹鲁馀青在此邦。可惜不令风雨夜，孤标同对最高幢。"}
{"id":"468087","title":"鹧鸪天     无题","dynasty":"当代","author":"蔡淑萍","text":"一夜西风处处痕，薄衾不暖梦难温。忍听木叶敲房瓦，还对孤灯诵旧文。思往事，忆伊人，愁非强说自销魂。嫦娥应解怜秋老，月色如霜暗到门。何事年来苦忆君？难忘襟上旧啼痕。栖乌惊月飞还落，霜叶因风聚复分。真似幻，幻疑真，金笼歌好怕重闻。何时山鸟清音啭？何处山花岁岁春？"}
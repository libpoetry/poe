{"id":"454995","title":"念奴娇 寄周裕锴","dynasty":"当代","author":"张海鸥","text":"百年如寄，叹浮生、醉眼几多人物。道义风怀，常漫对，寂寂书斋四壁。荣辱穷通，俗生恩怨，不过风吹雪。鸥盟清忆，笑谈雄鬼人杰。辜负年少光阴，天真虚掷，飞羽何时发。梦里依稀犹记取，渔火江天明灭。堪恨中年，长歌短引，白了额边发。多情谁解，霜天依旧残月。"}
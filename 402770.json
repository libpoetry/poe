{"id":"402770","title":"国香慢 曩寒岁戊午梅畹华君奏技沪滨，蕙风师屡有所作，今复重来，赋此为喤引","dynasty":"近现代末当代初","author":"赵尊岳","text":"倦倚书帏。任南枝绕遍，总负春归。华年暗惊弦柱，何况天涯，瘦损东风词笔，问谁似何逊年时。鸾云伫消息，一霎尊前，对影凝姿。海珠明有定，费星沉雨过，多少相思。似闻幺凤，说与珍重芳期。一曲紫云回也，办髯公百幅乌丝。■■■■■，倘许师雄，同醉琼卮。"}
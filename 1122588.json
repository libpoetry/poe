{"id":"1122588","title":"句","dynasty":"宋","author":"洪朋","text":"好在龙沙黄，俄入鸾江碧。盱母江头唤渡人，遥指麻源第三谷。茧收松上雪，麦刈陇头云。蒲根水满雁初下，梅径香寒蝶不知。花明柳暗一溪水，日薄云浓三月天。海棠照日倚垂杨，万缕千丝影零乱。蕊珠宫殿拥神仙。赠我麝煤如黑玉，为君龙尾濯清秋。棹歌缥缈城西路，烟树参差埭北村。"}
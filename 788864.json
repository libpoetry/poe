{"id":"788864","title":"贺新凉","dynasty":"清","author":"李恰","text":"云外河梁影。订幽欢、迢迢此夜，玉拼渡稳。霞佩霓裳香雾湿，水面无波风定。看十二、阑干低亚。说到年时离绪恶，悔无钱、帝遣东西迥。漏迟唱，梦休警。天街寂寞笙歌冷。早隔断、西飞青鸟，碧城芳讯。昨岁相如秋病苦，劳汝绿华亲问。空剩得、劫灰成寸。未必桥边犹忆我，只漫漫、怨海难填恨。星隐约，月重晕。"}
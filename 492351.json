{"id":"492351","title":"奉寄周思忠其先丞相益国公于余六世从祖常德府君为同年进士凡志铭哀挽及倡和诗文槩见于周氏所藏遗书当时尝录以归遭乱逸去因再请于思忠必有以相慰答也思忠有弟思廉极相友爱余往来城中尝寓其书舍云","dynasty":"明","author":"刘崧","text":"益国勋名盖世贤，昔人寂寂记同年。死生阔绝宁多托，文字牵连幸可传。珠浦荒丘馀草莽，武陵流水隔神仙。乱来旧录惭飘落，烦与题封寄数篇。"}
{"id":"467657","title":"寒日有思五首","dynasty":"当代","author":"崔荣江","text":"孑然身立望迢遥，一段寒肠借酒浇。恨是西风多寡意，于今不肯减霜毛。浮生客路苦淹留，孤独之心与月谋。一片浮云遮又是，枉深寒里上寒楼。霜夜犹生落寞心，蔽帘愁弄指尖琴。无人肯识弦中味，奈向秋风句里吟。百无聊赖许愁生，高烛烧残到五更。往事都教凝蜡泪，忍随梆柝滴平明。霓虹灯晚照中宵，萍梗行藏是北漂。囊涩不堪赊酒绿，正愁白袷抵寒潮。"}
{"id":"264432","title":"洞庭春色·秋露","dynasty":"现代","author":"王易","text":"晚榭凉归，暮天云净，素娥泪多。更莲房红坠，冷凝藻镜，桐荫绿润，翠踏蛮靴。最是五更风共剧，便不耐衫寒薄薄罗。金茎液，教太真饮罢，晕脸微酡。铜仙汉家何在，料如今、雨蚀苔磨。止陌头衰柳，残禅共咽，原问蔓草，有美轻过。待到为霜人不见，也负了蒹葭秋水歌。魂归夜，想佩环月下，定湿淩波。"}
{"id":"1045243","title":"有客不为赋","dynasty":"宋","author":"徐积","text":"有客不为赋，而乃求荣阶。是犹适吴楚，却背东西来。孟郊从进士，闻者徒相咍。退之发已秃，知己其谁哉。余独谓不然，此事何足哀。但恐子之道，未足为奇侅。子歌坚诚好，不为利所回。得则为颜氏，失则为隤懒。为子歌一阕，为子酌一杯。余歌为尔宜何歌，余闻日月如飞梭。但忧其道不到古，穷通之事余如何。"}
{"id":"1235749","title":"先子讲道濂溪书院今四十馀年","dynasty":"元","author":"吴当","text":"关雎麟趾久无声，谁共周官识治平。独抱遗经身己老，空山落月梦魂惊。江头风月夜萧萧，旅馆寒灯共寂寥。三月病来忘肉味，九天清夜听箫韶。春雨黄精似玉?，东风漠漠紫山薇。饥来白石还堪煮，自叹时人服食稀。柳外郊墟旧战场，寒芜秋燐暮云黄。渐看三月莺花里，陌上新苗陇上桑。"}
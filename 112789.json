{"id":"112789","title":"齐天乐·玉钗分向金华後","dynasty":"宋代","author":"刘澜","text":"玉钗分向金华后，回头路迷仙苑。落翠惊风，流红逐水，谁信人问重见。花深半面。尚歌得新词，柳家三变。绿叶阴阴，可怜不似那时看。刘郎今度更老，雅怀都不到，旧带题扇。花信风高，苕溪月冷，明日云帆天远。尘缘较短。怪一梦轻回，酒阑歌散。别鹤惊心，感时花泪溅。"}
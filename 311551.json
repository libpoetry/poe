{"id":"311551","title":"沁园春·遥听辽东","dynasty":"现代","author":"刘凤梧","text":"遥听辽东，忽鸣锋镝，声惊梦残。怅琵琶音辍，泣抛红豆；胭脂山失，休饰朱颜。胡骑自来，长城谁坏，冠盖纷驰戎马间。伤心事，是年年金鼓，处处烽烟。背城一战非难，算来必中朝甘晏安。愤长蛇荐食，风寒易水；黄龙直捣，箭定天山。兵贵出奇，敌骄可破，更掣横磨双剑看。匈奴灭，岂从戎仗策，不是儒冠？"}
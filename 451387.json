{"id":"451387","title":"摸鱼儿 思台湾八弟鼎寰","dynasty":"当代","author":"曹菁","text":"望春风，重霄飞度，新装西陆东浦。江皋虽剩寒阴绕，燕子已归无数。倚杖驻。只觉得、三分水暖鸭先扑。依然故土。有资水烟波，桃仑秋月，屈子停桡处。洞庭畔，记取鱼舟夕渡。芦棚不掩霜露。从戎当日寻生计，负了少年英武。待退伍。九月九，劝君莫把茱萸误。西林老圃。总是倚柴门，长怀骨肉，谁解思亲苦。"}
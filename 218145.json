{"id":"218145","title":"震雷薄·震雷蒲矣","dynasty":"宋代","author":"崔敦礼","text":"震雷蒲矣，胡蝇之营。弥江负淮，隩天险矣。宁曰我尽臣度，肃恭威灵。宇宙混同，一方阻。皇明建灵旗，下巨般。震威而怀，靡事戕戮。王师如翰，至则速。风漰雷磕，奄其覆。哀哀逆俦，维喙乞长降。樏车青盖，朝帝乡。妖氛杀翳，旋披攮。膏痿腥{月奥}，德泽滂。凯旋金声，奏洋洋。煇燿万国，俱向方。"}
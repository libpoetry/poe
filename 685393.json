{"id":"685393","title":"赋西山爽气亭","dynasty":"明","author":"贝琼","text":"屋外云山走海涛，商歌扣角气犹豪。把琴有各寻陶令，住笏何人记马曹。生厌市声奁地僻，老增诗兴敌秋高。九峰三泖何如此，金谷池台半野蒿。朝朝揽翠一凭阑，田里从教懒不冠。梦破喜闻秋雨霁，神清疑对雪峰寒。霓裳琴曲传三叠，石鼎车声出九盘。南北驱驰亦何事，西风尘土没征鞍。"}
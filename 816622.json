{"id":"816622","title":"赠梅伯言","dynasty":"清","author":"曾国藩","text":"隘巷萧萧劣过车，蓬门寂寂似逃虚。为枸不愿庚桑楚，争席谁名扬子居。喜泼绿成新引竹，仍磨丹覆旧仇书。长安挂眼无冠盖，独有文章未肯疏。单绪真传自皖桐，不孤当代一文雄。读书养性原家教，绩学参微况祖风。众妙观如蜂庤蜜，独高格似鹤骞空。上池我亦源头识，可奈频过风日中。"}
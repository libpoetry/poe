{"id":"466389","title":"临江仙二首","dynasty":"当代","author":"卢青山","text":"吹断残箫天欲暮，夕阳收下馀寒。无声立尽小塘湾。微风千皱水，天外一低猿。冷落颓枝都睡尽，孤萤枉自流连。此中幽恨与谁言？思量今夜月，我亦在人间。睡起扶头如醉，由他野草缠衫。黄昏孤鸟下苍烟。倘非寻旧梦，谁到夕阳边。何处幽箫侵暮？听时已自凄然。人间冷月最堪怜，夜深人去后，风搅一池寒。"}
{"id":"834888","title":"长亭怨慢 江上检旧缄付炬，赋此","dynasty":"清末民国初","author":"何振岱","text":"叹十载、吴山越水，重叠银笺，许多心事。望雁高楼，累人残烛拥愁髻。千缄故箧，念片楮、无轻弃。留着更谁看，任化作、秋声天际。旧意。纵炉灰销尽，总有难消心字。青禽未渺，漫遥拟、寥空堪寄。恐飘风、鹤背仙衣，■■■、还沾离泪。误灵鹊虚檐，犹托来音相慰。"}
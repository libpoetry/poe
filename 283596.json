{"id":"283596","title":"金缕曲·剑气箫心死","dynasty":"现代","author":"姚鹓雏","text":"剑气箫心死。问吹皱、一池春水，干卿何事。销尽黄金磨尽慧，百折千回难止。好相结、邯郸侠子。宝剑芙蓉人似玉，算两般、难称平生意。此中事，难言矣。海红帘外秋如此。有无聊、斜风斜雨，滞人天气。江上人归峰自绿，莫问紫云憔悴。拚搏幸、此生长已。&mdash;梦青楼何用觉，尽樊川、潦倒风尘底。已尝遍，相思味。"}
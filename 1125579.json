{"id":"1125579","title":"和孙吉父登第二首","dynasty":"宋","author":"袁燮","text":"几载英名表一乡，今年仙籍始浮香。恩隆云汉颁宸翰，燕赐韶钧出教坊。父子同登尤炜煜，诗骚为贶转铿锵。愿言努力酬天造，勉使吾君冠百王。生平心事渺无涯，老去情悰岂复嘉。便合扁舟归故隐，却寻小圃种幽花。痴儿侥倖居前列，朴学流传本故家。第一不宜贪显宦，更烦师友护兰芽。"}
{"id":"221272","title":"饯湖南赵提举","dynasty":"宋代","author":"刘黻","text":"丹肖伟人维南城，胸中有老东真甲兵。挈来庾江镇鱼垒，坐令□□□无惊。峒獠习斗不识机，亦出出草为常程。痛勦根株讋群斗，方知弄梃不知耕。吾皇诏趣度湘水，溪蛮辟易枭休声。玉节清风肃九郡，清风肃处春风生。邦民借寇欲断桥，原公为我诛鲵鲸。邦民爱公欲植棠，愿公为我销欃枪。爱旗猎猎罗道左，竹马截镫儿童争。我为峒寇特区区，更有西江狡谋成。蜀危累卵淮破甑，声东击西谁拄撑。二矛重弓列御屏，衡山云起潇湘清。指日南城障东南，托天半壁一柱擎，愿摩滞石歌中兴。"}
{"id":"432024","title":"怀文夫八首选三 其二","dynasty":"近现代","author":"宋词","text":"风雨无端初次经，累人文字古今同。幽幽禁室共三月，草草离筵各向东。尚许携家居闹市，还能载酒太湖中。相思雪夜推衾起，舟泊寒山晓寺钟。深巷灯昏两黯然，不教双泪落君前。文章招祸焚新稿，花色迷人断旧弦。寂寞吴门春夜雨，凄凉淮海九秋天。麻鞋竹笠归农后，一觉红尘已十年。"}
{"id":"247114","title":"甲辰除夕前大雪","dynasty":"现代","author":"田翠竹","text":"北风削面面迸裂，冻云压天青似铁。漫空浩荡冷飞雪，千村万落人烟绝。花树纷纷斗高洁，江山漫补此残缺。贼中我叹生计拙，负米百里腰欲折。失足陷泥泥成穴，芒鞋截肤趾濡血。四肢就僵肝胆热，衣襟尽湿琼瑶缀。归来暝色淡可撷，忍饥小女泣呜咽。山雪夜炊心事切，一灯悬壁半明灭。"}
{"id":"1114035","title":"南迁道郁林郡守王君示古律诗一篇北归辄成两篇以答其意","dynasty":"宋","author":"李纲","text":"山围古郡碧周遭，陆绩衣冠雅自褒。海上来归怀麈尾，鬓间空叹长霜毛。易书顾我耽成癖，诗笔怜君老更豪。此去龙城幸非远，不须巨石压云涛。垂老相逢海峤间，盈编珠玉破愁颜。清名岂籍郁林石，雅志常存仙奕山。丘壑采薇嗟我病，弦歌为政羡君閒。中原杳杳旌旗暗，回首春风涕一潸。"}
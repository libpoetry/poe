{"id":"1245844","title":"结交行","dynasty":"元末明初","author":"刘基","text":"朋友以义合，久要贵不忘。结交或匪人，驺虞化为狼。君不见市井人，杯酒忽相得，倾肝泻胆无所惜。一朝需求不称意，口里驱蛩心上蚝。更闻背语触疑心，墙角车轮亦生趐。君不见耳与馀，又不见田与窦，当其得意时，刎颈以相就。宁知嫌隙反掌成，坐令衽席生戎兵。古人重结交，晏子真其人。伾文执谊，羊豕之合，死生弃置安足陈。"}
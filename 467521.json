{"id":"467521","title":"过长安街二首寄乖崖","dynasty":"当代","author":"胡云飞","text":"我生未及与当年，故道经行梦忽牵。风送劫灰深壁遁，血萌春草旧痕湮。阳城谁解无多路，华彩犹张不夜天。郁郁唯同痴汉语，江山一指共潸然。飞光抛却故衔冤，车莅都门更往前。填海有砂叹弱鸟，栖林无处听寒蝉。等閒春梦移秋梦，究竟大年忘小年。晦雨重来今一纪，当时人物半超然。"}
{"id":"1124740","title":"句","dynasty":"宋","author":"徐玑","text":"要是此花清绝处，端如醉面读离骚。青蛟煖昼拿云上，白雪深春压架香。照眼妆新就，扶头酒半醒。妖姿随变化，薄命易飘零。娇困扶头怜半醒，淡浓宜面斗新妆。并肩罂粟多含怨，具体牡丹惟欠香。矾弟堕小白，梅兄怜老苍。仲氏似白眉，表表金玉相。鲜鲜金凤花，得时亦自媚。物生无贵贱，罕见乃为贵。"}
{"id":"601028","title":"别司封侄伯华","dynasty":"明","author":"黎民怀","text":"朝发郁水湄，苕荛陟汉京。芳树垂清阴，彤云递轻盈。嗟哉铨曹贵，先后被宠荣。宁忘素丝守，而抱白玉贞。忆昔乘骢者，揽辔扬浊清。彼美献镜贤，风度悬丹青。名寄圣贤籍，怀深岁月征。灼灼东日华，光旭含紫清。骅骝意何自，徘徊相顾鸣。策名际清朝，庆誉由兹升。安能盼昭回，炯炯怀合并。"}
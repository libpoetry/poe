{"id":"278353","title":"石湖仙·蝴蝶会。点苍山蝴蝶泉有大木，花开如蝶","dynasty":"现代","author":"沈轶刘","text":"夗鸯洲嵌。倚芳洱、金梭文几三点。风信蝶泉期，绕苍山、琉璃展簟。华云如毯。有万串玉腰奴飐。霞罨。趁媚阳、好弄春脸。观音乍过胜览。斗蛮花、民家素艳。凤子多情，也逐佳人争谄。一缕香魂，一株红酽。南华谁忏。连尾颔。长空绀雨交闪。"}
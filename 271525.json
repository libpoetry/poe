{"id":"271525","title":"贺新凉·徐高祉教授执教五十周年","dynasty":"现代","author":"吕小薇","text":"岁改星霜近。感人间、春尊木铎，阳生芳径。今日鳣堂为君寿，翠箭亭亭堪赠。许白石、清泉照影。不见灵均骚韵外，共梅兄樊弟高题品。宛沂浴，舞雩咏。阳和薰沐凝寒褪。五十年、沧桑阅历，嘤鸣斯应。无限天涯芳草绿，都付言传身引。况馀事、词坛游刃。我有孙枝期挺秀，倘薪传、史鉴红专进。桃李颂，弦歌永。"}
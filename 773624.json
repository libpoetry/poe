{"id":"773624","title":"贺陈握卿长子嗣弟新婚","dynasty":"清","author":"张凤祥","text":"陈君则友本天真，早把元方续季伦。二十年来勤教养，而今恰好结朱陈。二郎潇洒佩琼琚，百两婚成三月馀。孔雀屏前筵玳瑁，黄金帐里贮明珠。画堂萧鼓赓和气，龙烛辉双照德舆。萧史有郎玉为妇，不作家翁快亦如。君试听，庆佳妇，卜螽斯，一声声恭喜，多是为君功成承继耀门楣。"}
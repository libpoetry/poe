{"id":"466896","title":"新编系列剧《天龙八部》 第十二卷八首","dynasty":"当代","author":"杨启宇","text":"纽约街头饿肚皮，月轮圆瘪辨华夷。忽然归作江乡客，气宇轩昂说引资。青史当年有秽闻，臭名昭著话曹锟。怜他异代逢知己，聊贿千金选县丞。腰缠万贯作飞仙，飞到隔洋美利坚。传语徒孙莫惆怅，为师去炼九还丹。遥从斗米溯宗风，异代灵犀一点通。毕竞佳儿能跨灶，生祠亲筑气如虹。画符烧鼎两无凭，滥臜牛皮证道行。赖有钜公饶慧眼，竟将马脚认麒麟。烂额焦头未见功，灰飞烟灭仗神通。宋皇曾用林灵素，纸马茅兵退犬戎。一梦红楼万古新，分明天壤隔金瓶。颠狂舞罢庄生蝶，转觉金瓶尚可人。窄窄衣衫短短裙，欢场文苑两知名。相逢怒目兼拳唾，扭作披头散发人。"}
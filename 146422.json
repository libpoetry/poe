{"id":"146422","title":"上塚吟·余昔从君时","dynasty":"宋代","author":"文天祥","text":"余昔从君时，上堂拜姑嫜。相携上祖塚，岁时持酒浆。姑嫜相继没，马鬣不在乡。共君瓯盂饭，清涕流襦裳。君贫初赴官，有家不得将。妾无应书儿，松梵槚自成行。君别不复归，岁月何茫茫。长安拥朱绶，执雁事侯王。岂无一纸书，道路阻且长。年年酹寒食，妾心良自伤。君家旧巾栉，至今袭且藏。谅君霜露心，白首遥相望。"}
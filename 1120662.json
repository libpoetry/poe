{"id":"1120662","title":"次韵元素登城暮归二首","dynasty":"宋","author":"周紫芝","text":"天遣刘郎又白头，少年文学似求由。朱门华毂聊安命，藜杖芒鞋可散忧。大隐未成聊小隐，浊流谁得寘清流。赋成准拟吾先读，王粲秋来正倚楼。晚来飞鞚上城头，欲蹑华镳苦末由。醉里有乡须着屐，人间无地可埋忧。功名于我真聊尔，人物似君无此流。想对青天回白鸟，半钩斜月挂江楼。"}
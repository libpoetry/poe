{"id":"467338","title":"浣溪沙八首","dynasty":"当代","author":"周燕婷","text":"后约无凭费度猜，依然小径旧亭台。阑干忍顾下楼来。未必春心轻负我，却来风雨漫侵怀。梦魂怎得到天涯？梦作真时未信真，无端絮影总如云。碧波何处认萍根？只道相逢原有故，未应零落也无因。小帘疏雨滴黄昏。何处飞花不恋枝？乾坤几转不同时。汩罗江水丽如诗。未向清流抛角黍，欲排谣诼护蛾眉。无边芳草总萋萋。两岸青青柳吐绵，流花流水送流年。重逢倘许胜从前。风讯催人何太急，雨丝如我竟无言。千金一字是平安。芳草凭谁证果因？心香爇烬几成尘，蓬莱莫问旧时根。情到深时偏觉浅，灰如寒处可能温？岂将微怨忘深恩。旧怨新愁思莫思，兰因絮果总成悲。绿杨深处雨丝丝。昨夜星辰今夜梦，明年花约去年期。别春心事有谁知？昨夜凋零叶一池，危阑独倚费禁持。当初不合种相思。蝴蝶休来追旧梦，凤凰原在最高枝。沉沉闷闷上灯时。已是秋深冷意成，无多残月照闲庭。余灰几劫剩零星。何必蝶蜂相妒惑，不时风雨做阴晴。心随天气易成冰。"}
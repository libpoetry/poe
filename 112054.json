{"id":"112054","title":"越王·睇禹陵兮岿然","dynasty":"宋代","author":"诸葛兴","text":"睇禹陵兮岿然，邃珍馆兮蟺蜎。敞别室兮遗象，崇英霸兮千年。谂越民兮非黩祀，推世家兮自迁史。肇无余兮开国，传后裔兮奋起。痛夫椒兮深衄，崭人兮劳佚。采蕺兮食何味，尝胆兮志密笃。封以内兮兮睨东海，矩天门兮模地户。惜规图兮不弘，几弓藏兮犬烹。蹇七术兮遗恨，怅五湖兮遐征。尚蝉嫣兮复续，终与享於鼻祖之庭。"}
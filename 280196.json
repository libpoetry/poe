{"id":"280196","title":"《八犬传》","dynasty":"现代","author":"周作人","text":"中原有市镇，不幸遇兵燹。屋破人尽去，唯存狼与犬。狼从山中来，犬是村中产。相会废墟中，废墟归总管。狼本无所为，志在得片脔。手法有祖传，不知恩与怨。犬虽出狼族，忠义性不变。每见生客过，虑为主人患。跳踉相追逐，垂舌杂呼喘。旅人狼狈去，一口或难免。不知旧主人，洋场正避难。安卧高楼中，身心甚康健。侍卫固徒劳，勇猛可示劝。待得太平时，为作《八犬传。"}
{"id":"1172563","title":"句","dynasty":"唐","author":"杜光庭","text":"铜壶滴滴禁漏起，三十六宫争捲帘。斜阳古岸归鸦晚，红蓼低沙宿雁愁。霜彫曲径寒芜白，雁下遥村落照黄。恩威欲寄黄丞相，仁信先闻郭细侯。兵气此时来世上，文星今日到人间。降因天下思姚宋，出为儒门继孔颜。丹灶河车休矻矻，蚌胎龟息且绵绵。驭景必能趋日域，骑箕终拟蹑星躔。返朴还淳皆至理，遗形忘性尽真铨。"}
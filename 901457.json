{"id":"901457","title":"和孙莘老题召伯斗野亭","dynasty":"宋","author":"张舜民","text":"我登甘棠埭，所向殊未平。舟行污池中，顿失江湖青。蛙声乱僧呗，鸱吻赫市甍。意同伯喈死，苟与卫士倾。开池种白莲，垒石拟三生。犹淹南斗墟，终远北斗城。设我紫藕供，报之白茅烹。三年猿鹤友，万里秦梵行。秋风陇首至，落日淮南明。寄言怀土士，慎勿慕官荣。"}
{"id":"698374","title":"㳟遇圣寿雪中朝贺","dynasty":"明","author":"凌义渠","text":"禁钥沉沉听未终，惊翻初日夜光融。输成玉粒三千斛，制出琼绡十二宫。十月轻寒早赐貂，同云覆遍喜先饶。几回飞舞迎仙仗，渐近阶墀一半消。凭将光相问瞿昙，缕缕添长日近南。解道六花能比寿，峨眉深处万年龛。伫看朝晛即曈昽，万国传觞此日同。寸草春晖无限意，圣心偏在冱阴中。"}
{"id":"296280","title":"玲珑四犯·难得新凉","dynasty":"现代","author":"章钰","text":"难得新凉，怎伴影明灯，偏照无睡。屋漏床床，搔首又防天坠。萤火也不窥帘，尽点滴、教人心碎。是万方、并做愁泪，休信甲兵今洗。打蓬疑把孤舟系。镇无聊、冷清清地。西窗有话邀谁话，辜却茶瓜味。拌得坐到晓钟，幸隔断、欃枪天际。怕净香浮动，憔悴煞，花君子。"}
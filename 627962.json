{"id":"627962","title":"作客惠阳寄居穷巷中有小室方不盈丈仅足读书临帖无隙地可以栽花种竹独辟西牖稍能坐观西湖之胜旅中少暇赋诗自娱二日以来遂成四章 其一","dynasty":"明","author":"何绛","text":"席门挂深巷，草屋亦参差。虽非菀葭墙，风雨仅蔽之。酬世本无具，岂容妄自欺。寄食量非美，庶可免寒饥。寸心苟不安，富贵亦胡为。"}
{"id":"466187","title":"微吟兄归自美利坚，共聚游者数日。既已别去，乃醉为书此。想予作诗之时，正小女屏上骋辩之刻也，亦微吟兄鸡皮下泪之际也。更饮一盅，聊以为贺三首","dynasty":"当代","author":"卢青山","text":"蓬瀛蜃景起犹隳，故国山川幸未非。此醉聊同苍耳堕，他年应作白头归。但期儿女长如丘，此身矮若老黄牛。屏上莺歌声有止，屏下苍髯泪未休。斧壁为巢记昔年，中通小穴酒堪传。巢上苍茫横宇宙，巢前明月守归船。"}
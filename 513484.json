{"id":"513484","title":"浙江参议卢君雍葬其父爱竹君于枥山庐于墓左产芝十二茎其婿编脩倪君岳求予诗","dynasty":"明","author":"程敏政","text":"老人开轩旧爱竹，令子庐墓新生芝。岁寒节操凛未已，三春和气钟于斯。土屋深深枥山底，十二天然朵云蕊。孤绝难同众草芳，色映薇花照江水。回望谢庭花满烟，儿孙玉立如芝妍。古人孝感非浪语，至性由来天所怜。"}
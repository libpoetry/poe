{"id":"290202","title":"旅泊河曲孙","dynasty":"现代","author":"郭风惠","text":"山水有殊趣，登临多古欢。秦城来万里，汉瓦證双滩。俗俭饥寒少，民驯礼教宽。繁华无可梦，我欲厌长安。一水难淘恨，重关空锁寒。斜阳烘远树，宿雪抹平蛮。我有登临感，兼之岁月阑。极天鸿雁少，凄绝寄书难。千载林胡郡，形偏景不顽。打城星宿水，窥境苛岚山。声纵闻难犬，俗犹轻往还。丸泥遗世外，税驾霁愁颜。"}
{"id":"209725","title":"赠子发·金铜仙人辞汉歌","dynasty":"宋代","author":"吴则礼","text":"金铜仙人辞汉歌，近时作者嗟谁何。王侯之种合瑰诡，君复鼻高胸块磊。著身丘壑谢幼舆，此事端怜卿辈无。口谭名理脚穿屐，手捉毛锥家四壁。平生三尺古锦囊，掉头不爱尚书郎。饱知得句要得眼，肯道挽弓须挽强。老夫天与覉臣骨，大笑痴心妄想儿曾咄咄。折应酬旧喜存乌皮，渴釜初欣识黔突。未办浇渠酒一樽，藜羹且可细论文。政思横说与竖说，莫废本来微妙舌。"}
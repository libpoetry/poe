{"id":"798213","title":"歌头 言志和竹翁","dynasty":"清","author":"俞樾","text":"叹韶光、少时虚掷。兰陵五载，难忘春酒碧。又新安、挂帆席。桃潭上、赖有汪伦，相依晨夕。染缁尘、长安芳陌。游戏到蓬莱，浑如客。巾散懒，贾生谪。归去也、故里无松菊，又兵革。馆娃宫，辟疆园，寻旧迹。乱后重来，沧桑都改易。小筑一廛新，携松柄，徜徉曲园中，弄泉石。中年后，两平议，有成书，博得颠毛欲白。愿人间，永永销除烽燧，长如乾嘉，太平时，歌击壤，岁逾百。"}
{"id":"90951","title":"读渊明诗·少年喜读书","dynasty":"宋代","author":"杨万里","text":"少年喜读书，晚悔昔草草。迨今得书味，又恨身巳老。渊明非生面，稚刿识巳早。极知人更贤，未契诗独好。尘中谈久睽，暇处目偶到。故交了无改，乃似未见宝。貌同觉神异，旧翫出新妙。琱空那有痕，灭迹不须扫。腹胂八珍初，天巧万象表。向来心独苦，肤见欲幽讨。寄谢颖滨翁，何谓淡且槁。"}
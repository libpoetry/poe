{"id":"278339","title":"清风八咏楼·与禹钟话旧","dynasty":"现代","author":"沈轶刘","text":"短鬓几茎青，又瘦绝相看，穷年腰领。安顿河山更，忍楚囚对泣，全输风景。宿酲休省。漫检点春衫尘影。待重定、高下千秋，擅场故事能证。稊杨枯后谁孕，早湔髓刳肠，费他金鼎。尽扫香桃瘿，渐时花鏖雨，素枝当岭。生机徐迸，昼初长、微泻仙茗。一呼应、唯物居中，陡出翠鬟霜靓。"}
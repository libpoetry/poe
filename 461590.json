{"id":"461590","title":"高阳台  重回秦淮访李香君故居","dynasty":"当代","author":"李映斌","text":"雨后重楼，秋边古渡，青衫画舫平潮。流水垂杨，多情还似前朝。芳魂欲问归何处，纵追寻，此恨难消。剩低吟，纨扇桃花，夜曲红绡。凭栏漫触兴亡事，怅千秋难再，一梦堪遥。故土犹存，莺弦遗韵谁调。流年涤尽书生气，看西风，吹彻江皋。更由他，槛外香车，踏遍红桥。"}
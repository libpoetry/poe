{"id":"245705","title":"如此江山·凯歌声里陵前路","dynasty":"现代","author":"尹文敬","text":"凯歌声里陵前路。衣冠济济如许。缓带将军，列侯开府，左右两行鹓鹭。猗欤盛举。只满地疮痍，流民孤露。陵里中山，不知他是喜是怒。金汤漫说雄固。纵长江天堑，投鞭可渡。萁豆相煎，阋墙未已，难料谁赢谁负。君休酣舞。君不见兰成，当年哀赋。如此江山，要有人撑住。"}
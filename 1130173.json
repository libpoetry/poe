{"id":"1130173","title":"余居百丈天觉方注楞严以书见邀作此寄之二首","dynasty":"宋","author":"释德洪","text":"风定晴云欲堕崩，林梢楼阁旋添增。一生高世清闲侣，千尺当门紫翠层。对客不妨拴坏衲，倦禅时作靠枯藤。暮年古格丛林在，重拨尘龛大智灯。三世如来尊顶法，覆藏深密碧螺寒。通身是眼自不见，擘面出头窥更难。四义仅能分肉髻，八还终恐隔花冠。争如劈佛丹霞手，揭露从教觌体看。"}
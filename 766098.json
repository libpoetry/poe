{"id":"766098","title":"百字令 题骆佩香秋灯课女图","dynasty":"清","author":"鲍之芬","text":"井梧秋劲，敞风疏露堪，尘空碧落。机杼初停勤荻训，一卷书抽故橐。蕙质方柔，焦心独展，幽抱怜闺阁。令师贤母，凤雏清和孤鹤。休怨伯道无儿，中郎今有女，堪承家学。习礼明诗应不愧，舅氏宾王姓骆。宝婺光寒，蓼莪篇掩，吹彻江城角。琴台音窅，清灯辛苦纱幕。"}
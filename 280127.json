{"id":"280127","title":"黑色花·顷日见好梦","dynasty":"现代","author":"周作人","text":"顷日见好梦，寻得黑色花。如墨或如漆，比拟毫釐差。冥冥如长夜，设喻将非夸。上翔猫头鸟，下伏癞虾蟆。是实有见毒，有如美杜沙。倏忽化为石，伪笑露齿牙。法力制人天，摩吕不能遮。我未学咒法，红衣师喇嘛。板凳作马骑，人足换桠杈。却喜最黑术，能伏两脚蛇。"}
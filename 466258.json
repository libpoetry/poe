{"id":"466258","title":"九月二十四重过陆城养殖场荷池，末首记姑妈语也","dynasty":"当代","author":"卢青山","text":"渺渺秋风藕叶残，初阳犹照万裙翻。莫愁想应愁中老，剩下枯蒲系短船。采莲人去草涂荒，野鸭随心趁荇航。倔强孤蓬苍老地，含心深苦与谁尝？下池菡萏早枯荄，隔岸湘莲尚有开。一朵能胜千朵色，都因秋意满湖来。短墙粗屋住湖旁，小径涂穷接艇长。最爱清晨梦未醒，开门扑面是荷香。"}
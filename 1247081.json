{"id":"1247081","title":"木兰花慢 送沈洞云","dynasty":"元末明初","author":"唐桂芳","text":"芝山何处是，呼白鹤、与君骑。恁富贵功名，黄梁梦熟，也是儿嬉。休拘束且孟浪，向新丰沽酒浣诗脾。光彻胸中星斗，气腾笔下虹霓。相逢邂逅吐珠玑。声价簸南箕。恐素发慈亲，青灯儿子，应怪归迟。鄱阳半帆秋色，正芦花潇瑟鲙鱼肥。舒卷洞云无际，长江烟雨离离。"}
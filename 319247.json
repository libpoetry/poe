{"id":"319247","title":"贺新凉·惠泉","dynasty":"现代","author":"顾毓琇","text":"结草桃花胜。有高僧，普真性海，汲泉煮茗。风送幽篁湖匠巧，编竹垆兮松岭。试超逸，白云仙径。渔隐溪山猿鹤伴，孟端图，聊写茶烟剩。九龙啸，二泉应。流霞飞阁垂虹瞑。笑梁汾，去梯玩月，影留明镜。一曲情温传塞外，季子平安难问。想侧帽，填词夜兴。如梦峰峦醒后醉，积书岩，弹指韶光景。炼石补，纑塘咏。"}
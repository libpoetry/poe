{"id":"604577","title":"病齿半月饮啖渐辍市医奏方十不一验偶遇曾君华宇授以秘方曰此一医人尝受五十金之赏于当事者也余初疑之数日齿病逾甚乃试其方一旦复常曾君能诗因以诗谢之得四十字未知一字足当一金否倘从此齿不复病即谓之千金方可矣","dynasty":"明","author":"张萱","text":"衰病凋双鬓，幽忧耗五官。守瓶嗟舌在，漱石恐唇寒。欲效昌黎咏，难逢力士丹。多君传秘术，从此可加餐。"}
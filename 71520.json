{"id":"71520","title":"江神子慢·谷神死不作","dynasty":"元代","author":"王吉昌","text":"谷神死不作。蛰窟彼、心迷用功错。妄穿凿。搜玄妙、水谷云根为托。谩消索。扭捏一身常把捉。相专著、地关无锁钥。天门不折弥封，岂留气，有无若。难为三宫升降，执一性返失，西来糟粕。道情薄。乖魂魄、动静龙虎盘礴。昧橐龠。怎炼玉炉金水结，无丹体、何能云步乐。傥还剔透玄机，会蓬莱约。"}
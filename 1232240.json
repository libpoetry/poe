{"id":"1232240","title":"句","dynasty":"元","author":"吴师道","text":"三月云愁百里阴，太湖浪激三州白。浙江亭远乱帆飞，西兴渡溟千花湿。千年绝艺洪谷子，身在太行秋色里。万里云飞木落时，遥写栏干半空起。小槽新压真珠滴，擎向碧桃花下吸。惟馀赤日并光辉，未许妖姬比颜色。长天孤鸟没，落日大江深。水夹徐邳去，河兼汴泗来。一扫苛秦法，重恢大汉风。飞云浮画栋，旭日丽高牙。悬空飞万瀑，拔地立千峰。落花萦剑佩，高柳映帆樯。"}
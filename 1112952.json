{"id":"1112952","title":"西江月 题溧阳三塔寺","dynasty":"宋","author":"张孝祥","text":"问讯湖边春色，重来又是三年。东风吹我过湖船，杨柳丝丝拂面。世路如今已惯，此心到处悠然。寒光亭下水如天，飞起沙鸥一片。风定滩声未已，雨来篷底先知。岸边杨柳最怜伊。忆得船儿曾系。湖雾平吞白塔，茅檐自有青旗。三杯村酒醉如泥。天色寒呵且睡。冉冉寒生碧树，盈盈露湿黄花。故人玉节有光华。高会仍逢戏马。万事只今如梦，此身到处为家。与君相遇更天涯。拼了茱萸醉把。楼外疏星印水，楼头画烛烘帘。凭高举酒恨厌厌。征路虚无指点。酒兴因君开阔，山容向我增添。一钩新月弄纤纤。浓雾花房半敛。"}
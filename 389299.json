{"id":"389299","title":"一萼红·题杨眉影夫人画兰遗墨为秦次游中翰光第作","dynasty":"清代","author":"薛时雨","text":"胜愁苗。教秦嘉肠断，香草泣离骚。宝匣尘昏，瑶琴调涩，三生福分全消。算只有、昙花小幅，是当年、螺子黛亲描。并蒂缘悭，同心影瘦，纫佩香凋。千古才人工怨，睹零缣断素，分外无聊。碧杜缄情，红蘅忆远，古芬飞上吟毫。最惆怅、湘君魂窄，一声声、楚些渺难招。争怪潘郎华鬓，逐渐飘萧。"}
{"id":"267685","title":"声声慢·西园逭暑。园在广州提学廨，余襄公武溪集注所谓庭际罗立九曜石者也","dynasty":"现代","author":"朱祖谋","text":"新花改岸，颓柳通波，旧家水石依然。小祓闻根，风泉响出琅玕。虚堂嫩凉收雨，引秋心、催占鸥边。供昼永、有分茶火续，选石诗镌。晼晚年芳空惜，被绿阴狼藉，催熟金丸。几日珍丛，南飞越鸟巢安。沧洲梦痕，何处枕屏拖。一桁青山无路去，傍清阴、敷簟露眠。"}
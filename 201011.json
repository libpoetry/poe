{"id":"201011","title":"后阁四松·丞相当时植","dynasty":"宋代","author":"郑獬","text":"丞相当时植，幽襟对此开。人知舟楫器，天假栋梁材。错落龙鳞出，襹{徙竹换礻}鹤翅回。重阴罗武库，细响静山台。得地公堂里，移根涧水隈。吴城梦寐远，泰岳岁年催。转觉飞缨谬，何因继组来。几寻珠履迹，愿比角弓培。柏悦犹依社，星高久照台。后凋应共操，无复问良媒。"}
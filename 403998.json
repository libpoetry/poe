{"id":"403998","title":"水龙吟·庚辰2000龙年迎岁之作","dynasty":"近现代末当代初","author":"喻蘅","text":"羲和策驭巡行，千年韶序将更始。神州大地，飞来腾踔，欢情无际。九域风雷，百年桑海，那堪重忆。幸邦基重建，荆荷吐艳，金瓯补，真多丽。回首前尘惨厉。恁衰羸、列强环伺。兵戈相与，分脔裂地，汗青蒙耻。华夏之征，炎黄之魄，传人奋起。看今朝、峥嵘头角，骞天高举。"}
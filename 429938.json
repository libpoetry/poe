{"id":"429938","title":"己巳八月七日会葬任公先生于西山始为二诗以述吾哀 其二","dynasty":"近现代","author":"黄浚","text":"西山顾多幸，薶我一代人。千秋恨此山，擅此青??。天公先雨泣，洗出东坡新。灵车发驰道，山色犹含嚬。生前营石室，自爱清净身。刳劙以殉学，毕志为新民。临穴翻忘悲，告语如有神。公有金玉骨，世有循回春。微言必不坠，岂畏焚坑秦。"}
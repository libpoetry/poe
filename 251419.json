{"id":"251419","title":"悼乱·嗟嗟兮悲夫","dynasty":"两汉","author":"王逸","text":"嗟嗟兮悲夫，殽乱兮纷挐。茅丝兮同综，冠屦兮共絇。督万兮侍宴，周邵兮负刍。白龙兮见射，灵龟兮执拘。仲尼兮困厄，邹衍兮幽囚。伊余兮念兹，奔遁兮隐居。将升兮高山，上有兮猴猿。欲入兮深谷，下有兮虺蛇。左见兮鸣鵙，右睹兮呼枭。惶悸兮失气，踊跃兮距跳。便旋兮中原，仰天兮增叹。菅蒯兮壄莽，雚苇兮仟眠。鹿蹊兮"}
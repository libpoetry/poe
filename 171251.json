{"id":"171251","title":"父执德化陈宰叔概宁诗和之","dynasty":"宋代","author":"五迈","text":"欲作好官易，与时同俯爷。欲作好人难，前修严矱矩。马安为巧宦，孔光位宰辅，贻臭汗青中，诟骂之所聚。胡威清比父，魏謩直肖祖。世家有莫人，百不一二数。夫君少壮时，笔力迫韩杜。晚岁宰一同，治最方卓鲁。中都清要官，唾手可搏取。径挂神武冠，去国身如羽，隐几挹青山，称觞环彩舞。导养学熊鹤，铅汞成龙虎。妙香参鼻观，虚白生灵宇。兴来耸文笔，象物蒙藻黼。客到开香醪，鲸量少俦伍。我登清风堂，人今道则古。敬宣与狎崇，所择听张禹。"}
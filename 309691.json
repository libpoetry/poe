{"id":"309691","title":"东风第一枝·雏燕营巢，潮酣云亸，亦新春胜事，庚子正月廿八日","dynasty":"现代","author":"赵尊岳","text":"叠孤飏春，喧蛩饯岁，蛮陬雨尤云殢。嫩凭曲槛寻芳，未信亚枝试垒。羁怀百结，并忘却缤纷诗思。怎片向乳燕投帘，一般玉柔花致。瑶佩曳，梦惊语细。金缕损，影涵脂腻。剧怜海角相逢，许共天涯此际。愔愔情味。拚付与青衫红泪。待谛认绿荫朱门，几日玉骢重系。"}
{"id":"889269","title":"城上初作新亭犹未名也邦人閧然称为三槐殊不知所从来揣其意必以亭下有槐一根三干挺然秀出故有是号然非所宜言也余恐不知者谓出自我作数语以解之","dynasty":"宋","author":"吴芾","text":"我心祇是忆天台，欲去无从首重回。若得此时追五柳，绝胜他日面三槐。年年白发催人老，夜夜青山入梦来。纵有万钟非我事，何如且覆掌中杯。"}
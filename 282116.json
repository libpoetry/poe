{"id":"282116","title":"绛都春·红雨轩，和泽丞","dynasty":"现代","author":"金兆蕃","text":"楼东倦燕。带花片半湿，初晴庭院。翠羽共吟，琼管同携珠帘卷。徘徊玉手生绡扇。更推许、花阴窥见。镜盟钗约，分张最恨，种桃人远。凄黯。无心按曲，怨春生未忘，文窗残翰。几曲画阑，还绕妆楼庭芜满。棠香褪尽桑尘换。便环佩、归来犹恋。尽教偏和渔歌，怅云易散。"}
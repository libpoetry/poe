{"id":"846474","title":"贺新郎 其一 黄州赤壁","dynasty":"宋","author":"无名氏","text":"苏子秋七月。向凉宵、扁舟与客，共游赤壁。清吹徐来波不动，举酒诵诗属客。白露与、水光相接。万顷茫茫风浩浩，飘飘乎、遗世而独立。棹兰桨，溯空阔。正襟危坐而言曰。客知夫、天地之间，久长无物。惟有清风与明月，万古用之不竭。寓耳目、为声为色。客笑欣然重酌酒，忽盘肴既尽杯狼籍。□□□，东方白。"}
{"id":"687851","title":"弘治三年秋七月喜雨有作","dynasty":"明","author":"庄昶","text":"一拜甘霖一滴春，山中念念几斯民。往年记得填沟泪，犹有僧堂粥外人。满放天瓢浩荡春，一年饭碗尽吾民。如今万事无高眼，国虑天心到几人。蓑笠焚香祝帝春，任人嘲笑是何民。深山若有为霖者，肯作田头拜雨人。旱到双泉也半春，四方还有桔槔民。而今有饭家家饱，才满峰头活水人。"}
{"id":"457106","title":"长街","dynasty":"当代","author":"胡云飞","text":"长街无背景，存在无烙记。街中千万人，纷其生老死。各怀一玉匣，投赠于彼此。斯匣如太古，浑圆不可启。斯匣如太古，暗黑不可视。但见主人替，往来无穷已。辗转复辗转，迢递复迢递。我居在长街，我思在匣中。匣中何所有，或者谓时钟。或者谓面孔，或者本来空。路人皆不问，衣冠自从容。投之复报之，往来两匆匆。长街无背景，演出无始终。长街我所居，玉匣思所托。我思如秋花，寂然开且落。我思如流星，一瞬光灼灼。何用斯匣为？弃之如敝屩。虽弃终相随，风中影绰约。安得仙之人，赐我以玉钥。仙人不可见，追思亦不禁。匣中竟何有，或者竟本心。辗转复辗转，谁心在我襟？迢递复迢递，我心何处寻？路人皆不知，往来各骎骎。长街无背景，存在自消沉。"}
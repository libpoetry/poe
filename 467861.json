{"id":"467861","title":"菩萨蛮 非物之为美","dynasty":"当代","author":"黄绮","text":"朱唇爱傍花边笑。春情多被流莺盗。一面却含羞。缘深任去留。梦将花瓣裹。愿与花同卧。此意欲言难。孤衾寒不寒。离人夜月俱无恙。惊心儿哭如骊唱。山色送行兵。长空秋气横。自惭千日暇。肯被诗书化。拍手忌言他。伤时徒奈何。夜深月在花间睡。子规饱受春滋味。劝莫被书迂。方知人不如。天教生慧眼。巧遇何曾选。不敢过疏狂。先呼作小黄。"}
{"id":"163736","title":"过房公湖临发广文载酒登南楼听隐士陈希逸弹","dynasty":"宋代","author":"程公许","text":"湖荡匝城府，堤柳一长通。森戟书漏永，闃如墟野。掣铃三日留，郁郁殊寡悰。登埤展遐眺，荡我磊磈胸。沟畦磨衲丽，烟芜图采工。广文一尊酒，邂逅清赏同。慨昔石林老，小驻双旌红。燕坐凫鹜退，行散龟鹤从。得句陵子美，高世犹房公，想此据胡休，长啸延清风。想此蹑珠履，和月吸酒钟。想此援采毫，醉题揖遥峰。想此披绮裘，凭高目征鸿。逸驾渺难追，风光为谁容。空科翰黑香，披拂葭苇丛。翠琰子由赋，正声响竹镛。千年古徐州，绮疏贯晴虹。过眼不再读，恨我性识蒙。乔木噪晚鸦，低囘马首东。绿绮有余韵，在之讯仙翁。"}
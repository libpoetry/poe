{"id":"253028","title":"望海潮·戊午中秋柯村郊野月下独酌","dynasty":"现代","author":"金鉴才","text":"天高河汉，云开桂阙，流注无数清光。持酒细听，弦管似咽，悬情怎不思量。添作晚风长。欲乘身直上，此去何方。望里星飞，醉中衣单怕秋凉。团□偏照离床。念姮娥寂寞，也解愁肠。千里雁归，几番人别，算来亦是无妨。何必守绮窗。况年年此夕，未惯家常。问取杯中醉月，见说不还乡。"}
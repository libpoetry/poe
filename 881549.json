{"id":"881549","title":"八声甘州 其一 中秋前数夕，久雨方晴","dynasty":"宋","author":"向子諲","text":"恨中秋、多雨及晴景，追赏且探先。纵玉钩初上，冰轮未正，无奈婵娟。饮客不来自酌，对影亦清妍。任笑芗林老，雪鬓霜髯。好在章江西畔，有凌云玉笥，空翠相连。懒崎岖林麓，则窈窕溪边。自断此生休问，愿瓮中、长有酒如泉。人间是，更谁得似，月下尊前。"}
{"id":"1252429","title":"和卢养元书事二首","dynasty":"元末明初","author":"杨维桢","text":"中原烟火半丘墟，楼橹相望白下孤。蕃厮夜歌铜钴䥈，蛮酋春醉锦屠苏。北征解赋卢才子，西事时谈剧霸都。莫上姓名丞相府，老夫著论学《潜夫》。年年苛吏伤王政，往往红?叛教条。漳水有时生小草，洞庭无地种馀苗。伏龙雏凤应劳访，绮季黄公底用招。闻道紫枢开锡燕，宝钉大銙赐天骄。"}
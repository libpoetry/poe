{"id":"535935","title":"汉铙歌十八曲 其七 巫山高","dynasty":"明","author":"王世贞","text":"巫山高，一何高。湘水深，一何深。上有猱，木森森。峰冠天，易旸阴。流清梦，托君音。含思弄态若不任。翠旗金支玳瑁簪。疑明乍晦迥何寻。寓目岑岑荡精淫。迫欲近之殆惊猜。将远离之复徘徊。安能为期旦暮来。巫山高，高以峻。湘水深，深以大。愿君王，志意正。澹愉穆，绌非境。后天不凋三光并。"}
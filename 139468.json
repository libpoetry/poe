{"id":"139468","title":"安大使生日","dynasty":"宋代","author":"魏了翁","text":"恭惟天佑宋，奕叶际明良。积德由文武，生贤迈汉唐。粤稽资殿老，降自皛山阳。崧极申函粹，东维传启祥。堂堂三代直，赫赫万夫望。清庙圭璋璧，明堂枫柞樟。诏成来凤翥，云滃际龙骧。谁误玄黄篚，争驰赤白囊。搀抢星有耀，晻{左日右台}日无光。白昼鸣枭獍，长衢纵虎狼。公卿失匕箸，帷幄自金汤。昔在齐刘豫，前睎石敬瑭。久为虏臣妾，深入汉封疆。谁似机筹妙，曾无矢镞伤。边城长男女，农亩遂耕桑。惠泽孚禽兽，威棱憺犬羊。报动隆爵秩，纪绩满旗常。事业侔伊吕，功名陋霍张。岩岩千仞壁，纳纳百川语泻天潢。寿域周三蜀，春祺遍一方。篷峦擎屃赑，壶玉扣鸳鸯。御府颁殊玩，褒轮下十行。绣鞍翻昱爚，茸纛立荧煌。万古功名样，千年节义香。九重新政理，二枋孰维纲。当宁畴耆硕，非公莫便章。白麻颺殿陛，金衮赴文昌。会整乾坤了，长令海县康。作经七六艺，致主四三王。自雇蓬蒿质，敢希桃李场。熊祥入梦，駉颂寿如冈。画地数勋烈，指心成激昂。莫驰千里足，亲对九霞觞。天汉江山美，中书日月长。原言崇令德，永作世津梁。"}
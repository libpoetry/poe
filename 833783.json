{"id":"833783","title":"高阳台","dynasty":"清末民国初","author":"樊增祥","text":"今夕鹣鹣，明朝燕燕，挑灯絮语秦邮。陇首芳梅，暗香不到扬州。一条灞水清于剑，问可能、割断离愁。话前游。和靖姻盟，是几生修。红闺渲染伤春稿，笑鹤声天上，一一能偷。月淡天低，心睡陇水东流。美人胎息花之画，玉田词、重上矾头。卷帘钩。纵有斜阳，未碍登楼。"}
{"id":"823659","title":"沁园春 珠穆拉玛峰","dynasty":"清末近现代初","author":"吴湖帆","text":"万里云山，一片银涛，多是雪封。认玉苍苍里，擎天柱石，白茫茫底，大地蒙茸。悬结冰层，空临绝壑，展季节狂飙撼谷穹。人共道，见草莱沾露，飞走潜踪。横虹。康藏西东。绾南国屏藩锁钥通。算云梦风流，凭谁管领，朝阳立马，惟我英雄。左挟昆仑，俯提扬子，正带砺山河顾盼中。齐鼓掌，仰红旗飘飏，第一高峰。"}
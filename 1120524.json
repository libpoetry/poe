{"id":"1120524","title":"屏山草堂四咏 鹭洲钓月","dynasty":"宋","author":"周述","text":"维扬乔木翰林家，底事投閒钓鹭沙。真隐每嫌劳物色，烟波深处足生涯。封事何如乐采薪，崚嶒石磴步堪驯。深林不识日昏晓，一任山隈卧白云。天设名区拥翠屏，草堂风度晓鸡声。年来不作繁华梦，饭犊郊原学耦耕。归来筑室月山傍，星斗长悬午夜光。清白流芳无别业，诗书堆满竹方床。"}
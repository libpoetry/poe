{"id":"433784","title":"金马岑高原即事八首选三 山中蔷薇花开特大为热事所稀有","dynasty":"近现代","author":"潘受","text":"不因山野减精神，一萼能含万种春。浪说蔷薇无气力，故应秦七是词人。欲说人生语未工，髯苏妙喻比飞鸿。此行爪迹留多少，打叠春归一镜中。高原回首剩云飞，半日轻车百里违。亦有绿波南浦意，众峰连臂送人归。"}
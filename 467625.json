{"id":"467625","title":"题楼仲尚赠画四首 竹","dynasty":"当代","author":"秦鸿","text":"凉飔流兮自太古，抚我敲铿振我羽。韵欲成兮虚还无，月中昨夜春飘雨。春之气兮蜎蠉上，招条风兮将焉往。春之骨兮清且淑，舒其肢兮虚其腹。上有清风之婆娑，下有初阳之媕娿。山有髻兮云有涡，歌泠泠兮谁凌波。苍天不堕暮云封，苍虬不化发鬃鬞。壶公也怕长房哭，倚向崖边听簌簌。"}
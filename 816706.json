{"id":"816706","title":"醉乡春 断桥月夜，同内饮荷花深处，和秦少游韵","dynasty":"清","author":"董元恺","text":"内外湖边人悄。南北峰顶天晓。摇翠盖，拥红妆，一夜幽香多少。镜里迎风如笑。篙底清阴堪沓。金樽满，玉绳低，一杯共我浇苏小。波动一轮声悄。水浸一天秋晓。台榭冷，佩环寒，此际知心原少。欲折柳丝低笑。频向荷风轻舀。香雾湿，淡烟笼，扶疏影乱痕小。"}
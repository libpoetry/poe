{"id":"828014","title":"三台山山居杂诗 其二","dynasty":"清末近现代初","author":"陈曾寿","text":"养疴适林野，奉母营幽居。南湖最清深，一亩分隈隅。诸弟秃秋颖，力缩辛苦馀。名园足盛衰，天傥畀区区。但惜秋水涸，木石艰航桴。决流溉旱乾，敢怨工作纡。山居日无事，诸子奉肩舆。弄漪坐山光，往往归忘晡。凉风感予仲，朝朝公府趋。红叶被径深，梦熟山中庐。"}
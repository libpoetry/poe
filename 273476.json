{"id":"273476","title":"柴扉杂咏·吾慕文钦祥","dynasty":"现代","author":"杜关","text":"吾慕文钦祥，高志厉云表。男儿意气豪，仗剑入津保。窃比文文山，志以荆高藐。当其运枪械，狙伏秦皇岛。侦骑猝然来，生命嗟巳夭。其志虽不遂，正气塞睛昊。我于乙卯冬，避地嘉峨道。夙昔怀英声，登堂拜乃考。可怜义烈士，零落一家小。死者何能瞑，生者自肥饱。人情竟如斯，见此伤怀抱。谁复表其闾，空馀墓头草。所以孙叔敖，子孙常饿槁。不有优孟贤，贪廉何自晓。哀哀绝命书，泪血满遗稿。"}
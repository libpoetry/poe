{"id":"1104481","title":"木兰花/玉楼春","dynasty":"宋","author":"无名氏","text":"东风昨夜吹春昼。陡觉去年梅蕊旧。谁人能解把长绳，系得乌飞并兔走。清香潋滟杯中酒。新眼苗条江上柳。尊前莫惜玉颜酡，且喜一年年入手。东风昨夜归来后。景物便为春意候。金丝齐奏喜新春，愿介香醪千岁寿。寻花插破桃枝臭。造化工夫先到柳。熔酥剪彩恨无香，且放真香先入酒。捏个牛儿体态。按年令，旋拖五彩。鼓乐相迎，红裙捧拥，表一个、胜春节届。金吾不禁元宵，漏声更莫催晓。况今宵好景，金吾不禁，玉漏休催。金铺翠、蛾毛巧。是工夫不少。闹蛾儿拣了蜂儿卖，卖雪柳、宫梅好。灯球儿小，闹蛾儿颤。又何须头面。"}
{"id":"695257","title":"重游虎跑寺二首","dynasty":"明","author":"林光","text":"尘鞅无缘脱俗羁，肩舆一笑任行迟。绿肥晴日浮光晕，凉淡晨烟罩碧漪。泉韵又添今日兴，松阴犹记昔年诗。繁花过眼开还落，只有青山似旧时。骏骨从来不受羁，蹉跎真愧烛几迟。松风尚忆吹残梦，泉影还看弄碧漪。涧鸟静听游子语，林僧争乞老夫诗。摩挲松径寻碑迹，却忆东坡抚掌时。"}
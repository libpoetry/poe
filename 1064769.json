{"id":"1064769","title":"余尝问无尽居士曰往问悦公参素侍者有何言句无尽居士曰见悦说昔素问无为如何说悦拟开口素大笑悦当有省宣师为侍者余于丛林三见之矣政和元年又会于显忠寺且欲归江南作三偈送之 其三","dynasty":"宋","author":"释德洪","text":"无为两字如何说，开口知君病转深。试问旧时宣侍者，不言不语笑吟吟。"}
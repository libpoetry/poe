{"id":"444783","title":"贺新郎·寿连珠先生并次其韵","dynasty":"当代","author":"谷海鹰","text":"逝者迎来者。豁吟眸、朔风袭处，满城烟甲。漫道从今应耳顺，休论升沉取舍。歌一曲、江湖评话。千古兴衰多少事，伴大河浊浪滔滔下。诗共酒，最堪把。松髯点雪添潇洒。趁斜阳、霞辉万里，锦春同价。百代英豪皆过客，孰与江山争霸。唯剩有、骚人俊雅。屏网丝丝连九域，问纫珠缀玉为谁也。呼霁月，印霜瓦。"}
{"id":"962725","title":"馀发","dynasty":"宋","author":"柯芝","text":"馀发萧萧白垂领，十年守拙门庭冷。来频沙鸟颇相识，起晚邻鸡已三请。形骸拄树岂复好，心绪如蓬不能整。平生几緉空馺?，老去一杯先酩酊。俗言祇虞方凿迕，人事但惬幽居屏。赋形不必尽刍狗，处坎何堪共蛙黾。若为苴履曾足芥，幸不柳衫真欲瘿。一声樵响何处来，独立看云发深省。"}
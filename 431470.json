{"id":"431470","title":"蝶恋花","dynasty":"近现代","author":"邓嘉缜","text":"迢递郧阳襄水路。一度蟾圆，四度人来去。簇盐黏鸡催腊鼓。空江尚有闲鸥鹭。几度留君君不住。君带春来，何怕春无主。借问春来都几许。莺飞草长花生树。香润芹泥前度雨。盐渍归来，认得巢痕否。帘外枝头相对语。眼前花事秾如许。一种深情天付与。只恐情天，不作行云主。三月春晴容久住。红情绿意休辜负。"}
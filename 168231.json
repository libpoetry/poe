{"id":"168231","title":"己亥八月廿一日除书予拜太平兴国宫祠官呈赵","dynasty":"宋代","author":"岳珂","text":"世间何物最是閒，司谏拂衣归华山。倦来忘记省不得，依约此语祥符间。终南捷径本自错，老子新司紫元钥。官家雇我作閒人，有酒醉呼端不恶。岁糜廪粟月俸钱，豢鹤有料芝有田。人生何必待有用，我老得此宁非天。君不见当年把臂龙图上，司谏放归元未放。又不见倦翁山行醉复醒，说著拂衣今亦忘。"}
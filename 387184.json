{"id":"387184","title":"金缕曲·朝暮留香久","dynasty":"清代","author":"樊增祥","text":"朝暮留香久。掩重门、湘云窣地，玉垆烟瘦。细剖君山斑竹子，也抵珍珠织就。是清簟、围棋时候。杨柳风来花动影，看斜阳、无语娇波皱。新月上，见来否。玉钩上下劳纤手。怕搴帷、云鬟侧挂，珀钗微溜。双燕归来似相识，软绿蔫红依旧。任鹦鹉、隔花低咒。当户明明丁字永，正梳头、莫放春风透。垂永夕，卷清昼。"}
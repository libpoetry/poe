{"id":"888260","title":"赠希先","dynasty":"宋","author":"吴则礼","text":"太兄远从方广来，紧打脚绷帩草鞋。堂头老人未相见，道眼心知如觌面。山间五百大弟子，仆射鲁公办能事。且烧汤鼎试中?，凭仗阿先归举似。丛林梁栋权与洪，戏为韵语亦复工。曾参陶谢得一滴，漆盂蔬笋要洗涤。白发佳缞只要閒，梦想连床六尺单。岂徒衲帔痿羸坐，共守团炉黄独火。"}
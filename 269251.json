{"id":"269251","title":"绮罗香·次史梅溪韵","dynasty":"现代","author":"吴湖帆","text":"雾锁楼台，丝霏帘幕，一片寒云冥暮。㬉约寻芳，消得被伊留住。梨泣夜深掩重门，燕归慢、乱萦别浦。谩相拈、宫烛分烟，探花南陌怕迷路。多情流水漾碧，双桨扁舟一叶，桃根偷渡。点滴黄昏，难展旧家眉妩。沾泥絮、罗靺凝痕，寄玉池、翠萍生处。更听得、绿树春禽，怨啼声似语。"}
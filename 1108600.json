{"id":"1108600","title":"同安权县林丞和余二首趁韵答之","dynasty":"宋","author":"刘克庄","text":"虽与尊公甲子同，悬鹑久矣愧华虫。程仇不□□□魏，王贡安能胜鲍龚。时有放歌吟屋破，且无□□□途穷。故山处处薇堪采，何必支离粟几钟。颇闻四境有弦声，雉傍人飞犬不惊。在处棠阴应勿伐，等闲花判亦流行。掞庭子盍摛新藻，绝廪□□□落英。台府诸公衡尺审，春风荐子有谁争。"}
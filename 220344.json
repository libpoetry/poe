{"id":"220344","title":"摸鱼儿·甚一般","dynasty":"宋代","author":"吴泳","text":"甚一般、化工模子。铸成一个拙底。生来不向春头上，却跨暮春婪尾。蓦省记。早冉冉花阴，НН循除水。虽然恁地。但笑咏春风，闲推鸣瑟，别自有真意。从前看，三十七年都未。醉生声利场里。浮云破处窗涵月，唤得自家醒起。别料理。那玉燕石麟，不当真符瑞。彻头地位。也须是长年，闻些好语，作个标月指。"}
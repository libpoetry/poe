{"id":"428549","title":"张相臣姻兄精于医学，寓居津门，每于诊治之暇，时常著书。丁卯春，偶以咏怀诗赐及命和，江才识浅陋，唯有勉步原韵，凑四首奉和而已，未敢云诗也 其一","dynasty":"近现代","author":"何金江","text":"素仰名山亦有年，稔知法术可通玄。久储金液银丸品，笑读青囊玉版篇。自得禁方为世宝，故藏秘卷即薪传。津门颐养冲和气，次第焚香性默然。"}
{"id":"1121461","title":"句","dynasty":"宋","author":"欧阳鈇","text":"细雨双飞鹭，寒蓑独钓船。梦回千里外，灯转一窗深。谁知花过半，才与酒相寻。故人惊会面，新恨说从头。月白玄猿哭，更残络纬悲。语离遽何许，话旧复何时。巷南巷北人招饮，一雨一晴花耐看。有客过门湖海士，隔篱呼酒咄嗟间。梦回金马玉堂上，文在冰瓯雪碗中。青山如故情非故，芳草唤愁诗遣愁。扰扰征人相顾语，萧萧落木不胜秋。风色似传花信到，夕阳微放柳梢晴。千里归来人事改，十年犹幸此身存。爱山如爱酒，畏暑如畏虎。出门寻旧游，缺月四更吐。更阑待月华，风露寒欲僵。读书岂为官。心清时自暑。"}
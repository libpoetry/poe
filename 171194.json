{"id":"171194","title":"送要公似有这宰古田","dynasty":"宋代","author":"五迈","text":"孤士脱选阶，如出百丈堑。举员必及格，桂籍始一占。宰邑非不荣，吏尘岂宜厌。平生学爱心，小试乃可验。今时邑大夫，不轸阎闾念。非献策不经，所欲须属餍。创第高画华，买姬求美艳。骄色肆颉颃，严科行聚敛。攫肉比饥鹰，噬肤如狞猃。但规已丰腴，皇恤民亡阽。吁嗟饕餮徒，信是缙忝。中人易转移，心俗多薰染。林君最高明，百行无一欠。俗然君不然，白璧绝瑕玷。狂生作此诗，未病投鍼砭。爱助极拳拳，苦语忘其僭。"}
{"id":"799096","title":"霓裳中序第一 咏雩招饮寰乐园。用白石谱制词写怀，余亦继声","dynasty":"清","author":"杨玉衔","text":"离忧不客极。欲涤愁肠思怎得。吟损两肩耸力。更枯叶瘦黄，寒风萧索。閒偷一隙。忘去鸿、离塞为客。杯中月、山河寸影，总是可怜色。秋寂。烛光摇壁。袅絮思、霓裳暗织。狂评棋局往迹。我欲乘风，卿缓归陌。管弦虫韵息。漫错认、池临凝碧。南云望、中原如发，不觉弁哦侧。"}
{"id":"1110827","title":"句","dynasty":"宋","author":"朱敦儒","text":"试将天下照，万象总分明。岭外江数百，会此清远峡。春林着雨绿自足，野水漾花红不知。解唱阳关别调声，前朝惟有李夫人。几许少年春欲夏，一番梦事绿催红。过时不语莺解事，怕客深藏鱼见机。人间万事老无味，天下四时秋最愁。剪茅编鹤屋，筛米聚鸡粮。灯昏鼠窥研，雨急犬穿篱。但能闭户酌季雅，安用驭风寻伯昏。老鹤悔抛青嶂里，客星倦倚紫微边。而今心服陶元亮，作得人间第一流。佳人不耐冷，重叠著春衣。"}
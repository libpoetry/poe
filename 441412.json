{"id":"441412","title":"古风 李岩","dynasty":"当代","author":"金庸","text":"年来蝗旱苦频仍，嚼啮禾苗岁不登。米价升腾增数倍，黎民处处不聊生。草根木叶权充腹，儿女呱呱相向哭。釜甑尘飞爨绝烟，数日难求一餐粥。官府微粮纵虎差，豪家索债如浪豺。可怜残喘存呼吸，魂魄先归泉壤埋。骷髅遍地积如山，业垂难过饥饿关。能不教人数行泪，泪洒还成点血班。"}
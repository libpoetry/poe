{"id":"701420","title":"驾幸西陵","dynasty":"明","author":"黄廷用","text":"陵园春雨梦思多，凤辇龙帏下禁坡。直北重关连朔漠，将军边事近如何。远从千官依日御，新开三殿向榆河。炉烟袅袅腾春雾，犹引朝仪封事多。黄金台上瞻仙仗，野旷风清辇道疏。最爱沙河星月皎，夜深偏照紫宸居。文皇定鼎靖沙胡，宫阙□台此帝图。白昼铜关严甲士，青宵羽箭报金吾。君王为卜冈陵吉，十人盘中峙凤凰。天寿万年传驻跸，词臣谁复拟长杨。"}
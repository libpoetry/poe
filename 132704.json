{"id":"132704","title":"送赵令赴江陵","dynasty":"宋代","author":"项安世","text":"平生所联赵景明，太阿出匣百壬死。不令赤手□□□，亦合麻鞋见天子。霜风猎猎鬓毛斑，万里水县菰蒲间。妻儿称屈大夫笑，闭阁正用苏麻顽。边头有兵人要籍，边头有莱人要辟。名佳实恶君勿信，塞下吏民须荡佚。检民如苇身如弦，有时白眼对世贤。正尔忽忆诸梁篇，稍事细谨无流连。"}
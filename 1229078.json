{"id":"1229078","title":"大堤曲","dynasty":"元","author":"曹文晦","text":"大堤人家花绕屋，大堤女儿美如玉。早年不肯习桑麻，日唱花间《大堤曲》。十五豪家作侍姬，歌声送云双雁飞。春衫遍□红石竹，云鬓斜□黄蔷薇。舞倦歌阑三十五，赎身再嫁海商妇。海商岁岁入南番，空房夜夜相思苦。东邻女嫁西邻农，夫耕妇织甘苦同。百年相守无不足，岂识花间《大堤曲》。"}
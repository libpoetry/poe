{"id":"245613","title":"小山耸桂·桂树耸生兮山之幽","dynasty":"宋代","author":"高似孙","text":"桂树耸生兮山之幽，匽蹇布沪兮翠交流。壑溪错互云崒霄，石戋戋兮溜鸣青。鹤阴阴兮猿嗷嗷，攀援桂枝兮聊佳留。聊佳留兮迟迟，讯有华兮东篱。风景兮不可支，襟将舒兮孰怡。碕兮曲，山崒屼，揽赜邃兮心恍惚。潏兮沕，寥兮瑟，柽萝密丛灌盘纡兮杳藏日。嶙峋鉴落兮蕫茏回复，榛七葐蒀兮葩华棻郁。青萝素蔓兮功薇芜或毓，兕勇熊兮来啸来伏。山中崊崊兮嵬嵬，泠兮济济。蛩唧兮禽嘶，秋风兮自来。攀桂枝兮聊须留。桂花开兮芙蓉寒，桂花落兮芰荷乾。若人兮悲秋，山中兮胡为不可留。"}
{"id":"459085","title":"六月二日阴历之四月二十先父忌日作。时醉卧肖处","dynasty":"当代","author":"卢青山","text":"七年长短手翻覆，青山旧在水旧绿。少年绿鬓堕水花，奔世情怀失山鹿。生者所能已如此，何况泥下朽墓木。四月清明三月生，清明不归生不祝；今日之日翁所死，一樽淡酒权当哭。醉馀閒看市上尘，千臀万踵仓中谷。几人眷眷乐其生，几人翌后闭其目；几人曾解诧生死，几人曾味死生酷。古来如此安足语，聚则为躯散尘辐。死死循回山春草，生生不绝流相续。他年我亦将去来，廓尔无言随所属。拍手指肖同一笑，不醉不舞非愚俗？使我生者长欣然，知翁地下亦慰足。苍苍者天茫茫地，一月何来冷相瞩。"}
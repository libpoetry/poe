{"id":"446023","title":"成志君《诗旅人生》书稿编成登门索序书此塞责","dynasty":"当代","author":"熊东遨","text":"诗旅人生多趣事，五羊识得陈成志。无限情怀付朗吟，风华一卷将行世。数十年间雨又风，艰辛从不改初衷。手中笔记心头感，开出诗花别样红。创作源泉何处见，远游曾踏神州遍。万里河山万卷书，风光一一劳裁剪。缤纷五彩入奚囊，为画为诗自主张。有时兴发冲天啸，那管新腔与旧腔。仁者乐山智乐水，君乐于诗亦堪美。暮年平仄道中行，不比豪门少滋味。诗成谁和莫生疑，风送莺簧出柳堤。白首堂前相对笑，知音第一是君妻。屋顶逍遥今胜古，平台弄个春秋圃。栽花种菜自陶陶，诗在田园根在土。城居岁晚若何情，车马声兼雀鸟声。幸有一桩幽赏处：白云山向眼前横。说到寻诗天尚早，霜丝队里多同好。闲来结社共研磨，集集编成非草草。与君同戴岭南天，问字车来是夙缘。赠此数言聊作引，溪山领略一程先。"}
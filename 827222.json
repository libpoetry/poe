{"id":"827222","title":"满江红 题画，半江红树卖鲈鱼","dynasty":"清末近现代初","author":"傅熊湘","text":"十载江湖，已负却、垂纶初意。怎便得、浮家泛宅，苇芦丛里。雨笠烟蓑看浩渺，青山红树忘醒醉。漫随他、沧海阅风波，销豪气。钓鳌愿，成虚拟。斩蛟志，空长誓。共兹泉雷泽，一齐收起。但使得鱼能易酒，不愁举网嗟无地。好从今、一叶驾扁舟，恣云水。"}
{"id":"796032","title":"百字令 吊李月楼二尹殉难仙游","dynasty":"清","author":"梁蓉函","text":"奇士犹龙，洵一时、变化风云莫测。放下花前吟咏笔，上马居然杀贼。不厌卑官，籍酬壮志，襟抱谁能识。馀氛未扫，溪声流恨何极。可似唐代睢阳，城孤援绝，莫展平戎策。事业休将成败论，孤注有人频掷。梅岭风酸，枫亭月暗，过客增凄恻。如生原轸，定怀遗恨难释。"}
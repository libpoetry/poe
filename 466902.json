{"id":"466902","title":"新编系列剧《天龙八部》 第十八卷八首","dynasty":"当代","author":"杨启宇","text":"新装宜笑复宜颦，梦想星空耀眼明。点缀洋文添妩媚，赫然荡妇印胸襟。从来水木擅清华，肯信人材有岁差。只怪挥毫写蝌蚪，谁知开卷变群蛙。千家养女先教曲，一唱成星便吃香。走板荒腔齐上阵，倾城倾国为歌狂。山一程更水一程，愈行愈远不成文。绝怜异代托知己，词客有灵应断魂。浪博时名几卷书，自删文字弄玄虚。家山校舍寒风里，忍割膏田建故居。冲冠猛士仰天嗟，异代红颜绝口夸。侬有美金酬润格，度身定谱后庭花。缁铢必较惜民膏，岁岁兴师动众劳。其奈奢豪纨绔客，金砖竞打水漂漂。万头攒动语喧哗，敢道天威不镇邪。书记拍胸揿电钮，楼台弹指化烟花。"}
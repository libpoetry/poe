{"id":"401833","title":"金缕曲二首 听《黄河大合唱》","dynasty":"民国末当代初","author":"钟敬文","text":"又听黄河吼。这歌声，秋潮澎湃，曾驱顽寇。南国早膺箫手誉，西渡正雄抱负。论苦学，人间稀有。民族深仇身世愤，趁惊飙，注入宫商手。大风曲，腾众口。飕飕山雨将来候。猛东归，热情喷薄，歌呼拼斗。喉舌无端遭堵缚，掉手幡然北走。新灿起，英腔北斗。亿万工农同脉搏，薄云霄，高艺凌鹰鹫。虽夭折，永不朽。往事依稀记。忆当年，同居康乐，年华方绮。我溺词章君音乐，嗜好凝成友谊。朝与暮，饱聆琴艺。真有红灰狮子劲，棒纵横，挥出青春力。偶入梦，长元气。背飞劳燕悭重会。更回头时、光闪电，已分生死。难向遥邦招魂魄，注目云空致礼。念故地，蕉黄波翠。犹忆桥儿沟上立，听驼铃，我恨脐难噬。云泥路，自贻悔。"}
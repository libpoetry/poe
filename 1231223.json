{"id":"1231223","title":"题了堂上人鍊雪轩","dynasty":"元","author":"张渥","text":"雪消成水固非异，煮水作雪真为奇。吾师悟此煎茶法，掬泉敲火须临时。手抟清风弄明月，幻作一同滋味别。试看椀面乳浮花，浊恼消除置冰铁。君不见达磨面壁雪山中，至今直指传宗风。又不见玉川先生洛城里，军将扣门日高起。何似松风堂上人，不谭九转丹有神。漱琼咽玉诗清新，盐我肥水华津津。"}
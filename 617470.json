{"id":"617470","title":"送太学生钱素光繇浙还粤","dynasty":"明","author":"陈迪祥","text":"佳丽称旧都，英髦萃辟水。羡君鼓箧来，高名动槐市。余惭拥皋此，唯兹一日以。清齐不寂寞，晤言赖有子。共策春游杖，看遍千山紫。绿涨秦淮堤，翠铺长千里。莺花三月时，谋欢正伊始。如何舍此去，匆匆戒□□。欲问京口津，言循浙水止。樽向虎丘酣，席桂吴江駊。湖山烟柳新，一路登临美。重披庾岭云，归弄珠涯芷。历览誇奇胜，奚囊满清绮。独余怅离携，踌蹰对春雨。情逐归鸿飞，寄梦湖山里。"}
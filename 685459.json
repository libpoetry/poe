{"id":"685459","title":"天界寺十咏 其三 古钵","dynasty":"明","author":"邓云霄","text":"莫测降龙处，中涵沧海深。愿将无漏水，洗我有为心。但受香厨饭，休承长者金。词人幽兴发，一击起高吟。殿阁凭虚构，檐牙紫翠分。风回惊怖鸽，铎响落层云。山晓烟中见，林昏雨外闻。居高声更远，羡尔出尘氛。伏虎在床前，携行处处禅。云林亦何意，去住本随缘。霞外卓随鹤，山根拄出泉。许询对支公，亹亹几绝倒。疏松石路小，烟霭复周遭。翠鬣如新沐，苍鳞泛白涛。鸟归迷故树，僧过湿方袍。既到空王宇，秦官莫自高。"}
{"id":"468020","title":"临川二首 其二 雨中登临川金山寺","dynasty":"当代","author":"熊盛元","text":"云外钟声湿，丛林掩翠微。子规啼忽噤，吾道是耶非。又见空花落，休教夙愿违。一襟沾法雨，日暮憺忘归。吟到小山歌泣地，檐声未断雀呼晴。草粘诗梦心初定，波漾天光眼暂明。箧底红笺聊自理，花间绿绮更谁横？水云深处沙鸥集，莫负临川此日盟。"}
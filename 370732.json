{"id":"370732","title":"一萼红·红叶","dynasty":"清代","author":"杨葆光","text":"猛难当。忽寒砧四起，槭槭逼新霜。古戍烟深，洞庭波皱，但觉摇落堪伤。前村晚、频添秋色，舞西风、低衬夕阳黄。煮茗僧烧，行苔客践，一味凄凉。且喜无边绚烂，便凋零如此，犹剩文章。地纵荒寒，天还酝酿，忍令飘向芦塘。堪慰藉、诗人老境，艳秾华、安顿白云乡。羞买胭脂描画，浪说花王。"}
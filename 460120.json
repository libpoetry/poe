{"id":"460120","title":"沁园春","dynasty":"当代","author":"卢青山","text":"放棹中流，后土长天，大笑挽鸿。问成耶败否，星垂五丈，鹏抟八裔，毕竟英雄。未触鲸涛，先陈鲍肆，谁忍空斋卧听蓬？高歌止，叹龙蛇寂寞，风雨横纵。而今小睡匆匆，认归鸟山云是友朋。看疏窗空旷，宜栽翠竹；灵泉浩荡，莫负青峰。客道功名，我挥麈尾，笑指炉边四五盅。更阑后，对削泥锈剑，泪洗螀蛩。"}
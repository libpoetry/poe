{"id":"1247482","title":"吴子仁氏有斑竹杖藏之数年矣文彩烨然坚劲可爱近以赠仲温葛先生葛公得之甚喜登山临水之兴浩然不可遏也过余求诗为赋二律 其二","dynasty":"元末明初","author":"蓝仁","text":"前得修篁滴沥斑，湘妃泪洒几时乾。蛟龙变化休临水，虎豹文章本在山。孤干自怜高节迈，虚心相倚暮年安。花村酒熟邀皆去，乌帽春风酩酊还。"}
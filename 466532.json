{"id":"466532","title":"浣溪沙三首","dynasty":"当代","author":"江南雨","text":"劫罅何须鹿马分，寻香蜂蝶易成群。喧喧笳鼓满庭春。眼底漫飞千片雨，心头空袅一丝云。当时不合阻芳樽。蚁国槐高醒梦分，人非麋鹿久难群。年年轻负古城春。肯放初心随逝水，聊将睡眼对流云。一帘冰月就清樽。清浊由来莫漫分，但能极处自非群。凭他引领者般春。缘去缘来皆定数，花开花落等浮云。绮筵散罢剩孤樽。"}
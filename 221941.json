{"id":"221941","title":"重阳登翠围亭亭废十年竹柏蓊然殊蔽远眼命寺","dynasty":"宋代","author":"冯时行","text":"林樾失洗沐，丛灌老偃蹇。坐令轩豁地，雍穆成奥閫。千年李峨眉，孤调绝攀眉，孤调绝攀挽。径欲划君山，笑看湘水远。我来此亭上，造化阅舒卷。何堪浩荡意，郁郁仰若俯。兰蕙生当门，尚尔付锸畚。大材廓庙具，顾此何衮衮。石角砺霜斧，一斩三百本。图事欲大快，不复计小损。天地英气归，川原胜魂返。镜开水滟滟，龙转山蜿蜿。卧虹踏归市，融云护春垦。晴光荡芳酌，中筵舞蹲蹲。黄花压客帽，胡床秋风稳。万象竞参揖，相见一何晚。通寒有时运，明晦理相反。干戈天地闭，抚事切深悃。痛浇磈磊胸，不复效老阮。"}
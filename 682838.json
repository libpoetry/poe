{"id":"682838","title":"枕上卒成口号寄远甥曾大尹","dynasty":"明","author":"区越","text":"江湖廊庙本相关，白首归来两梦闲。和靖北堂知善养，辽阳仙骨已还山。身名共隐无三窟，风雨归来惜万间。宛洛风尘莫回顾，商家庸见五开颜。交游四海信犹悭，今日方知获上难。带月披星曾自量，道方时险故应还。八重到了终伤臂，列鼎嗟来也厚颜。水北水南花竹秀，更除要地艺湘兰。"}
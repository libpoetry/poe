{"id":"702454","title":"谒陵游九龙池八首 渡石涧","dynasty":"明","author":"程敏政","text":"驱马渡南涧，涧水清且驶。蹀躞未肯前，磊磊青石子。寻源怅何之，渺渺入荒野。裴回灌莽中，偶尔遇樵者。隐隐谷穷处，鸡犬如隔尘。下窥见墙屋，知是五陵人。石田如画局，山溜细通塍。点点凫鹥白，亭亭蒲稗青。山脉贯龙腹，山髓出龙口。九道下成池，千年溉灵囿。池东立石壁，巉削不可扪。颇疑天所造，鬼斧尚留痕。苍然百丈峰，峙此一池侧。遂令活水源，长含太古色。?此沆?汁，清我尘土心。临流不能去，山风振衣襟。"}
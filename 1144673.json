{"id":"1144673","title":"送陈养晦谒阆风舒先生四首","dynasty":"宋末元初","author":"戴表元","text":"嚼雪餐冰二十年，空山日月自风烟。从君识尽搜诗法，不透芗岩不是仙。大篇无法须自悟，小语有益最难寻。祇今人嫌此老谑，后来追忆直千金。大冠襜袂走纷纷，对面可容三斗尘。便令眼识天下士，此子已胜寻常人。无诗莫入阆风里，到却阆风那有诗。拾取松风作新曲，归来时向梦中吹。"}
{"id":"468153","title":"思佳客","dynasty":"当代","author":"魏新河","text":"已尽江郎欲尽才，心扉自恨又轻开。诗从夜雨声中觅，情向春田错里栽。闲语笑，费疑猜。人间最远是蓬莱。为他一滴红儿泪，愿付今生半世哀。何幸同车两日行，共看海月出东溟。迷离情似千丝网，漂泊心如一叶萍。身落落，思冥冥。无凭无据用深情。明明知是痴人梦，梦不团圆抚不平。"}
{"id":"198787","title":"秋声·乔柯与长谷","dynasty":"宋代","author":"曾巩","text":"乔柯与长谷，秀色故未浼。秋风来吹之，声如振江海。怒号无晨夕，唱和若有待。翏翏遍坳洼洼，岂独缘崔嵬。百川亦相投，取闹不知悔。竹篱更謞然，吕律焉足采。蜩螀岂知微，切切如怨憝。惟人亦吟哦，沸若烹鼎鼎。八荒同一鸣，静里安得在。独有虚室翁，恬然故无改。"}
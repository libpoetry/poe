{"id":"72065","title":"水调歌头·故复和前韵","dynasty":"元代","author":"谢应芳","text":"故复和前韵，以述其情，并以留别吴下诸友。时十三年六月初也牙齿豁来久，老气尚横秋。买得归耕黄犊，儿辈幸无愁。相近六龙城下，只在三家村里，结屋小如舟。倚树览山色，且免赋登楼。看官爵，都不似，醉乡侯。里翁闲话，便同学士坐瀛洲。寄语东吴朋友，乘兴能来＊浦，舣棹听渔讴。无酒不须虑，解我破貂裘。"}
{"id":"468192","title":"自君之出矣三章 其一","dynasty":"明","author":"谢肃","text":"自君之出矣，五见桃李花。思君如蛱蝶，舞影常交加。久别自伤意，远图宁恋家。皇姑发已白，妾解供珍鲑。自君之出矣，机杼长织素。何言众绪微，积尺难盈度。亲裁衣服成，远寄关山去。愿君常被体，□□□□□。自君之出矣，对镜情何极。还将宝匣藏，恐□□□□。□□□□□，讵对孤影恻。持此待君归，照心非照色。"}
{"id":"1107550","title":"待制中书舍人陈公之亡以山宅须利既迁殡而未葬也后五月乃克葬焉二首","dynasty":"宋","author":"叶适","text":"可怕阴阳恶，还惊日月遒。终成埋璧去，不作坐禅留。雨洗一箪净，风翻千橘愁。门前系船橛，宿鸟漫啁啾。嗟我与公同澹泊，一生一死又凄凉。经纶传世上于此，老病著身行自当。挂壁断弦从别调，拂天野水渡新航。暮春未有风雩伴，且閤遗编住冢傍。"}
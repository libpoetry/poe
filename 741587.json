{"id":"741587","title":"应山至孝感道中","dynasty":"清","author":"姚鼐","text":"山光异远近，间若重楼花。行人度高下，起落波中槎。足迹未辨郧随国，半生左史窥浮夸。义阳关南出鸟道，纵观苍壁澄朝霞。野田茅屋秋未冷，高藤翠木樛相加。千峰南尽出江面，一鸟东可投吾家。上游势已据荆郢，左肱曲更招蕲巴。胸吞云梦不芥带，囊括汉国无离?。宜有奇才表荆楚，不然深谷逃麇。惜哉我行不得遇，翩翩且逐投林鸦。"}
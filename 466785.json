{"id":"466785","title":"友寤堂兄失恋拟七律三首权助诗兴","dynasty":"当代","author":"张月宇","text":"灯火昏黄夜色阑，无眠犹觉布衾寒。香熏斗室人初去，影合妆台梦已残。玉斝难斟今日醉，镜花空忆旧年欢。癯身坐立徘徊久，一柜青裙不忍看。变幻朝云杲日收，良宵苦短复何求。梦于醒处三春尽，情到浓时万念休。月下怜谁欢践约，街心恨汝笑回眸。当初不遇长安市，无那天涯一段愁。历历佯嗔与笑颦，相看执手卧香茵。如今却散非天意，明日重逢是路人。情劫情空三世论，缘生缘灭百年身。风前一树无花果，烁烁凭谁证旧因。"}
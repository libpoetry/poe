{"id":"459179","title":"见耕诗","dynasty":"当代","author":"卢青山","text":"堂前一陇田高低，新秧渐稳风梳爬；山中百楼壮雄峙，机声訇湃日夜加。有农来耕时略晚，泥牛踢踏水喧哗。居人自富矜不顾，见牛转首掩鼻遮。谁似先生饱睡餍，久立对牛如邻娃。欲语十数年前景，我亦曾牧向日斜。牛饿贪齧江边草，我渴以书当清茶。归来两意俱惬足，牛摇颈铎余歌呀。读书不足意乃振，欲试屠龙来尘涯。流转无功如堕叶，栖此山隅六载赊。心已久厌文明浊，徒作牛诗年年嗟。一岁一种一获食，此外虚荣真风花。连年灾异夺亩功，苟无艰辛箸羞抓。告牛毋忘旧所乐，毋怪先生恋浮华。使有洛阳田二顷，使力能胜犁锄柄，共汝一房足茅顶。"}
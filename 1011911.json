{"id":"1011911","title":"谢戴安抚书院额","dynasty":"宋","author":"释印肃","text":"普庵以此香，回向大居士。幻尽觉圆者，妙意难遮覆。惠我二笔端，三昧非迷悟。世间岂识知，何处寻门户。六字光慈化，千古人钦慕。象出普庵名，天龙常守护。法本付贤侯，利益何穷数。伤嗟逐末流，忙忙失元路。千里万里体无间，世出世间非我所。谢安抚，云轩密布巴陵时，愿垂青眸垂一顾。"}
{"id":"420601","title":"金菊对笑蓉 梦乘扁舟入海，醒记所见","dynasty":"近现代","author":"许宝蘅","text":"一览沧溟，无边空阔，遥天几簇云奔。蓦狂飙倒卷，白日都昏。澜回水立冲天湿，送孤帆欲渡龙门。有人弹亸髻，莲窗危坐，弦拨金昆。衫袖尽上潮痕。看鱼龙舞罢，浴出金盆。有松醪一盏，遥酹天根。姮娥寂寞清虚府，问波涛可许平吞。茫茫谁省锦衾角枕，飘落惊魂。"}
{"id":"331915","title":"念奴娇·孤亭新就","dynasty":"清代","author":"曹尔堪","text":"孤亭新就，称葛巾潇洒，曲阑频倚。堪羡风流如昨日，不减元龙豪气。北海开樽，东山著屐，有数神仙吏。乌纱皂盖，晓来都染山翠。身在百尺楼头，临空一啸，万木无声坠。◇烛修书寒夜永，后阁争遗半臂。桃叶喉轻，柘枝腰转，白傅方微醉。胡床麈柄，自然江左风致。"}
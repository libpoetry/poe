{"id":"467742","title":"鹧鸪天三十首","dynasty":"当代","author":"崔荣江","text":"忽并鹣鹣共羽裳，扶摇万里濯苍茫。乱沄槎起浮弦月，仙辇龙腾系玉珰。镶琥珀，饮琼浆。玉栏杆处宿仙乡。朦胧未识瑶山女，一曲声传有暗香。倏忽涟漪起静湖，微澜青碧托鱼书。锦文疑自吟香榭，小篆应成拾月居。情照旧，意当初。梦生永夜两相濡。飞沄久濯鸳鸯字，时至人眸可看无？倩指勾帘与玉卮，蓬松云髻覆额垂。语低还问人间事，心乱当因倜傥儿。嗔远客，见阿谁？两秋池上蹙弯眉。仙宫尔始沾凡足，兹此姮娥便久痴。玉露温存绛草身，湘帘轻卷小楼春。一斜钗玉遮新白，再试霓裳替旧裙。调色淡，画眉匀。镜中还似那年纯。容颜不为春光媚，只为君心颇自珍。语出樱唇作脆啼。分裙莲足若花移。俗儿痴处因云雨，好梦醒时等劫灰。曹植赋，小山词。赚来尘泪也空垂。今时得做仙乡客，但食琅玕佐酒杯。醉罢琼浆对石枰，桃花人面愈倾城。照灯轻挑檐边月，拈子频招北斗星。红袖挽，暗香生。指尖随意落纵横。余姝尚列阑干外，曼舞霓裳和笛笙。赧赧凡儿语不真，瑶池莲榭认前身。花开应惠千年露，追忆当推那日晨。青枕梦，白衣人。水云之上好清纯。今生但誓无他念，明月圆时始晋秦。扇翅屏开掩玉腮，似曾相识费穷猜。但逢非是莲花榭，初认应推小菊台。拼冷艳，著寒开。鬓云斜插紫金钗。当年悔失伊人面，永夜声声唤不来。镇夜沉眠醒晓啼。霜枝烂漫暗空闺。盏中剩烛浇红泪，牖隙寒风动紫衣。缘有约，赴无期。问君何故远来迟。无端好梦撩心乱，依旧天涯盼不归。"}
{"id":"291188","title":"子夜歌·三十七岁写容","dynasty":"现代","author":"马叙伦","text":"记平生、读书试剑，戛戛耻居人后。论怀抱、乘风何日，鞘里宝剑消瘦。文采斗鸡，才华试鼠，空向通天奏。对悠悠、如水韶光，弹指四十五十，怕无闻否。昨宵试灯前刷鬓，且喜绿丝依旧。难抑豪情，偏无媚骨，无分久升斗。拥书城画苑，清闲随时消瘦。抬眼滔滔，未知谁是，聊进金尊酒。待扶头、燕市悲歌，去寻屠狗。"}
{"id":"419483","title":"水调歌头 秋日寄方君璧女士燕京","dynasty":"近现代","author":"龙榆生","text":"万类困陵暴，腕底挟风霜。乾坤多少奇境，巨刃倩谁扬。看写胸中丘壑，何必荆关董巨，别样显光芒。堪笑舆台辈，宁解阵堂堂。起衰力，资融会，得恢张。江山故国如画，辉映有残阳。几许朱阑碧瓦，带以白云黄叶，何似在仙乡。摄取入油素，未用感沧桑。"}
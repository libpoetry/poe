{"id":"467477","title":"十九日听弥撒战歌","dynasty":"当代","author":"姚佳","text":"一丘一壑一徘徊，剩水残山作么回。驴背花从愁里落，月中桂向酒边栽。苍髯如戟撩天日，缟袂随风惹世埃。大道谦亨幽且远，云蒸龙变者谁哉。榆钱满地莫医贫，柳絮无声旋化尘。万劫如初半梢月，一年过半两头春。可怜此老忧天下，不见吾狂恨古人。七地沈空难未渡，更从何处脱沉沦。"}
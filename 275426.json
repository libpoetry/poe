{"id":"275426","title":"八声甘州·渐新桐过影小窗西","dynasty":"现代","author":"汪东","text":"渐新桐过影小窗西，惊心已春残。是连番风雨，昨宵轻暖，今日余寒。兴懒都妨屐齿，藓径镇长闲。时复抛书起，独自凭阑。遥想楼居吴苑，看绕田绿水，排闼青山。怅归耕无分，寥落送华年。忍枝头、夭桃繁杏，向晚来、飘砌碎红斑。休延伫，尽东风好，高处应难。"}
{"id":"826477","title":"甘州·徐积余小檀栾室校词图","dynasty":"清末近现代初","author":"潘飞声","text":"记玉台、分韵写新词，付与小银筝。正翠奁研墨，锦笺按谱，一样关情。消受尊前红烛，艳影照娉婷。稳听芦?外，湘水秋声。此日江南倦旅，算晓风残月，酒梦都醒。费十年心血，收拾众香亭。是断肠、家山愁念，莽天涯、歌板共飘零。应同笑、白头红袖，换了浮名。"}
{"id":"309993","title":"南浦·秋燕","dynasty":"现代","author":"邓嘉缜","text":"凉意上罗襟，渐疏阑，剪剪西风轻掠。巷口夕阳斜，蹁跹影，还入深深帘幕。呢喃对语，料应记得来时约。便道主人须惜别，换了新霜城郭。年年，秋去春来，算天涯，到处芹泥堪托。满地认江湖，相逢处，知是谁家楼阁。山河迢递，多情休念乌衣薄。回首旧时明月在，只是雕梁闲却。"}
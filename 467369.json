{"id":"467369","title":"辛巳寒露留别巫山二首","dynasty":"当代","author":"林英男","text":"游魂一夜醉高丘，酒尽春归类楚囚。雨霁云扬穹似海，台空阻断陆如洲。宵深月落沈青眼，梦觉风萧已白头。涯下浮槎横野渡，大江今日向东流。雾失荒台万壑藏，朝云庙宇迹茫茫。猿吟潭底孤轮白，壁印江心对影苍。自笑一声崩古雪，鸦鸣千点逐残阳。听风海啸三山外，蜀水萧萧送客樯。"}
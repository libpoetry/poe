{"id":"701128","title":"讨贼和平喜伍二守寄示班师之作次韵二章","dynasty":"明","author":"符锡","text":"五月征蛮戌海边，班师喜奉檄初旋。即看万众生春色，无复连山怯瘴烟。帅府恩深容纪过，竖儒业在岂求田。白头汗马知何济，转觉归心剧去年。转觉归心剧去年，翻思戎马在征田。丈人岂少捐之策，战垒谁惩奉议烟。东下末僚怀病往，西来骄虏负恩旋。芟除乱草须终尽，一发如存解扰边。"}
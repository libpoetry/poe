{"id":"423385","title":"寄吕芳子诗集","dynasty":"近现代","author":"李洸","text":"历境取艰辛，会心在冥契。万象骤生灭，稍纵即已逝。陶野孟郊新，兼之殊绝诣。真体气内充，老至律渐细。所以论诗旨，不矜小巧慧。忆我交君久，斗韵森们闭。空潭泻古春，得句剧妍丽。漂泊转西南，蜀黔游积岁。归媵诗百篇，坐对揽悲涕。君骋绝足尘，我苦匏瓜系。六籍悬天壤，辣手凿胸胃。惜哉君畏酒，曷由荡荫翳。万壑隔苍梧，群峰荣睥睨。字字裂精诚，诚言动微睇。"}
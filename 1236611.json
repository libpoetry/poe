{"id":"1236611","title":"匏瓜亭二首","dynasty":"元","author":"耶律铸","text":"一壶天地备菟裘，应结壶翁物外游。田仲尽当多屈毂，惠施何得应庄周。岂容五石为无用，好办千金预为酬。匏落纵甘成弃物，世途元更有中流。拟挹春风颍水滨，坐忘颜陋谢嚣尘。素知居士非田仲，只识幽人是卞彬。尽办仙家方外地，径输花坞瓮头春。岂为无口辞供济，好虑为尊与问津。"}
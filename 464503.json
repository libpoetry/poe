{"id":"464503","title":"水调歌头 偕凯儿球儿中秋戴家浜步月","dynasty":"当代","author":"许白凤","text":"天上一轮月，照我在田头。不同小院光景，岁岁过中秋。帘幕一钩窥处，分得银辉几缕，薄醉便都休。碧海何寥廓，浩野豁双眸。更与谁，按水调，试歌喉。泠泠音节伴奏，电灌响龙沟。挽倩娇儿手臂，沉浸稻花香里，良夜恣清游。缓步循归径，玉露湿巾兜。"}
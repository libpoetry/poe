{"id":"769417","title":"鹤友七姊驻津数年每得鲜果嘉肴率为邮致昨来都复以忆津门食品诗夸于余昔东坡在海南食蚝而甘恐人得其味属相与秘之今读吾姊诗用意过东坡矣乃用原韵率成四诗聊为一脔之报 其四","dynasty":"清","author":"那逊兰保","text":"几处楼台送夕阳，蓼花蕉叶斗秋光。瓮头昨漉鹅儿酒，为爱同心取次尝。"}
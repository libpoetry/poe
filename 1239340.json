{"id":"1239340","title":"拟古 其二 西北有高楼","dynasty":"元末明初","author":"钱宰","text":"高台何巍巍，参差与云平。玉绳临双阙，长河流无声。上有羽衣人，逍遥吹玉笙。清响明月，飞佩何泠泠。借问弄者谁，疑是董双成。逸思随风发，无人识其声。曲终再三叹，感慨有余情。所悲同门友，局促趋世荣。愿将秋水剑，为之解尘缨。笑呼双黄鹄，与子俱远征。"}
{"id":"705060","title":"题风烟雪月梅","dynasty":"明","author":"戴浩","text":"忽睹残花满玉台，恍如鳞甲印苍苔。也知摇落难留处，几度春来取次开。一抹轻烟拨不开，䑃朦淡淡锁妆台。仙肌犹自无颜色，何日添容傅粉腮。六花飘落五花开，两白交辉绝点埃。花神不怕寒侵骨，能占江南百卉魁。一轮明月照长安，万斛珠玑镜里看。莫道我家无好处，一帘清气满阑干。"}
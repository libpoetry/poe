{"id":"460207","title":"满江红　为工作所制，苦甚，醉次其年韵","dynasty":"当代","author":"卢青山","text":"我有狂怀，飞系在、夕阳云下。正豁落、人间为席，乾坤为舍。日与寰球行八万，夜栖龟壳宽三瓦。更闲来、偶触不周山，陨石打。既不必，人惊诧；亦不必，法牵惹。是翩然栩尔，南柯梦也。倘得成真蓬岛上，讵能似此奴僮亚。但清泪、确实似黄河，从天泻。"}
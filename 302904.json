{"id":"302904","title":"百字令·题宜庐先生六十自述诗","dynasty":"现代","author":"黄光","text":"浥蔷薇露，绮窗前、盥读先生诗史。黄叶江南村味永，谁擅风谣之美。耳顺弧悬，心通声入，有酒歌多旨。小飞霞麓，恍犹吟栏人倚。重喜子弟能文，珍藏手泽，鸿雪留笺纸。见说余情将寿补，十载何曾如意。人事纷纭，天才踔厉，未尽行年记。吉金重拾，一篇辉映桥梓。"}
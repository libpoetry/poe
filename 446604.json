{"id":"446604","title":"金缕曲    吊无名烈士墓","dynasty":"当代","author":"蔡淑萍","text":"烈士长眠久。正清秋、我来凭吊，冷风盈袖。远望青山相拱卫，近看禾生垄亩。有翠竹、深深垂首。路隘地偏人罕至，幸短碑残碣仍依旧。名失考，草丰茂。坟茔荒矣心荒否？细倾听、当年鏖战，杀声雷吼。热血轻抛缘底事？地下英灵不朽，应亦劝、天公抖擞。欲挽长江黄河水，洗神州大地无污垢。高冢筑，奠杯酒。"}
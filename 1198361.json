{"id":"1198361","title":"补亡诗六首 其一 南陔","dynasty":"魏晋","author":"束皙","text":"循彼南陔，言采其兰。眷恋庭闱，心不遑安。彼居之子，冈或游盘。馨尔夕膳，絜尔晨餐。循彼南陔，厥草油油。彼居之子，色思其柔。眷恋庭闱，心不遑留。馨尔夕膳，絜尔晨羞。有獭有獭，在河之涘。凌波赴汨，噬鲂捕鲤。嗷嗷林乌，受哺于子。养隆敬薄，惟禽之似。勖增尔虔，以介丕祉。"}
{"id":"700006","title":"次韵彻通理秋日驿中二首","dynasty":"明","author":"陶安","text":"几年江海拟同群，又隔钟山一片云。驿路秋高人渐远，征袍霜重火频熏。台臣鹗荐多知己，天子龙飞旧献文。我亦南宫老词客，何时把臂慰前闻。惊看冀北马空群，闭户探玄学子云。独念邦家情未已，何心富贵势如云。典谟总是经纶事，馆阁应需黼黻文。安得灯前一夜话，平生倾倒叩奇闻。"}
{"id":"318396","title":"念奴娇·万县舟中中秋不见月，江面尽黑，因赋用张祥韵","dynasty":"现代","author":"饶宗颐","text":"峡云迢递，洗中秋、雨洗群山无色。光怪鬼门刚过了，倍觉浮生如叶。勘破天人，同归芴漠，黑夜心澄澈。月华安在，妙境更谁共说？只惜羁旅年年，高寒玉宇，冷浸千堆雪。雾锁长川猿散尽，渺渺修途空阔。万县非遥，重山已通，暂作舟中究。江流日夜，今宵休问何夕？"}
{"id":"1004723","title":"水调歌头 壬子五月二十三日，流杯玉泉，雨忽大作，连赋水调二章，一书于壁，一怀以归 其二","dynasty":"宋","author":"程珌","text":"电阙驱神骏，铁棰起痴蛟。木鸣山裂盛夏，白昼野魖号。急上瑶庭深处，为问龙君何怒，抉破古天河。日华开绚采，雨意属诗豪。与君来，蜚玉佩，斩觚瓢。纤流沈羽，借我万斛沸银涛。醉拍满缸香雪，写竭一池浓墨，逸气正飘飖。何事谪仙子，归去续松醪。"}
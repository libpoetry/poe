{"id":"829499","title":"庆金枝 效安陆集","dynasty":"清末近现代初","author":"周岸登","text":"白茅人是仙。伴星月，竞婵娟。碧云离合太无端。仗星替，月轮圆。药娥梦里荆台远，解珠佩，赠金欢。妃星嫔月誓先寒。背人语，问天天。缺月飞上天。老蟾泣，桂香残。结璘愁魄暗中圆。抆清涕，别河山。奔星吊影明河里，讯占梦，闰余弦。饶他璧合又珠联。奈星月，总无言。"}
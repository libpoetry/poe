{"id":"1150678","title":"丹元子步天歌 其三 北方七宿","dynasty":"唐","author":"王希明","text":"女，四星如箕主嫁娶。十二诸国在下陈，先从越国向东论。东西两周次二秦，雍州南下双雁门。代国向西一晋伸，韩魏各一晋北轮。楚之一国魏西屯，楚城南畔独燕军。燕西一郡是齐邻，齐北两邑平原君。欲知郑在越下存，十六黄星细区分。五个离珠女上星，败瓜珠上瓠瓜生。两个各五瓠瓜明，天津九个弹弓形。两星入午河中横，四个奚仲天津上，七个仲侧扶筐星。"}
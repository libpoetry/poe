{"id":"433646","title":"陈旗草原二首","dynasty":"近现代","author":"舒庆春","text":"陈旗一碧到云边，莫谓江南景独妍。六月人归花满地，随时雨过翠连天。远丘流雪群羊下，大野惊风匹马还。隐隐牧歌何处起，遥看公社立炊烟。主人好客手抓羊，乳酒酥油色色香。祝福频频难尽意，举杯切切莫相忘。老翁犹唱当年曲，少女新添时代装。蒙汉情深何忍别，天涯碧草话斜阳。"}
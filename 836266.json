{"id":"836266","title":"齐天乐","dynasty":"清末民国初","author":"陈衍","text":"拨愁几度拈吟笔。愁多笔难料理。逝水华年，看天白眼，掩抑低徊如此。此间秾李。有十索丁娘，李波妹子。取次花丛，懒将回顾有如此。无端天与臣里。恁春光晼晚。娇姹红紫。锦幕虚凉，朱幡黯淡，蜂蝶也知徙倚。卿卿尔尔。尚百日清斋。太常如水。一任花枝，笑人眠共起。"}
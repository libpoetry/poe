{"id":"459233","title":"钱尽戏作三歌无钱歌","dynasty":"当代","author":"卢青山","text":"皮囊薄如堕地叶，钱囊瘪更下躯百；前者无之不能生，后无虽生亦死色。我重斯生贵昏闷，世人见钱目如裂。比来云溪六载苦，坐养心斋昼掩户；皆疑金多莫敢显，岂知唯一人如土。却喜躯囊两轻尘，偶出自谓当羽举；敝服败履抚腹都，不意十遇九债主。我眉低垂夺髭位，彼目上瞠入发首。气慨山压落吾肩，语词铁击塞吾口。逡巡道侧不能逃，忽忽如龟转瓮釜。归来自觉贫亦福，苟不如此谁与语。"}
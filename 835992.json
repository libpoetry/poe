{"id":"835992","title":"高阳台","dynasty":"清末民国初","author":"叶璧华","text":"蕉雨敲窗，荷风展幕，垂帘又是黄昏。枨触年来，又是飘零湖海，吟身琼宫。同集神仙侣，涤尘襟、跌宕琴樽。恁东君千叠，慈云不护灵根。何堪独到寻芳地，怅绿僝红僽，脉脉无言，浅碧苔华，空留步屐香痕。闲鸥有约休重说，怕相思、花也消魂。问能否天上，珊珊依旧文园。"}
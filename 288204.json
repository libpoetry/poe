{"id":"288204","title":"采桑子·一帘疏雨溟濛","dynasty":"现代","author":"徐树铮","text":"一帘疏雨溟濛，暗尘轻傍幽阶敛。横塘侧径，凌波小袜，应怜薄染。燕觜芹香，马蹄花碎，记黏春感。甚因缘却在，墙阴阑角，被斑驳，苔痕点。不弃托根萧艾，好滋培，蕙畦兰畹。雪迷鸿爪，禅心沾絮，嫩晴初闪。芳草连天，夕阳满地，倚楼凄黯。似而今滑滑，真行不得，乱山云掩。"}
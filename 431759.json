{"id":"431759","title":"秦少游誔辰九百周年纪念四绝为高邮纪念馆作","dynasty":"近现代","author":"刘家传","text":"惜春心事许花知，芍药蔷薇烂漫时。蕴籍风流词亦婉，讹传千古女郎诗。双星情意自绵绵，七夕相逢志益坚。扫尽世间儿女态，令人争唱鹊桥仙。一生牢落足烦冤，赢得诗馀世所尊。情韵居然超柳七，若论风格异苏门。时乖何用怨灵修，已得才名万古留。一瓣心香遥作祝，好风吹梦到高邮。"}
{"id":"280603","title":"瑞鹤仙·瞻园席上呈倦圃夫子","dynasty":"清代","author":"李符","text":"去年林雪霁。著绿齿、从游锦苔冰细。松关又深闭。转雷塘艛艓，秣陵重系。花前雁底。话家乡、羊灯影里。驻容颜、不用砂床，到处便萦诗思。须记。尧宾旧集，箕颖新词，满人间世。门如雾市。香风外，蓝舆舁。劝酒瓢砚匣，登临及早，看遍江南山水。怕燕宫、最念司农，紫泥又至。"}
{"id":"731148","title":"御史有以沙汰僧道为请者朕谓沙汰何难即尽去之不过一旨之颁天下有不奉行者乎但今之僧道实不比昔日之横恣有赖于儒氏辞而辟之盖彼教已式微矣且藉以养流民分田授井之制既不可行将此数十百万无衣无食游手好闲之人置之何处耶故特为诗以见意","dynasty":"清","author":"弘历","text":"颓波日下讵能回，二氏于今亦可哀。何必辟邪犹泥古，留资画景与诗材。"}
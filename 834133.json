{"id":"834133","title":"上江虹 九日登定王台","dynasty":"清末民国初","author":"易顺鼎","text":"帝子台高，秋九月、重阳天气。问几处晚晴篱落，菊花开未。蓝涧唫诗词客老，白衣送酒先生醉。只古人旷达，与牢愁都成例。白雁过霜痕，坠红叶、脱雨声至。听潇湘涛，瑟瑟悲秋之泪。华岳持螯名士派，彭城戏马英雄意。对西风一笑，把茱萸秋山翠。"}
{"id":"640591","title":"节物惊心怕倚阑家山千里暮云寒桑田俛仰人间世菽水团栾梦里欢衡石事严宵漏尽博山香暖瑞烟团故人今日皆天上还有双鱼寄脍残 其二","dynasty":"明","author":"童冀","text":"北望神州倦倚阑，帝城三五尚馀寒。玉堂夜直追残梦，金谷春游忆旧欢。綵仗鸣驺骄马过，绛纱笼烛舞蛾团。山城此夕浑愁绝，独对青灯待漏残。"}
{"id":"431513","title":"西江月 诟世两阕","dynasty":"近现代","author":"冯明权","text":"不中不西衣履，非僧非道头颅。共和岂是共糊涂。尽管自由好恶。党派纷纷易组，国家亟亟难扶。超然混合竞前途。入主出奴陈腐。国势已成累卵，人才未见雄图。中华民国口头呼。还说时光过渡。生怕山河分剖，何须囊橐盈敷。民穷财尽血流枯。毕竟走头无路。"}
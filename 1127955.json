{"id":"1127955","title":"临江仙 其二","dynasty":"宋","author":"程大昌","text":"抗步碧潭弥弥，五畲青髻累累。何年乔木倚筇枝。搜寻同队者，追说钓游时。今日昂藏称壮子，向来襁褓婴儿。年周甲子又重书。岂容藏老丑，照白有清池。夹路传呼杳杳，垂腰印绶累累。万般荣贵出丹枝。遥知心乐处，椿畔桂当时。酒到芳春偏弄色，轻黄泛滟鹅儿。大为行乐使堪书。醉来花下卧，便是习家池。"}
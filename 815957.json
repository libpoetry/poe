{"id":"815957","title":"叔鸿侍御见示癸巳元日八砖斋砖韵诗依韵答赠","dynasty":"清","author":"崔性学","text":"钟鸣九陌散香烟，绣毂纵横月满天。甲第华镫连巷树，丁帘彩毾绕阶砖。歌随玉笛?喉急，妆理琼花掠鬓偏。选胜不知乡国远，聊将尊酒贺新年。春暖都门柳蘸烟，不禁归梦海东天。论交此日忘车笠，好古生平抚甓砖。笑我星轺诹俗远，谢君冰鉴爱才偏。朅来北学吾将老，强记风流似少年。"}
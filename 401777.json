{"id":"401777","title":"水调歌头  题春雷琴图卷","dynasty":"民国末当代初","author":"饶宗颐","text":"尤物喜得所，宝绘复成图。蜀声自喜竣急，古意满皇都。看取霜毫点染，何似冰弦披拂，下指尽工夫。还与炷梅魄，旷世许为徒。翻旧格，终止息，渺愁予。浑忘老之已至，唯以味清腴。谁与好弹三涧，只惜相违万里，珍重玉山炉。寄语王夫子，莫笑嵇生迂。"}
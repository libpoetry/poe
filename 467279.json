{"id":"467279","title":"重返桥园探望诸乡亲感赋二首","dynasty":"当代","author":"陈振家","text":"赫赫骄阳炎暑天，二千里路海山连。荒唐岁月成机契，遐远城乡缔友缘。一点思情三十载，两厢虔意老耆年。相逢大快平生志，留与儿孙作美传。敦穆民风向所欢，此情早种石沟山。推诚相对苦尤乐，关照及时贫不艰。昔日挥锄同出汗，今朝聚首各开颜。殷勤款待深铭刻，人转潮州心未还。"}
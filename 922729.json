{"id":"922729","title":"端砚诗","dynasty":"宋","author":"苏轼","text":"披云离北岩，度岭入中夏。重藉剪楚茅，方函斲英槚。骚坛意莫逆，匠石语○奓。匪垩劳运斤，如带防毁銙。砺○○○○，观隅整同厦。津津剖马肝，索索模羊觟。气逼松滋豪，烟联雪涛奼。登堂却蹒跚，饮水何?閜。守墨面宜黔，含贞口终哑。静惟有寿焉，玷尚可磨也。《鲁史》记获麟，晋帖题裹鲊。供给到唐文，护持等商斝。眉形空爱纤，风字仍嫌哆。载观七八评，咸本六一写。退然敢摩肩，信矣俱出跨。始知尹公他，不媚王孙贾。铭诗与器传，篆刻当碑打。严韵拾孑遗，微才任聊且。"}
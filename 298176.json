{"id":"298176","title":"玲珑四犯·希翁《满庭芳·听歌》一阕，词坛韵事也，暑秋无俚，倚此调之","dynasty":"现代","author":"傅子馀","text":"风约仙音，自散入词坛，摇荡吟袖。一霎芳韶，清韵几番消受。犹记醉卧珠楼，为选调、锦笺挥就。甚到今、谢了歌尘，不问捲帘人瘦。断宫零羽嗟难又。诗安排、老来身手。霜腴剩谱凭君按，一曲朱陈后。争得少日梦回，闲共倚、市桥官柳（词牌名）。奈凤弦尘满，蘋洲笛、成孤奏。"}
{"id":"271844","title":"同谷之毅夫寿丞登天平山看红叶","dynasty":"现代","author":"李宣龚","text":"万松千百枫，独醒杂众醉。吟眸一回绕，酒面反遮避。兹游虽未深，所收固已邃。方知林壑美，天巧觑位置。有石皆能峰，无云不藏寺。交阴苍玉佩，倒影赤霞帔。贪看秋色好，宁恐雨势至。亭商爱晚坐，阁闭兼山闷。孤抱傥徘徊，物缘非放弃。斜照不吾欺，繁霜眷同志。"}
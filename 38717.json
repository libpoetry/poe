{"id":"38717","title":"游仙·纵身太霞上","dynasty":"唐代","author":"吴筠","text":"纵身太霞上，眇眇虚中浮。八威先启行，五老同我游。灵景何灼灼，祥风正寥寥。啸歌振长空，逸响清且柔。遨嬉无迹赏，顾眄皆真俦。不疾而自速，万天俄已周。返视太初先，与道冥至一。空洞凝真精，乃为虚中实。变通有常性，合散无定质。不行迅飞电，隐曜光白日。玄栖忘玄深，无得固无失。"}
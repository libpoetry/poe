{"id":"461020","title":"公无渡河四章","dynasty":"当代","author":"伯昏子","text":"公无渡河，公未渡河。交交黄鸟，集于毕罗。瞿瞿良士，若何道蹉。静言思之，僭人实多。公无渡河，公已渡河。一月十曀，视天昏瘥。将伐枚条，视斧断柯。静言思之，贪人实多。公无渡河，公竟渡河。我望岐周，亦孔之讹。瓶罄罍耻，歌斯蓼莪。静言思之，暴人实多。艳妻方煽，习风弥国。衡门栖迟，能不处默。悠哉悠哉，天其悯哀。定何为期，胡然我思之。"}
{"id":"498637","title":"临行阿锁欲尽写前诗凡十一首既而色有未满曰：『斯语太文妾不用此可为别制数章取数月来情事综迹历历于心者谱之勿诳勿艳勿誉妾姿艺如一语有犯即罚君一杯』余曰『固然但每诗成而卿以为可亦引满赏此何如』一笑许诺遂口占为下酒十六首 其十五","dynasty":"明","author":"王彦泓","text":"嗔怒才因半语讹，臂弯零乱指痕多。明朝翻向人前讳，不许檀郎卷袖罗。"}
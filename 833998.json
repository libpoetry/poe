{"id":"833998","title":"念奴娇 江南舟中作","dynasty":"清末民国初","author":"易顺鼎","text":"英雄往矣，对江山赢得，乱愁千斛。今古梦痕消不尽，付与败蕉残鹿。醉里征诛，愁边歌舞，画就兴亡局。欲书遗恨，南山可惜无竹。应念茂苑风花，台城烟草，萧瑟空云木。曾倚舵漏闲眺望，惟见暮帆沙骛。狸去祠荒，雀飞桥冷，悽断前朝曲。无情最是，秦淮一片寒绿。"}
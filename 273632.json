{"id":"273632","title":"天香·辛巳仲春与曙青行投虎溪，剪镫听雨，问说香城故事，悽感久之","dynasty":"现代","author":"汪东","text":"雨细催花，宵长费烛，沈吟往事堪记。岭峤移家，汉滨闲步，乍识佩环声起。仙城路近，还印得、温黁香气。借问蓝桥捣玉，云英可能相似。沧溟去程万里。怨苕华、寸心难系。待到后期归了，绿深无地。铅泪倾槃似洗。但仿佛、游仙梦痕里。蜃海迷楼，春云曙市。"}
{"id":"354397","title":"大江东去·前题","dynasty":"清代","author":"董如兰","text":"忧深如病，万千愁、欲说伤心还歇。是岁三春挨过了，怎使重挨夏月。将近初秋，归鞭未整，酷日同心热。啼痕新旧，积来犹胜鹃血。千里有限关河，无穷荆棘，鱼雁难飞越。异日相逢须记取，今后再休轻别。魂梦堪怜，朝朝暮暮，不解辞登涉。他时归去，定教真个欢悦。"}
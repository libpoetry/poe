{"id":"708911","title":"琐窗寒  敬可贻酢戏咏之","dynasty":"明末清初","author":"曹溶","text":"杏子催黄，橙丝待熟，一般酸楚。多嫌昼绣，酷爱习惯性来侣。望秦楼、量珠买歌，闺中肠断邀郎语。惹旧愁滋味，双眉蹙罢，绒尖微吐。春入清明路。便减曲加饧，柳条如许。宵寒病渴，花瓮偷将伊补。正黄金、零落汉宫，鹔鹴不到沽酒处。怪张华，博物烹龙，小字呼他苦。"}
{"id":"108430","title":"下长安堰·已雪又复雨","dynasty":"元代","author":"方回","text":"已雪又复雨，天寒行路难。船中寒尚可，未若堰头寒。已雨又欲雪，泥深行路迷。岸边泥尚可，未若堰头泥。官船买船逾十丈，终日牵攀仅能上。小船不阔五尺者，大船塞之下容下。堰夫惯见甘途污，轴胶缆断相号呼。得钱赡家计未愚，不惜身如牛与豬。人生劣可足衣食，何必来此堰头立。"}
{"id":"450541","title":"莺啼序仓央嘉措之情事","dynasty":"当代","author":"崔荣江","text":"灵山玉峰肃穆，伫千年不语。梵宫鼓，敲落黄昏，若挽香谢兰圃。课经起，三千佛事，檀烟杳杳魂归路。又何人谈论，风花别开门户。六世金身，袈裟束玉，奈尘心不度。许生日，本是情童，误为莲上僧主。忒多情、何堪面壁，梦还是、簪花红处。解黄绛，拥软闻香，巫山云雨。情融夜雪，履齿留痕，玉墀立楚楚。漏算得、寡情锡杖，殇劫梅残，玉碎魂销，尽成烟缕。空遗竹马，春秋衔恨，经堂空念清心咒，懒修禅、懒作菩提悟。浑然不解，佛曰万事皆虚，缘何独恶鸳侣。宫深道邃，阁冷经繁，更念悲思苦。纵得道、亦无情趣。执笔凭笺，和著红泪，写相思句。新词刻骨，长歌吟恨，当教天下同一曲，有情人、终作双双聚。西风吹瘦莲花，去了尘身，暗香焉去？"}
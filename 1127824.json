{"id":"1127824","title":"和富阳陈大夫祷雨有感韵","dynasty":"宋","author":"曾丰","text":"千里羁怀那更秋，一陪行乐一忘忧。看君俶傥足谁柅，顾我轮囷枝一虬。卓令下车宣汉诏，周王前籍访箕畴。拔茅切不须连茹，吾自胸中有一丘。刑鹅瓮蜥敬祈秋，要解宵衣旰食忧。天上大方张掣电，地中雷已起蟠虬。雾雹黄长尧天水，䆉稏青连郑非蛮。告违只上加餐祝，更祝俸馀归买山。"}
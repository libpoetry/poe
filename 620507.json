{"id":"620507","title":"寒歌行","dynasty":"明","author":"尹明翼","text":"十日寒霜天冻倒，千山净扫水茕波。村畔古松晚云湿，呖耳孤鹤鸣高柯。霰孤钻人过针利，封家姊妹流沙挪。邃阁重裀遮不住，况乃疏篱荚藁窝。蓝缕绽袍弸楮叶，觳觫形骸两袖娑。生怕弹棋指拳曲，犹嫌说书声唏呵。拳曲唏呵奈若何，何当琥珀映叵罗。香气才吞漏喉滑，倏忽满面春风和。铜钱烂头缠腰冷，丢担挑与黄公拖。虽知饮啄有前定，床头如洗涎空沱，休题炙日聊放歌。"}
{"id":"463881","title":"琵琶仙 题秋扇兄垂虹感旧图","dynasty":"当代","author":"邱登成","text":"波漾秋心，浅吟罢、漫说松陵风月。箫管吹绿涟漪，芙蓉正清绝。凭看取、虹垂雁翼，任容与、冷香消歇。曲里青峰，云边桂棹，都付啼鴂。算应是、词客襟期，奈回首、银潢梦难越。聊写一屏缣素，想当时情切。空自省、长桥细柳，换劫尘、缕缕愁叠。抚恨来续弦歌，又伤新别。"}
{"id":"310931","title":"台城路·行迹","dynasty":"现代","author":"邓潜","text":"踏青知赴谁家约，欹风步随春远。撇了香车，扶来小玉，瘦影生怜飞燕。苔埼翠软。看整整斜斜，印来还浅。知不多时，分明鸿爪雪痕现。多情如解凿地，镜屏嵌作样，应胜云片。俊语凌波，酥泥带雨，想湿金莲双瓣。仙归路转。怪分寸评量，心头长见。莫扫芳踪，落花封处满。"}
{"id":"1072045","title":"上丘漕使生辰诗","dynasty":"宋","author":"韩驹","text":"金蜀自昔称遐封，师帅敢是流尝泽通。严宸轸虑文轨同，绣荣遣宣仁风。思皇储精动上穹，炎正重开神降嵩。天姿有道和气融，许国纯诚嘉且忠。暂借经纶粉省中，輶轩一动竦疲癃。诏书诞布恩庞洪，穷谷濒川靡不蒙。取予转输公帑充，敛匪加民用度丰。乐育菁莪泮水宫，青衿咸仰百川东。钦哉美意奉渊衷，多取平反囹圄空。名利全归干制功，良法通商来往憧。叠组重龟问望隆，诵有舆人谣有童。但闻载途祝我公，遐龄实惠俱无穷。"}
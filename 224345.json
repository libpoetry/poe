{"id":"224345","title":"姑苏台晚眺分韵得高字","dynasty":"宋代","author":"陈深","text":"残阳古城曲，岌岌荒台高。不知何年创，尚尔结构年。青山拥危楯，白水环空壕。美哉此山路，惨澹悲雄豪。当时一战霸，意气何矜骄。蛾眉坐倾国，忠魄承怒潮。空馀故宫苑，寒誉飞野蒿。佳辰晤良友，清眺舒烦劳。夕风振来薄，鸿雁中天号。永怀五湖客，一舸凌云涛。浩歌沧浪词，顾言从游。"}
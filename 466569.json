{"id":"466569","title":"成道五章","dynasty":"当代","author":"伯昏子","text":"哀鸿碑下觉曾先，成道岂为归佛源。区夏犹封追缅域，网中何处可题言。龙钟持袖泣姗姗，灯火喧城照鬓斑。直笔如椽谁可负，莫教青史媚君颜。谁怜当日种粮人，早料盖棺无定论。疾甚金縢天未启，安民知是在防言。凤诏传时梦似真，承天门下戮奸人。小民惕若大夫悚，一十五年难濡唇。从来大势定乾坤，能识大势亦美轮。万世一出无声戏，咿呀嘈杂唱何人。"}
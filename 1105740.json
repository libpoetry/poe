{"id":"1105740","title":"次韵制帅和王宪二首","dynasty":"宋","author":"王之望","text":"淮水绵绵不绝流，渡江龙化复东游。宗盟尚诧当年盛，交分还欣此日投。名并邛郲公等继，政称京兆我难酬。得时俱为公家计，三窟宁当各一州。二麦初收堰水流，西园飞盖使君游。羽旄每出邦人喜，壶矢閒同坐客投。膏雨应时和气洽，丰年有兆颂声酬。政成讼简追胥息，镇静西南五十州。"}
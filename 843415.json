{"id":"843415","title":"八声甘州 赋六忆 其二 坐","dynasty":"清末民国初","author":"易顺鼎","text":"忆坐时端正不夭斜，故意远些些。但焚香扫地，莫思闲事，误了年华。侬学善才童子，甘拜九莲花。才把双钩捻，晕起微霞。朋比薰炉何意，任海棠红绽，懒去看他。怕起来时侯，略略有些麻。记凭肩吹笙花底，故嗔人压损画裙沙。方锦褥镇常亲近，软玉无瑕。"}
{"id":"467119","title":"洞仙歌","dynasty":"当代","author":"陈永正","text":"伫延街口，望匆匆来至。惯向人前各回避。似相逢陌路，绕过高楼，谁信得、那夜潮腮曾倚。微波通一瞥，深巷肩随，小语轻言有深意。笑问几时閒，阿母归宁，真个是、天公作美。更一再叮嘱早些来，见左右无人，送过街尾。待来几日，积几多惆怅。一夜开门几回望。奈快邮难寄，电话难通，唯是有、梦入西关寻访。睡轻容易觉，伴著虫声，冷雨飘开绛纱帐。不肯送离魂，多事春风，但搅得、心波摇漾。悔前天玉照送还伊，否则便终宵，把看遥想。"}
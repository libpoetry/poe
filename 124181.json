{"id":"124181","title":"慈圣阁秋橙结实上召宗室同观","dynasty":"宋代","author":"宋祁","text":"昔预穰侯贡，今移汉掖旁。帝怜秋实茂，天许本根强。媚叶童童密，幽花裛裛香。苞垂列星纬，味变九霞浆。薰轸分风近，仙盘饷露凉。和羹并梅{上艹下左木右鹩去鸟}，连叶让芝房。舜日晨烘雾，尧云夕护霜。不随江北化，思助庙中尝。卢橘非同种，安榴肯并芳。荣观耸麟族，赋笔助荷囊。"}
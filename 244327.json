{"id":"244327","title":"水龙吟·春溪漠漠如空","dynasty":"宋代","author":"赵彦端","text":"春溪漠漠如空，望中只与新愁去。何知尚有，烟间馀怨，洛津闲赋。已瘦难丰，久离重见，好春如许。念海棠未老，荼欲吐。且莫恨、风兼雨。休问无情水驿，载幽怀、小桡轻橹。君看睡起，平阶柳絮，入门花雾。才尽无奇，客残如扫，一尊谁举。怅行云断後，祗应梦里，有澄江句。"}
{"id":"821296","title":"309月华清 秋夜独游，用洪叔玙韵","dynasty":"清末近现代初","author":"汪东","text":"河影星涵，园枝风定，几重高阁帘卷。回溯欢娱，渐觉鬓霜销半。甚此际、淮水洗头，空久伫、画桥南畔。愁眄。被嫠蟾深锁，广寒宫殿。茜袖笼香未暖。负桂蕊浓熏，菊英初绽。恐是前情，已逐蛛丝飘断。漫投箸、篆鼎残煤，待写恨、素秋团扇。留玩。任分驰游侣，毂声雷转。"}
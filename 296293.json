{"id":"296293","title":"凤凰台上忆吹箫·纳兰容若生日，集苍虬阁","dynasty":"现代","author":"章钰","text":"莲麝为心，蔘貂何物，还他本色词人。是满腔忠爱，志在灵均。多少云愁海思，曾不分、奉倩伤神。翻赢得、南唐两主，错拟前身。郎君。定依帝所，听奏乐钧天，应悔悲辛。剩荀香裴玉，桂苑留真。证取南中鸿雪，贯华阁、曾寄琴尊。烦呵护、章家坞里，忍草长生。"}
{"id":"1110294","title":"九日偕同寮至破山还饮誓清亭是日早雨寻霁自余至官三见菊花节常会于誓清因成二诗志之","dynasty":"宋","author":"孙应时","text":"佳节强人意，清樽洗俗愁。乍收桐叶雨，放出菊花秋。眼底山川胜，吟边草树幽。西风还正帽，一笑忆荆州。九日仍良宴，三年记此亭。寒花还粲粲，衰鬓转星星。薄宦惊离合，浮生任醉醒。明年应话我，千里越山青。"}
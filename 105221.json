{"id":"105221","title":"依韵和刘敞秀才","dynasty":"宋代","author":"梅尧臣","text":"安得采虚石，师道欲吾广。虽然成术业，曾不计少长。孔孟久已亡，富贵得亦傥。後生不闻义，前辈惧为党。退之昔独传，力振功不赏。舌吻张洪锺，小大扣必响。近世复泯灭，务觉多忽怳。今子诚有志，方驾已楼枉。自惭怀道浅，所得可下上。正如种青松，而欲托朽壤。典丹皆可寻，圣言皆可仰。幸无增我过，此语固不爽。"}
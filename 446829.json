{"id":"446829","title":"眉妩    游葡萄沟参观坎儿井","dynasty":"当代","author":"蔡淑萍","text":"叹荒芜戈壁，一线清华，高速吐乌路。正葡萄新熟，逢佳节、平添游兴诗绪。缀珠万树。翡翠廊、遮断炎暑。笑围席、细品珍珠颗，脆生听维语。闻道经年无雨，却漾青凝碧，留得春驻。地底幽泉出，何清冽、教人尘念都滤。又闻达甫。鼓点催、佳丽旋舞。看轻染斜晖，藤荫小康门户。"}
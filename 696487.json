{"id":"696487","title":"送王敏文自宁夏还四明","dynasty":"明","author":"郑真","text":"同乡久矣识多才，淮海相逢一笑开。世味真能甘淡汨，客情且复慰招徕。官槽正熟葡萄酿，塞曲新传鴳滥堆。千里烦将家信寄，山中松竹问谁栽。双亲两地思愔愔，万里难为一寸心。于越山川春树远，李王城郭暮云深。馔馐要待双鱼出，彩袖行随独鹤吟。至孝往来应不惮，为传作赋儗词林。"}
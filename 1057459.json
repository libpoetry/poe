{"id":"1057459","title":"留题王公谟","dynasty":"宋","author":"刘弇","text":"檐牙排青冥，眺听脱蒙昧。居然人境宽，鱼贯出万态。坐疑天机缄，发露穷琐碎。圆清入鸟哢，萧洒送客慨。脱巾晚吾来，静称一榻对。睨云发高兴，勇欲决猿荟。胡为淫书史，剩若嗜炙脍。长年马如狗，埃?颠毛改。兹趣恐长负，踽踽依侪辈。何当拾颓龄，相与寄耨耒。挽君醉乡衣，枯肺时一溉。"}
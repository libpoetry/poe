{"id":"380800","title":"水龙吟·人日寻梅吴小城有怀关陇旧游","dynasty":"现代","author":"郑文焯","text":"故宫何处斜阳，只今一片销魂土。苍黄望断，虚岩灵气，乱云寒树。对此茫茫，何曾西子，能倾一顾。但水漂花出，无人见也，回阑绕空怀古。别有伤心高处，折梅枝、怨春无主。陇头人在，定悲摇落，驿尘犹阻。报答东风，待催羌笛，关山飞度。甚西江，旧月夜深，还过为予清苦。"}
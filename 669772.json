{"id":"669772","title":"西门行","dynasty":"明","author":"李攀龙","text":"出西门，步踟蹰。相逢不作乐，当复何须。但作乐，勿复问有无。安知家人生产当复溷吾徒。君击筑，我和歌。请为燕市饮，旁人当奈何。人生欲知己，结交不在多。岂无车马客，富贵相经过。自非名卿鲍叔牙，虽有国士谁当知。自非名卿鲍叔牙，虽有国士谁当知。与君重自爱，中道有别离。区区抱苦心，可用不相疑。"}
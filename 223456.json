{"id":"223456","title":"瑞鹤仙·楚云分断雨","dynasty":"宋代","author":"张炎","text":"楚云分断雨。问那回、因甚琴心先许。匆匆话离绪。正花房蜂闹，著春无处。残歌剩舞。尚隐约、当时院宇。黯消凝、铜雀深深，忍把小乔轻误。休赋。玉尊别後，老叶沈沟，暗珠还浦。欢游再数。能几日、采芳去。最无端做了，霎时娇梦，不道风流恁苦。把馀情、付与秋蛩，夜长自语。"}
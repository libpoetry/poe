{"id":"178271","title":"奉和李元叔察院秋怀","dynasty":"宋代","author":"张嵲","text":"屯云生广泽，白日互亏蔽。如何三秋杪，顾作九暑炽。高风摧薄柳，未觉到兰蕙。幽人感岁徂，节生悲远志。伊予老忧患，感激志鉴寐。起视篱下花，节过真少味。岂无王弘酒，深愧渊明意。未然招隐诗，默契幽林思。瞻彼区中人，清冽成萎悴。安得西山药，飘然以超世。"}
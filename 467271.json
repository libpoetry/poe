{"id":"467271","title":"依韵目和北京孙更俊先生七律三十首 其二 二冬","dynasty":"当代","author":"陈振家","text":"斗柄北移天下冬，高霄恣意戮银龙。凄风寒气飘千里，败甲残鳞散九重。俗树凡枝齐委顿，梅花松扇自从容。山人怕冷无长策，聊把青椒当鹿茸。新近智能常透支，溪边日日斗残棋。深思总觉万无失，接战偏因一着吹。围魏只期能救赵，拔城未获反劳师。却如三国老诸葛，六出祁山奔走疲。匮乏阮孚留一文，逞能诸葛只三分。求财常梗皆由数，拼死无成非不勤。势陷迍邅谁预得，事将障塞岂能闻。自知此命属巢许，合做深山岩上云。日历初开新纪元，依然天下事麻烦。小偷警察目终反，安拉耶苏脸欲翻。几个强徒征老美，两幢巨构剩残垣。蜂虻虎豹各施技，风雨漫天蛙蛤喧。读君诗到五更寒，情感交流不落单。刮目燕云思怪杰，回头古国惜儒冠。猢因千载识闻博，鸟有双头视野宽。倘得机缘北京去，西山风景自须看。病句冗词常自删，不教异类出重关。牵强晦涩皆庸品，疏畅清和始解颜。深叹孤襟长闭塞，岂辞万仞学登攀。痴迷韵海无他志，欲寄吟情夕照间。龟兔竞奔谁得先，骄矜败绩理当然。霸王空有千斤力，亭长光凭一撮贤。赤壁焰高惊魏武，晋山树郁走苻坚。前朝故事云烟散，留与闲人说万年。风吹易水去萧萧，恍见燕丹泪四条。小惠频施哄犬马，大恩图报效鹰雕。历来君主谙该法，世代英豪尽中招。社会天生流品杂，任人点菜与烹调。尘羹土菜准丰肴，西舍东邻新故交。互捉迷藏喧翠岭，同抓蟋蟀走荒郊。争雄频去攀藤索，打闹千回舞竹梢。每忆少年欢乐事，童音犹在耳中呶。诗魂炼铸喜粗豪，遗貌抽神境始高。野马脱缰驰影过，云鹰奋翮逐风翱。辟开亘古千重浪，往钓沧溟六巨鳌。感受从来依妙悟，雄奇磊落恣鲸涛。斜倚礁崖听海歌，似悲似怒似嘘呵。有容终屈卑低处，能忍却招污垢多。日啸风涛唠上帝，夜倾声泪诉姮娥。世人若不明宽贷，此后定遭深折磨。偶逢环境乱如麻，躲去海边观浪花。东壁争吵因烂帐，西邻打架为分家。女人泗涕兼流泪，男汉抡拳又骂爹。恍闻惊涛同慨叹：钱银伤气近风邪。一居东粤海之阳，一住古都天子乡。余或远游将大海，君能高就必中央。风涛激荡吾看惯，龙虎腾骧子自详。异日相逢同尽兴，汝谈钟鼎我谈鲳。枝头宛转叫仓庚，忽动寻春访友情。且趁江山初霁色，来追林壑久荒程。当时嫩笋和鸡煮，才摘新茶入罐烹。同赏杏林娇醉态，再吟短句效嘤鸣。数峰错落插天青，流水孤村似画屏。点点豆花飞蛱蝶，尖尖荷角立蜻蜓。不经老友谈心悟，已有新诗启性灵。脱口试吟三两句，惹来浣女隔溪听。世间花月物之尤，月夜花朝堪恋留。月可使人怀美事，花能令我忆良游。花前月下情深切，月色花香意更柔。但愿宵宵有明月，鲜花不谢共悠悠。不耐哓哓人事侵，几回曾拟返山林。过街车马须留意，在庙神明要共钦。先祖无田供养老，异乡非藉莫相寻。泥龟曳尾团团转，白发垂垂岁月深。穷僻之乡陋俗覃，生娃不算定须男。愿将自己骨拧折，未得子丁情岂甘。心窍难开空喻理，嘴皮磨破请休谈。何时观念方调整？先撤中堂列祖龛。贪官亦似贩私盐，最怕风头查察严。办事认真装奉献，陈词慷慨扮清廉。暗间干尽鬼奸事，明里常防瓜李嫌。逃得侦查复原态，又朝财色局中粘。忧深休去问彭咸，往看汪洋千幅帆。辟浪欢欣船远去，沉峦靡顾日西衔。不成浮海寻徐福，也可入山追吕岩。想入非非为上算，遣排无计且超凡。"}
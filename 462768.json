{"id":"462768","title":"丙申初夏，于首博同日观商代妇好墓汉代海昏侯墓展","dynasty":"当代","author":"幻庐","text":"一逐大道斩白蛇，一兴九天降玄燕。数纪春秋妃宠商，廿七朝昏帝辞汉。地宜受宝终以逃秦灰，君弃生民正未远殷鉴。鄱阳波底閟重门，潜呼刘贺通海昏。长衔霍氏翻云雨，玉玺漆书能一言。重器同镌妇好字，玉韘骨笄增妩媚。生生世世伴武丁，楼台累七窥其秘。君不见，三代之上亡贞卜，三代之下绝韦编。残炱祭馀后母鼎，断缗山积五铢钱。俱求盈缩合于天，碧落黄泉湮灭三千年。"}
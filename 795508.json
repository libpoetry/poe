{"id":"795508","title":"雨霖铃 题外侄女屠瑶芳像","dynasty":"清","author":"陈洁","text":"凌波纤影，向瑶墀畔，飞渡巫岭。娉婷格韵如许，更难逗处，兰心耿耿。蕙质从教染翰，尽骚坛标挺。痛袅袅，倩盻嫣然，晓露盈盈云外冷。人生年少无多景，最那堪、空对芳颜哽。半轮皎月斜照，梅花下、倍添寂静。此意千秋，都付丹青点缀成靓。真个是、万叠愁肠，尽托苍烟冥。"}
{"id":"181611","title":"广南食槟榔先嚼蚬灰蒌藤津遇灰藤则浊吐出","dynasty":"宋代","author":"郑刚中","text":"海风票勿树如幢，风吹树颠结槟榔。贾胡相衔浮巨舶，动以百斛输官场。官场出这不留积，布散仅足资南方。闻其入药破痃癖，铢两自可攻腹肠。如何费耗比菽粟，大家富室争收藏。邦人低颜为予说，浓岚毒雾将谁当。蒌藤生叶大於钱，蚬壳火化灰如霜。鸡心小切紫花碎，灰叶佐助消百殃。宾朋相逢未唤酒，煎点亦笑茶瓯黄。摩挲蒳孙更兼取，此味我知君未尝。吾帮合姓问名者，不许羔雁先登堂。盘奁封题裹文绣。个数惟用多为光。闻公嚼蜡尚称好，随我啖此当更良。支颐细听邦人说，风俗今知果差别。为饥一饭众肯置，食蓼忘辛定谁辍。语言混杂常嗫嚅，怀袖携持类饕餮。唇无贵贱如激丹，人不诅盟皆歃血。初疑被窘遭折齿，又怪病阳狂嚼舌。岂能鼎畔窃硃砂，恐或遇仙餐绛雪。又疑李贺哎心出，咳唾皆给腥未歇。自求口实象为颐，颐中有物名噬嗑。噬遇腊肉尚为吝，饮食在颐尤欲节。酸醎甘苦各有臓，偏受辛毒何其拙。那知玉液贵如酥，况是会池要清洁。我尝效尤进薄少，土灰在喉津已噎。一身生死吒造华，琐琐谁能污牙颊。"}
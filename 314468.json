{"id":"314468","title":"长相思慢·霜警疏林","dynasty":"现代","author":"萧萐父","text":"霜警疏林，秋云如水，微吟难诉衷情。天教乍见，浅笑凝眸，才喜欲问还惊。共感飘零。是真怀相映，葬野星萤。细语轻轻。幕沉沉、夜曲潜听。纵黄叶西风，也作春阳艳裛，梦影难凭。堪悲别绪，何事青天，忍散鸥盟。金丝误了，杳天涯、此恨终萦。看香消瘦菊，魂绕孤灯。"}
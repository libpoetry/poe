{"id":"176761","title":"夕憩西林寺诗","dynasty":"宋代","author":"董嗣杲","text":"忆发德化门，饱看屏风叠。五峰自孱绝，两脚谁登蹑。山高白日暗，溪断清泉接。閒倚迸崖松，静踏粘露叶。珠台势巍巍，玉斗光烨烨。撞钟警三生，听禽愁百折。圣峰足眺望，禅观宜妥帖。高蹈忘俗缘，迥处离尘劫。废塔任敧仄，古碣尚岌页。归询打碑人，摹向斋壁贴。"}
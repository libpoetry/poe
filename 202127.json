{"id":"202127","title":"廌寓龙兴仁王佛舍德麟公定道辅仲宝携酒希纳","dynasty":"宋代","author":"李廌","text":"宿雨旦初霁，微凉吹广庭。嘉宾忽相遇，方午梦惊扣扃。长松森翠影，德修竹参青冥。飘云度空急，仲残日穿林明。幽墙隔江浦，公远屿定风舲。城市厌烦暑，道山樊念伶俜。角巾代公绂，方草具踰侯鲭。园实摘的皪，德厨酝斟晶荧。烹鲜缩颈大，仲海错著器腥。笑谈得真乐，公采撷逢幽馨。云阴剥初霁，道名岚收远青。窗卧忆元亮，方诗成怀景升。日须河朔饮，德当解高阳酲。烦襟顿忘释，仲嘉咏不少停。闉闍发严鼓，公穹碧垂繁星。一笑跨鞍去，奚论楚人醒。"}
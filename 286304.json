{"id":"286304","title":"冷子示关中友人赠诗且索予作赋此以赠","dynasty":"清代","author":"李锴","text":"吾闻关中建瓴势，襟带山河雄百二。名贤大儒每挺出，吾道苍茫实攸寄。峥嵘馀气未肯伏，有时更出英雄辈。多君壮年多壮游，锦囊古剑临清潜。一康三李假光怪，太华终南泄灵秘。我行海内十有八，老马风尘消故智。迄今关雁起秋风，把酒危楼辄西睇。"}
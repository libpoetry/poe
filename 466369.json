{"id":"466369","title":"木兰花　听旧歌二首","dynasty":"当代","author":"卢青山","text":"和丝和竹随风袅，谁作此声声缥缈。歌从当日尚青春，当日听歌人渐老。南湖夜月巴陵道，绿鬓佳朋三五俏。当时听处只欢然，那计今朝愁满抱。踏青语笑喧侪辈，十七年前十七岁。婆娑玉臂万裙红，摇荡君山千顷苇。宫商满耳如潮沸，少日谁知歌里味。人生尽是听歌人，解得歌时心已萎。"}
{"id":"377397","title":"齐天乐·青山那是无情物","dynasty":"清代","author":"蒋敦复","text":"青山那是无情物，斜阳自成今古。虎阜云荒，鹫峰石冷，添了碧苔无数。支筇好去。认越角吴根，野桥归路。茸帽蕉衫，水天凉影唤鸥渡。吟笺旧题古寺，红墙看一带，落叶如雨。古木阴围，寒泉响答，分付斋鱼粥鼓。江湖倦旅。看几度星霜，重重烟树。甚日来游，画中摇瘦掳。"}
{"id":"459127","title":"饮酒","dynasty":"当代","author":"卢青山","text":"饮酒废百事，作书双手颤。问汝意如何，蠢笑眯睫眼。堂下披风竹，明月流银霰。仿佛瑶台女，天花向水散。乘醉踏柔茵，起舞地天转。匪不快平生，明日尘相挽。商声惊层霜，簌簌落阶炫。尽此今夕欢，不愧造物瞰。明日复明日，蹉跎鬓欲染；回视平生心，一事无不短。一日乐一日，百年遂已满；对彼孜孜者，终竟谁无憾？论理非吾长，快酌手中盏。"}
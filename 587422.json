{"id":"587422","title":"玉田四章","dynasty":"明","author":"霍韬","text":"我田百亩，不以种禾。匪不种禾，种禾穫不多。惟种玉子，种玉如何。玉子成璞，可琢可磨。璞琢璞磨，温润则那。我田百亩，不以种稷。匪不种稷，种稷不多得。惟种玉子，种玉何适。玉子成璞，可圭可璧。种此圭璧，以近有德。谁有善亩，我有善价。我亩匪有馀，我求日不暇。匪我则求，谁售我者。谁善耘田，耘我玉痹。我曰如莠，我玉亦不滋。谁教我耘，实获我思。"}
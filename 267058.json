{"id":"267058","title":"夜半乐·自题破碎江山","dynasty":"现代","author":"叶楚伧","text":"江山又值星碎。荒唐满纸，一掬辛酸泪。想当日君臣，笙歌内里。珠帘半卷，凉风乍起。夜深前殿平阳，露侵歌履，曾谱得、霓裳羽衣几。鼓鼙不辨胡汉，四壁烽烟，六军罗绮。秋日照、荆棘高冢荒垒。青衫遗老，白头宫女。伤心一片残阳，哭向蒿里。孝陵路、年年衰草耳。到此谁意。一抹神州，纤儿争市。恨保障、更无檀道济。饮黄龙、空自把酒盟诸水。剩商女、独解怜前史。后庭花、唱声声蘼。"}
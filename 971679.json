{"id":"971679","title":"晏斋余自名也故常以榜自随乃以名厅事之东偏厅之后旧有一室面对竹余山居富此物亦以竹隐名对此竹而有思于山中故以思隐名之思隐之东又辟屋丈许连以为斋乞名于张君伯永为名曰容斋并作三绝志其事焉 其一","dynasty":"宋","author":"赵蕃","text":"以晏名斋惧不安，居閒从仕莫殊看。葱羹麦饭自可饱，惟去不须如井丹。"}
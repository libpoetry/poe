{"id":"1236819","title":"杭州即事二首","dynasty":"元","author":"郑元祐","text":"瓦砾堆堆塞路坳，胜游巷陌尽蓬蒿。祠宫地卧驼鸣?，秘殿春扃马矢臊。山色无如今度惨，潮头可似昔时高？王师贵在能安集，岂必兵行血渍刀？往来都是石尤风，身境俱忘逆顺同。镜里转增双鬓白，花前仍是小桃红。莫惊天地军麾满，尚喜江湖客棹通。杨柳吹绵春又暮，赋诗愁杀杜陵翁。"}
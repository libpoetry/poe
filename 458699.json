{"id":"458699","title":"白门柳","dynasty":"当代","author":"卢青山","text":"白门柳，白门柳，中有孤乌寒宿苦。朝出荒畴衔老叶，莫归惨翮悲欲语。昨夜风急堕巢翻，乌啼如哭无歇处。乌兮乌兮毋急切，旁边有人更凄恻。乌出妾亦汲银床，频呵冻指青霜瑟。推门婆夫鼾未起，燃柴开铛寻朝米。红日初欲照窗楣，已荷锄篮向菜畦，口中馀粒犹在齿。乌归时节我亦归，河边砧上捣衣棰，珠汗淋漓如水洗。中夜人息乌亦息，犹抱小郎呼便溺，衣在床头披未及。乌兮乌兮听我言，自来女儿多苦颜。为驴为马固其份，克夫何处伸冤愤？前日藁砧醉后卧，昨日唤之不起枕。前在衾中将儿宿，今在屋外听儿哭。儿哭渐沉儿渐睡，屋外吞声泪笃笃。待携儿去归故里，婆云儿是彼血族。儿哭有人哄，母哭谁怜独？粗粗养在小农家，日学耕耘夜学麻。初如乳犊焉知事，每到溪边暗簪花。簪花未就闻人语，急向袖中藏半许，不能藏得满面霞。逢郎陌上骑竹马，窥得一枝鬓边斜，郎云人无片瑕花有瘕。每每黄昏月上山，春田之角秋枫野。月如有心蛙如怕，各各噤声无言者。草莓是郎亲手摘，柳圈插杏是郎亲手挂。忽忽郎廿妹十八，欲言不言神尴尬。郎言愿将一生心，换取手中帕。月似佯羞蛙似臊，渐入云中声渐小，留出人间一片温温夜。娘在屋中拟新嫁，郎在月中泪频洒。相中一人高且美，最是家中新起榭。女倚柴门不回首，娘云唯此称身价。逾月那人忽遽卒，村中人语各诧诧。最悲人之事，不问明人问瞽卦。断命但云命有煞，克夫原是天定也。三日不出户，问之如喑哑。在昔媒婆踏破槛，在今落落如空厦。树下问郎郎不语，妹在这边郎在那。久之唯云吾意本不舍，叵耐爷娘执意实横霸。言已调头去，蛙噪月灼各如骂。蛙月蛙月休频骂，命中如此谁能惹，泪如红雨铺脸下。三年再觅得一跛，体虽非正差亦可。唢呐小轿披红绿，行行路向郎门过。揭帘望郎郎门锁，门前鸡鸭惊个个。入户盈门俱欢客，谁识回肠经几簸？红烛未残深帐掩，一夜暴虐葳锁破。早起望曦窗，日照双喜红如朵。从此侍夫侍翁媪，苗田豕圈熏烟灶。终日默默进复出，但人相问撑一笑。手龟皮黑神仓皇，鱼尾渐来人欲老；苟与郎逢应不识，谁信当年亦自如花好？忽然鞭响落梁尘，年馀产子如龙麟。人语汹汹尽已息，翁婆冷脸回春温。旧梦水逝不可返，此生百年尚可循。上送翁婆老，下抚子成人。人皆如此我岂异，苟能如此愿已遂，他年得葬夫家坟。谁道横灾生变突，夫死家破如电抹。翁婆持帚扫出门，独与孤乌立夜深。乌兮乌兮将安适，绕树百匝天如漆。乌兮乌兮休苦绕，一匝回肠经一折。君失故巢可再营，妾失家身何处觅。天汝若有情，何苦如斯苦相逼。地汝若有灵，来生莫放妾来此世立。回首拜向北，以谢父母德。再拜屋中人，以祈儿安适。末拜堂前乌，一语幸莫辜：昨日东山葬妾夫，君在坟头久呜呜；今去惶惶都无路，莫到妾骸长悽楚；愿君振翅去，天外或有人间逞欢豫。言已吊索衰衰柳，柳如不忍忽瘦瘦。白门柳，白门柳，乌在枝间伫立久，忽振戛翅淩远岫。剩有畴风犹泣泣，天且未曙人寂寂。"}
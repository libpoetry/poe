{"id":"419216","title":"平韵满江红 北京病枕，忆雁荡三十年前旧游","dynasty":"近现代","author":"夏承焘","text":"过雨滩声，讶床底、昨宵怒雷。朝晖里，双鸾翠羽，忽傍窗开。闯户一翁携杖问，谁同荡顶采芝回。有褰云、玉女正梳妆，临镜台。盘一线，碧崔巍。对朵朵，玉玫瑰。负乐天旧约，重九深杯。辽鹤方惊寒后语，昆池莫问劫馀灰。有龙门、雁荡好平分，归去来。"}
{"id":"1122183","title":"古意","dynasty":"宋","author":"鱼潜","text":"青青陵上柏，落落劲不摧。人生百年内，朝夕变所怀。斗酒命同好，万里不顾回。闻有昌国君，谈笑黄金台。柔言更长跪，信是富贵媒。但恐气习移，古今不同才。寄言去国者，岁晚有馀哀。权衡岂公平，天驷但伏枥。东井不救渴，仓库何时实。元工肯假借，名器甚可惜。如何万万古，不行督责术。"}
{"id":"552271","title":"赋得看剑引杯长十韵","dynasty":"明","author":"孙传庭","text":"别有临觞意，非关饮兴频。琴樽徒寂寞，诗酒漫逡巡。狎厌东山妓，喧憎北海宾。胸原饶磊块，世未息烟尘。何物堪酬主，斯时合致身。龙精惊在握，虎气喜相亲。雷焕占非偶，风胡辨独真。芙蓉锷上灿，霜雪匣中新。睥睨怀仇齿，盘桓念蹇屯。连呼尽百斗，此际意谁伦。"}
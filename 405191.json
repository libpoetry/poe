{"id":"405191","title":"浣溪沙·记梦三首","dynasty":"近现代末当代初","author":"刘永平","text":"绿鬓钿钗琥珀嵌。蛮腰婀娜手掺掺。淡裙轻衬藕花衫。巧倩朱唇微笑破，殷勤青鸟尺书衔。星河一夕判仙凡。锦意温存笑语柔。瑶台月下送明眸。比肩人海总销愁。冠玉如君岂易得，梅花似汝几生修。团团璧月挂帘钩。六曲栏干柳外凭。一钩新月竹边生。低眉无语露香凝。萧史襟怀浓似酒，藐姑神态冷于冰。魂销庄蝶化孤灯。"}
{"id":"278351","title":"惜奴娇·建宁、口莲","dynasty":"现代","author":"沈轶刘","text":"均口香莲馨腻。秋早西风露盈箧。仙侣群来，好趁二八，共褪红衣鲜脆。卸壳清朝，微抹樱唇浅含蒂。贝初齐，争啮芳心，小试兰闺技。佳味。肯数桃花米。赌云腴，称伴龙圆婿，千转伊湾，厚翠未了，荡出溪帆晴霁。万恨松寥，长倚疏阳揽余涕。问谁解，一击金铙，并世车同轨。"}
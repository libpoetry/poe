{"id":"460035","title":"贺新郎","dynasty":"当代","author":"卢青山","text":"侧帽按弦语。告清琴、吾情未动，汝休轻遽。应记嵇生广陵曲，只到刑前方许。怕始作、先成断弩。潦落平生无限事，必超然后可相倾与。琴稽曰：“幸遵谕”。横弓才动忘斯虑。陡凄然、怆蒲泣夜，丑猿翻雨。再作幽萤流诡月，唤取湘灵低舞。诧鹘鹘、森风满堵。未到衷情先戛折，猛惨陈泪眼平吾怒：“欲不断，只聋瞽”。"}
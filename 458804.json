{"id":"458804","title":"漠漠","dynasty":"当代","author":"卢青山","text":"漠漠云垂野，疏疏翳凋林。萧风吹飞雨，过江暗苔生。忉忉谁家子，局脊长独行。孤鸟飞白袷，离兽曳榛荆。登高以望远，两鬓挂埃尘。歧途横旷渺，南北焉可分；染丝疑黄黑，眩眩将谁明？昨宿泮林隙，鹪鹩故故鸣；徒然乱人意，不得与相亲。子规向旦起，泣血落衣巾。焦原难侧足，胡不早归程。归程在何许，天地寂无人。嗟彼远行子，毋以长淹沦。"}
{"id":"803385","title":"命免天津府及顺天府所属积欠诗以志事","dynasty":"清","author":"弘历","text":"休助古有云，怀保今所勉。昨岁此地灾，赈赒期均遍。巡方兹目睹，幸逭沟壑转。然未经见多，加惠讵宜缓。两府界壤连，受沴苦弗浅。三州及八县，旧欠概与免。武清独无欠，岂不向隅叹。蠲供十之五，用意旌良善。麦收倘得半，庶少济屯蹇。是惟赖天恩，非吾力能办。"}
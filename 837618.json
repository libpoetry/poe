{"id":"837618","title":"惜红衣·夏夜不寐，偕岩徵游社稷坛。招凉水榭，波光露气，荡魂悽魄。用白石韵索和","dynasty":"清末民国初","author":"李岳瑞","text":"钩月林梢，绳河殿侧，坐销吟力。缥瓦烟光，檀栾荡金碧。宫鸦梦醒，应解识、沧桑迁客。凄寂。清漏往时，隔重帘消息。华镫绮陌。鬓影衣香，苔痕绣鸳藉。高寒玉宇恋国。斗瞻北。一霎水天閒话，都是廿年曾历。愿故园无恙，同挹岳莲秋色。"}
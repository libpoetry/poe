{"id":"636180","title":"自英利抵徐闻一径迂回延袤百里万木蓊蔚百卉错绣身入其中如处翠幕从林隙见日已及亭午道俗殊情匪欣则怖古称仙源辽邈人境隔绝武陵之后未曾有也诗以纪胜","dynasty":"明","author":"成鹫","text":"二时天气异寒温，百里人烟隔晓昏。涧底转雷车错毂，林端见日叶归根。兰侵蔓草香偏满，藤冒高柯子并繁。可惜桃花鸡犬地，一通人境失仙源。"}
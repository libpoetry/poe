{"id":"402987","title":"三部乐 丁丑元日去金陵勾当，适值大雪","dynasty":"近现代末当代初","author":"赵尊岳","text":"篱角疏镫，映驿路短程，旅怀愁绝。玉镌琼朗，千顷清晖疑月。信幽梦同逐锋车。缀敝貂畹晚，午夜催发。画堂簇燕，孤负金醅荷叶。阳春几人解和，总沾泥逝水，有情难说。凭锦笺琢句，东华晞发。好江山片时换睫。悭坼蕊梅闬伫切。白战未息，伴朔凛徒自萦结。"}
{"id":"685717","title":"南宁傅同知望云思亲二首","dynasty":"明","author":"邓林","text":"家山迢递隔湘云，望若庭闱思若奔。得禄未荣三釜养，有生难报百年恩。蓼莪赋罢心如织，衣线看来眼欲昏。回首黄堂霜月暮，慈乌啼处不堪闻。嗟君感物念高堂，宛似梁公在太行。望去难穷千里目，愁来空断九回肠。东乌西兔亲年老，北辙南辕客路长。同是劬劳恩未报，题诗感我成滂□。"}
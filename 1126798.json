{"id":"1126798","title":"虞美人","dynasty":"宋","author":"黄机","text":"十年不作湖湘客。亭堠催行色。浅山荒草记当时。筱竹篱边羸马、向人嘶。书生万字平戎策。苦泪风前滴。莫辞衫袖障征尘。自古英雄之楚、又之秦。云情雨意才端的。津鼓催行色。因缘虽浅是因缘。犹胜当初无分、小留连。刘郎双鬓青堪照。君也方年少。尊前不用苦沾衣。未信桃源别后、路成迷。"}
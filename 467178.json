{"id":"467178","title":"五·一二汶川大地震九首 其七","dynasty":"当代","author":"陈忠平","text":"第一伤心事，残骸不及收。万魂游荡处，明日又高楼。吩咐三巴水，流乾无尽哀。应知埋骨地，圣火即将来。悲情难自抑，往者已成虚。肯惜卑微力，有心呵一孤。绝人天道欲何如，不许偷生雪劫馀。亿兆烝民同一恸，长街妄自笑蟾蜍。春光销尽佛光明，幻作山崩地裂声。满目疮痍艰一哭，可怜木圣不重生。人世繁华奈劫何，西隅枉住阿弥陀。算来千古凄凉事，未抵川中数日多。"}
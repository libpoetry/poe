{"id":"696966","title":"诗四首","dynasty":"明","author":"祝允明","text":"盈盈高楼女，粲粲红粉妆。灼灼耀容华，粲粲□衣裳。丹唇激浩齿，鬒发婉清扬。□□□闾里，□□□洞房。见者惊若神，翘首仰辉光。名都多秀艳，三五骋神逸。六门交长衢，窗中坐晓日。行行万夫望，□□不可匹。君子严礼聘，承筐富充积。嘉耦□好逑，高堂鼓琴瑟。珠玉含泽辉，妖女□容华。门巷多履綦，□冶市门誇。纷纷容悦已，日暮宿倡家。巍巍西山高，湛湛山下水。昂昂千丈松，靡靡百草委。下有虎魄伏，上有兔萝倚。"}
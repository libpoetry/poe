{"id":"1092117","title":"次韵刘寺簿暇日出郊按视贡院安养院漏泽园南教场饭于花药寺用韦苏州韵赋诗","dynasty":"宋","author":"程洵","text":"使君抱孤韵，胜日成独游。聊循七里郭，一赏千林秋。射圃既徘徊，泽宫重咨畴。孰生病我疗，孰死骨我收。遐观兴未穷，小憩山更幽。昔人事登览，不惮道里悠。而我缚微官，抗尘苦淹留。何当奉杖屦，崇论排田驺。"}
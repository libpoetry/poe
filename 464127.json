{"id":"464127","title":"庆春泽 癸丑十月二十三日广州作","dynasty":"当代","author":"陈凡","text":"屡盼芳辰，余寒不去，拥衾几度沉吟。谣诼蛾眉，淫脂妒粉，叫人幽恨难禁。狂蜂妖蝶纷争舞，似乱云、欲掩高岑。严霜摧折，梅魂结了层阴。忽然一夜薰风到，便碧生树杪，艳绽桃心。红雨漫天，春归锦绣园林。东君能使年光换，谁料得、竟有如今。喜连朝，千城万陌，舞燕歌莺。"}
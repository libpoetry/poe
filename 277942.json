{"id":"277942","title":"乌龙行·鸡头天险临箕谷","dynasty":"清代","author":"李重华","text":"鸡头天险临箕谷，电激霆奔泻其足。此江旧袭乌龙名，凡鳞易见龙潜伏。崖欹峡束窅莫窥，下閟龙堂嵌坳隩。方池吞吐混江流，幽窦虚无透山腹。今年苦旱大雩祭，张令勤民事巫祝。冲波逆石进鱼艇，布币陈觞照犀烛。维龙变现若暝蜓，黑质锦章光闪目。鳞鬐蜿蜒恣徘徊，爪角纷拿时往复。诘朝动地滃云雷，甘"}
{"id":"845056","title":"杂诗二首","dynasty":"清末民国初","author":"曹家达","text":"东风天上来，动我芙蓉幕。阳春变林鸟，百卉欣有托。佳人美芳姿，膏兰不自薄。采芳不当年，时过惮零落。念此一徘徊，日暮感寥廓。去者不可追，岁月如飙驰。不闻阳鸟飞，暂挂秋虫丝。圆荷媚朱明，兰泽多春姿。风日见摇荡，萎谢当语谁。所以古之人，光景贵及时。"}
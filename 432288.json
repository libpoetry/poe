{"id":"432288","title":"南歌子","dynasty":"近现代","author":"李继熙","text":"香径深深护，回廊曲曲通。轮埠西畔铁桥东。忆自那回别后恨无穷。好梦随流水，浮生类转蓬。溯洄何处觅芳踪。惟有相思相忆月明中。灯映寒烟外，钟敲绿水边。帆樯如织海西湾。犹见当时燕子舞翩翾。弦管流高阁，裙钗荐绮筵。断肠最是晚凉天。怕看人间嘉会自年年。"}
{"id":"1236396","title":"奉和元帅石末公元宵二首","dynasty":"元","author":"陈镒","text":"自叹经年依半水，那知今夕客严城。中天月在无灯火，午夜风来有柝声。浊酒不浇胸垒块，衰年犹觉句峥嵘。升平气象何时见，独对梅花坐到明。节序萧条宁似旧，夜寒灯火暗孤城。星河淡淡流云影，钟鼓迟迟咽漏声。抚事忧时心慨慷，狂歌击缶气峥嵘。昆崙关破当今夕，遗史重看眼为明。"}
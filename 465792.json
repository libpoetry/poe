{"id":"465792","title":"应邀乐天楼追月","dynasty":"当代","author":"余菊庵","text":"乙丑八月十六日，应邀来访乐天楼。入门便觉神先爽，满庭花木淩清秋。主人能诗非俗士，击鲜置酒会楼头。楼头宽敞可走马，起舞弄影任自由。李吴两彦有佳句，我亦枯肠搜索求。我辈措大原风雅，放眼古今蔑王侯。身逢平世胸无物，但愿饱饭肆遨游。今宵晴朗月更好，清光万里思悠悠。"}
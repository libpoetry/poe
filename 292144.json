{"id":"292144","title":"八声甘州·次宋芸子闰花朝宴游词韵","dynasty":"现代","author":"张慎仪","text":"知天公、也是爱芳菲，未遽令春深。展唐唐如月，绣林锦野，阁住光阴。潭外百花蜂舞，蜡屐走相寻。正小寒时节，幽思难禁。一岁两逢花寿，记前吟栲杻，兰袭欢襟。人花斗健艳，说到如今。时徙倚、孝祠祠畔，无花幡、无限花心。待红药、浓开有日，买醉量金。"}
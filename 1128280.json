{"id":"1128280","title":"泊舟仪真江上连日风雨作六言遣闷","dynasty":"宋","author":"程俱","text":"汹汹风号万窍，冥冥雨暗长江。午梦归寻三径，南山恰对书窗。常寂光遍一切，胜义谛即世间。正自纵横五位，不妨透脱三关。韦杜去天尺五，鲲鹏击水三千。作意公能活国，馀生我得安禅。上流下流兵渡，江南江北人归。寒尽春至梁苑，天旋日转皇畿。"}
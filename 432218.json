{"id":"432218","title":"丙辰九月上旬重访吴门陪同杨民老叶咏老畅游园林拙政园二律","dynasty":"近现代","author":"李西庚","text":"拙政名园另辟门，今来未见古萝藤。亭台水阁旧相识，书画云屏今尚存。石径疏林看雀斗，柳塘落叶惹鱼吞。回廊走尽疑无路，竹影洞天又一村。竹影洞天又一村，霞光夺目菊千盆。嫣红姹紫迎人笑，嫩绿娇黄媚眼睁。石隙奇枝伸水面，篱边挺蕊带霜痕。白头留恋秋容美，衣染花香出院门。"}
{"id":"120025","title":"鹳带箭行·城边鹤城栖","dynasty":"宋代","author":"陈造","text":"城边鹤城栖，水食衣楚楚。欲鸣不鸣候天雨，此肉胡宜登鼎俎。柳营子弟弓石人，南山之石犹饮羽，如汝正可虚弦取。血毛分披谁汝怜，低摧直诉使君前。使君德意孚鱼鸟，全汝之生令汝饱。徐行侧睨若无旁，饮洁啄腥近台沼。使君暂拥山城麾，诏音不日遄其归。矢来乡汝谁依，江湖粗饱莫卑飞。"}
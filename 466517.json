{"id":"466517","title":"次韵登成兄戏作二首","dynasty":"当代","author":"刘雄","text":"咫尺荣枯似隔天，霜中墨面对朱筵。绕梁犹奏和谐曲，舐痔能称富贵贤。欲向风尘觅抗脏，谁知时世竞便娟。且收剥极沧桑泪，伫看河清大有年。自断此生休问天，南山岂必逊琼筵。已知富贵同水月，况值奸回称圣贤。习静初能观幻梦，沉吟终觉负婵娟。花开花落寻常事，不复伤春似旧年。"}
{"id":"1116468","title":"句","dynasty":"宋","author":"苏庠","text":"但见金华仙伯语，笔端丘壑饱经心。休言贫病惟三箧，已办借书无一鸱。去止书三箧，归亡酒一鸱。惭无安世书三箧，滥得扬雄酒一鸱。斯人活国计，不数管及萧。惟公廊庙姿，骨相宜珥貂。饱闻胸次有云梦，语作惊澜翻舌端。骑鲸公子汉于菟，并驾殊非李与苏。晚喜此士来相亲，呼童汲涧濯玄云。江南溪工琢溪玉，凄风瑟瑟江作縠。断崖绝壑元无主。乞得东风一杖藜。眼底青山映寂寥。穿花却与共扶藤。迎春不负千金诺。"}
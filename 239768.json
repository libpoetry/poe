{"id":"239768","title":"游三茅华阳诸洞","dynasty":"宋代","author":"宋无名","text":"冠带寒星帔剪霞，步虚去宴玉宸家。醉归欲跨青莺下，术落碧桃无数花。玉案清香入夜焚，紫烟成盖覆茅君。数声金声秋坛齐，敲碎遥天一缕云。尽满琅函秘不开，云窗雾阁锁青苔。门前白鹿将亡过，定是避秦人引来。淡染云霞五色衣，杏坛朝罢对花披。洞中养双千年鹤，长被仙人来借骑。"}
{"id":"707918","title":"烛影摇红 友人出家伎佐酒","dynasty":"明末清初","author":"梁清标","text":"绛烛秋宵，朱懒曲曲芳酝。曼声檀口啭雏莺，腻脸薇香嫩。乐府新翻偏韵。乍回眸、红潮微晕。元人宫调，吴下排场，风流重认。舞罢前溪，蜡媒落翠欢无尽。宁王玉笛莫愁歌，更有蛮靴衬。销却柔肠一寸。怕催人、漏铜滴紧。愁多子野，狂发分司，笑回红粉。"}
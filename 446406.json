{"id":"446406","title":"桃花江醉别南下寄凤军晓明二兄龚兄执教二中辑佚雠勘前贤郭些庵诗集待梓中易兄精工剪纸复好诗书楹联与余有联床论诗之约","dynasty":"当代","author":"张月宇","text":"资水清源泗水涟，师贤来拜鼎樽前。树人诚已沾天下，剪蝶何妨近日边。禀仰杨才铨杜辑，遽惶陈榻待徐悬。征轮迢递乡关思，一曲桃花久唱传。"}
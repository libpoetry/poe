{"id":"720620","title":"桂枝香 岁端午，予年六十有一，腊月之十日恭遇慈大人生辰，适见第五儿啊需以是日举，喜而有作","dynasty":"明末清初","author":"屈大均","text":"嘉平举子。正太母生辰，寿筵张绮。与父同年庚午，可能相似。六旬有一生儿晚，幸慈尊、见渠呱矣。子围孙绕，婆婆老福，白头多喜。望第五、名齐骠骑，叹同父诸兄，豚犬而已。五子陶公，今足待教书史。五经分教传家学，更何时、都会文字。慰渠王母，年年春酒，献诗罗跪。"}
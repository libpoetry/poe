{"id":"466633","title":"长江三峡游草 其四","dynasty":"当代","author":"何永沂","text":"喝过孟婆茶，顿忘前世境。再世又如何，依然诗是影？两水苍茫几叶舟，街沿山转此渝州。万家灯火层层叠，叠到天边势未休。父是龙来子亦神，千年不散帝皇魂。刘禅一事堪称颂，未识横刀乱杀民。果然天下第一山，油煠奸臣烈火间。马面牛头威到尽，书呆到此欲开颜。鬼门关口笑三声，多少游魂逛鬼城。鬼是皇来人是鬼，乾坤混沌未分明。夔门冲破大江东，缥渺巫云十二峰。崖置兵书腾剑气，山吞水泼夕阳红。怒涛卷起千堆雪，逆水船夫涌热血。万木根盘峭壁苍，抬头忽见青天裂。顷刻墨云压大江，人言烟雨莽苍苍。扁舟一叶迎风浪，不问谁家又霸王。游人指点古城头，淘尽枭雄水自流。天险长江真可借？兵家黩武几时休？昔亦投荒鬓亦斑，笑当云梦踏君山。湘妃竹泪盈盈滴，日涌云飞白浪翻。通神一井几回窥，龙种凄惶事可疑。卿自牧羊逢柳毅，书生谁悯作牛时。壮哉后乐却先忧，忧地忧天碰破头。莫笑狂儒多幼稚，君家阴处早阳谋。"}
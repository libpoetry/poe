{"id":"816782","title":"水调歌头 怀西江李维饶","dynasty":"清","author":"董俞","text":"自别同心友，倏忽五春秋。不知别后消息，千里思悠悠。地占南州之胜，人在东京以上，谈笑尽风流。回想龙沙景，烂漫梦中游。云如醉，烟如怨，月如愁。荒城觱篥，不堪还倚最高楼。闻道燕山归去，复向潇湘作客，奇句锦囊收。恨乏晨风翼，与汝访丹邱。螺盏浮琼液，鸠杖映华颠。秋来恰遇佳景，岩桂凝晴烟。本是竹溪六逸，堪入香山九老，丰韵自翛然。不作黄梁梦，惟检白云篇。柴门静，松径僻，日高眠。丹青妙理，真将笔墨当谈禅。吾欲借君彩笔，便拟写君入画，俨似画中仙。蟾影和秋色，潇洒自年年。"}
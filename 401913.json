{"id":"401913","title":"武汉大桥桥夜二首","dynasty":"民国末当代初","author":"聂绀弩","text":"尤物江东大小乔，为谁风露立中宵。空中车马惊驰走，水底星灯眩动摇。两两花开桥堡月，双双人到月宫桥。天街夜肃华清暖，旖旎云屏各自娇。单衣凉露夜吹箫，桥划水天两把瓢。星烂月空银喷嚏，月泅星海玉身腰。平生光景谁今夕，美死狂奴定此桥。只恨长江非止水，流将星月许多娇。"}
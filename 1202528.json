{"id":"1202528","title":"送入我门来","dynasty":"元","author":"王吉昌","text":"云水闲情，松筠雅操，根穷入道真诀。扫雾驱烟，磨炼志如铁。慨然不改箪瓢乐，廓愚谷，聪明养素拙。放胸襟，取兴狂吟，右笔楮面挥彻。虎龙发怒，盘旋万丈，艳喷词翰，摛锦清绝。静里功夫，神用至灵泄。如如性月。光全露，表耀古明今圆若缺。混希夷一气，纵横八表，真体无别。"}
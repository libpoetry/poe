{"id":"685557","title":"题朱惟四新构峡山清音楼二首","dynasty":"明","author":"邓云霄","text":"岩栖不用买山金，新构危楼面碧岑。静对飞泉鸣片玉，如听仙乐响空林。潺湲入夜醒尘梦，淅沥乘风和朗吟。最爱禅堂钟磬寂，四山猿鸟尽知音。泠泠瀑布落檐牙，眺听空山静不哗。下界繁声奏丝竹，上方幽韵寄烟霞。流觞曲涧云生岫，洗耳寒潭月印沙。懒向人间称大侠，如君还胜鱼朱家。"}
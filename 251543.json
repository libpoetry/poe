{"id":"251543","title":"一萼红·过疏灯","dynasty":"现代","author":"汪洋","text":"过疏灯、洞层荫恍惚，野水寂无声。鸟散庭空，蜗缘藓湿，深巷依旧青青。听茶肆、幽情苦调，看月落、檐隙不分明。酒病茫茫，征鸿渺渺，百感无凭。颠倒长安棋局，揽青铜但见，鬓角愁生。础润邀萤，心灰怯梦，难记身处何城。托风送、芦花慰我，笑人比、帆影更飘零。莫问街头柳色，烟雨曾经。"}
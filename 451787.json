{"id":"451787","title":"帕尔米拉Palmyra","dynasty":"当代","author":"添雪斋","text":"帕尔米拉，帕尔米拉。古罗马，古希腊。圣庙广场二千年，千年叠石苍烟飒。暮色新绿椰枣林，孤坛廊柱正倾塌。帕尔米拉，帕尔米拉。神乃降，哈里法。金砂晨启古城阴，群魔贪饕出兕柙。夜袭烽燹弹孔间，碧血白骨刺重甲。沙海已淹旧文明，天国非国谁凌踏？断壁新月失古色，人炬劫灰积成塔。帕尔米拉，帕尔米拉。阿萨德，哈里法。神凡是日身如祭，智者已逝风不答。寸心遑论死与生，肝胆同抱冰雪合。帕尔米拉，帕尔米拉。阿萨德，哈里法。长河波哭声磕磕，翰海摇星密云匝。汗青无毁铭此霎：曾有一人守阊阖。曾有一人志不怯，曾有一人著白袷。"}
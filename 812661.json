{"id":"812661","title":"哭王西樵吏部","dynasty":"清","author":"吴之振","text":"话别梁园笑语温，海沙清浅已无痕。十三世向邹阳算，五百年从鲁叟论。阿母追随差不恶，平生检点更何言。荒唐莫诧骑鲸事，紫府仙曹在杏园。抛官东海隐修鳞，越尾讹传信未真。赤牍几翻惊入手，寝门一恸竟无因。香奁词赋尘蛛网，壁垒郊原泣暗磷。遥想夜台沽酒伴，也应宋玉在东邻。"}
{"id":"19818","title":"赠毛仙翁·天上玉郎骑白鹤","dynasty":"唐代","author":"杨嗣复","text":"天上玉郎骑白鹤，肘后金壶盛妙药。暂游下界傲五侯，重看当时旧城郭。羽衣茸茸轻似雪，云上双童持绛节。王母亲缝紫锦囊，令向怀中藏秘诀。令威子晋皆俦侣，东岳同寻太真女。搜奇缀韵和阳春，文章不是人间语。药成自固黄金骨，天地齐兮身不没。日月宫中便是家，下视昆仑何突兀。童姿玉貌谁方比，玄发绿髯光弥弥。"}
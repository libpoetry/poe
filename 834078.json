{"id":"834078","title":"忆旧游","dynasty":"清末民国初","author":"易顺鼎","text":"正新凉款蝶，旧韵抛蝉，画稿添修。冶思销磨尽，向湖桥唤酒，此意悠悠。帘阴悄垂细雨，无处问妆楼。怕路仄红廧，波平翠槛，望损湘眸。孤舟。泊江岸，听断雁筝弦，似诉漂流。因甚芳悰减，剩题笺桂馆，谱笛蘋洲。楚衣待将荷剪，零落一身秋。又到了重阳，黄花满地都是愁。"}
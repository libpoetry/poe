{"id":"310894","title":"五福降中天·贺方鹤老、姚夫人双寿","dynasty":"现代","author":"邓潜","text":"桐城天下文章最，方姚古今高调。异代清门，同心白首，佳话千秋鸾曜。秋崖定稿。乍唱出双声，香风吹到。岭上梅花，年年红瓣小春小。重阳刚过一月，岁寒春到腊，长命相保。薄宦前生，古稀明岁，玉垒浮云看饱。侬今叹老。叹奔月经年，梦中双照。听鹤南飞，凤箫吟更好。"}
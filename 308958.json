{"id":"308958","title":"还京乐·竟无计","dynasty":"现代","author":"赵熙","text":"竟无计。作个乡农，荷笠归大理。叹彩云春散，爱晴一草，潘安才费。耿使星天际。渝州四月千花委。为杜宇，穿了望眼，铜仙铅泪。甚巴云底。又扁舟东下，蒲团面壁。从今消尽世味。生生誓撇残书，补陀山、自挑行李。问何年、仍挂衲峨眉，淘滩灌水。自失潜庵约，南天何限心悴。"}
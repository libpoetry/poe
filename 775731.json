{"id":"775731","title":"抚恤六首答蔡生廷兰 其一","dynasty":"清","author":"周凯","text":"渺兹澎湖岛，汪洋当巨浸。哀哉澎湖民，颠连遭岁祲。山势若浮鸥，泛泛无庇荫。其土多斥卤，其宅少荫?。讨海以为食，刮井以为饮。薯芋与杂粮，全凭雨漉渗。贾舶一不通，居民口为噤。去秋八九月，台飓无乃甚。鼓浪成咸雨，飞洒等毒鸩。草根亦枯澜，牛羊先病?。风伯日怒号，波涛苦击揕。欲渔不敢出，欲籴无由赁。东邻与西舍，死殇相哭临。纵有贤司牧，力薄难为任。驰书飞告急，呼天空哑喑。吁嗟渤澥中，胡能同席衽。"}
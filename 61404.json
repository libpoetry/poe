{"id":"61404","title":"屠长卿过访","dynasty":"明代","author":"虞淳熙","text":"南山逢纬真，翛然见仙骨。羡此龙鹤姿，相携入玄室。至言了不烦，大无是何物。众人祗天刑，尔独解其桎。三壬抱日明，六翩抟风疾。岂必伊竺乾，羽衣不须脱。三氏徒纷纭，端如狡兔窟。长汀负鸿包，十袭何密密。逆行迷汗漫，独往寡俦匹。误为郑圃游，商风转飗飘。闲窥小白华，中衣生海日。校书空然藜，晞发不施栉。偶发同心言，忽已交臂失。将无随通明，鄮仙礼文佛。蓬莱亦化城，在在阇耆崛。"}
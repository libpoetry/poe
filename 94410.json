{"id":"94410","title":"次东坡先生蜡梅韵","dynasty":"宋代","author":"杨万里","text":"梅花已自不是花，永魂謪堕玊皇家。小不餐火更餐蜡，化作黄姑瞒造物。后山未觉坡先知，东坡勾引后山诗。金花劝饮金荷叶，两公醉吟许孤绝。人间姚魏漫如山，令人眼睛只欲眠。此花寒香来又去，恼损诗人难觅句。月兼花影恰三人，欠个文同作墨君。吾诗无复古清越，万水千山一瓶钵。"}
{"id":"417708","title":"念奴娇 登八达岭","dynasty":"近现代","author":"朱帆","text":"乱山丛里，望长城高踞、雄关古道。断瓦残砖何处是，已被霜风吹老。突兀悬崖，逶迤雉堞，迎得朝晖早。坚冰化尽，又生天际芳草。遥想飞将当年，雕弓响处，笑指胡儿倒。百镒黄金收骏骨，此恨更凭谁了。燕赵悲歌，汉唐鼍鼓，犹觉馀音袅。前人踪迹，只今能觅多少。"}
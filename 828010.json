{"id":"828010","title":"曩岁住武昌有卖饼叟作秦声寒夜过深巷其音幽咽以长爇小炉担间以竹筒炊饼令爇焦香喷鼻自予入都遭世变忽忽二十馀年今以事复来城中闻声呼之果叟也询其年已七十自言业卖饼四十年矣感念旧事为作一绝","dynasty":"清末近现代初","author":"陈曾寿","text":"华表峥嵘不住尘，望门呼旧只酸辛。霜街一担油酥饼，犹是当年皱面人。"}
{"id":"285160","title":"念奴娇·秣陵岁暮，得微昭杭州书，却寄","dynasty":"现代","author":"胡士莹","text":"故人不见，对江山似画，依然凄丽。裙屐千秋湖上路，销尽剑韬龙气。髡柳霜桥，蟠松雪圃，幽兴还慵理。梅花无恙，岁寒遥想高致。甚日猿鹤同招，烟萝深隐，旧梦追驴背。一證禅心清梵寂，独醒沧波何地。冷月林梢，斜阳木末，未断凭高泪。可堪南望，乱云如墨无际。"}
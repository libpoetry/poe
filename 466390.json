{"id":"466390","title":"虞美人二首","dynasty":"当代","author":"卢青山","text":"杏花斜约残风住，枝上莺声注。莺声未已复馀阳，杜宇一声漏入浣云江。寒衣未拂湿红拥，堤柳压烟重。明朝后日雨如前，谁去绿杨丛里问秋千。堂前碧草延茵浦，细径斜烟缕。残红坠下拂颓襟，寸寸流波荡去自无声。啼莺尚记当时棹，可惜和烟老。嘶蝉向夜守空池，何处孤琴携月访涟漪。"}
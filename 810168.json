{"id":"810168","title":"翠楼吟 瓠庵北楼夜宴和白石韵","dynasty":"清","author":"郑文焯","text":"海泪珠零，霜歌剑涩，边庭未报环赐。鸥盟云水续，漫吟入江城哀吹。西山摇时，念病眼离青，秋眉销翠。吴娃丽。篴中杨柳，断肠声细。胜地。瓠落能容，笑谢家棋墅，百年儿戏。凉风归燕早，但残照乌衣邻里。尊前愁味，有半壁诗尘，一楼花气。横波外。旧情还见，月棱新霁。"}
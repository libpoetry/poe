{"id":"466797","title":"关于死亡与重生","dynasty":"当代","author":"张月宇","text":"暮云淡淡远山横，驿外消沈万籁声。桥仄尚逢新过客，垣残枉辨旧题名。四围黑幔霜天落，一点青磷冢地生。飘忽苍茫明复灭，未知去路与归程。失路经行雨正飞，曙光忽破夜重围。匆匆一梦冥中觉，缓缓千年陌上归。恍忆茧丝缠蛱蝶，堪惊苑壁满蔷薇。抚碑犹问前身我，何以红尘万事非。"}
{"id":"1199528","title":"长乐佳七首","dynasty":"魏晋","author":"无名氏","text":"小庭春映日，四角佩琳琅。玉枕龙须席，郎瞑首何当。雎鸠不集林，体洁好清流。贞节曜奇世，长乐戏汀洲。鸳鸯翻碧树，皆以戏兰渚。寝食不相离，长莫过时许。比翼交颈游。千载不相离。偕情欣欢。念长乐佳。欲知长乐佳。中陵罗淑女。媚兰双情谐。欲知长乐佳。中陵罗雎鸠。美死两心齐。欲知长乐佳。中陵罗背林。前溪长相随。"}
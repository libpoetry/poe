{"id":"560463","title":"谢张启阳","dynasty":"明","author":"徐庸","text":"清河水木久流芳，托始为宗自汴梁。北宋国思防禦宅，东吴世德太医堂。一门博济行仁厚，八叶蝉联积庆长。觉究轩坡明表里，法循朱李按阴阳。连城赵璧起时价，照乘随珠出夜光。宾友士叨青眼顾，弟兄人数白眉良。叹余衰□仍居外，仲子扶持每待傍。三月采薪游缥缈，一朝伏枕病膏盲。口乾舌燥那能退，身热头疼不可当。难进半匙盘内食，不殊百沸鼎中汤。发馀大汗形全瘦，泛起虚阳面若妆。泡约有生真恍惚，沉绵无措竟徬徨。君过西麓神其治，我到南坡道所□。风雨远途来诊视，参苓大剂复分将。殷勤服役君臣效，慈爱全来父子昌。岂但百年延嗣续，才逾半月已安康。宋清焚券河东传，思藐千思海上方。自古乾坤生俊杰，即今名誉并昭彰。董狐奚独称先圣，司马还能表太仓。兹赋都祠酬万一，只同栽杏到门墙。"}
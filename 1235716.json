{"id":"1235716","title":"宋显夫司业出乃兄诚夫尚书中秋五首并达兼善侍郎诗因次其韵","dynasty":"元","author":"吴师道","text":"曲江联辔踏春云，二十年前逐后尘。今日重来隔存没，相看祇有两三人。翠华南下拂秋天，龙虎台高古塞边。谁料江南白头客，连宵清语对床眠。会稽太守出清朝，进逐扬镳过灞桥。想见相思浙江夜，月明酒醒卧闻箫。"}
{"id":"105939","title":"八月二十日晓起","dynasty":"元代","author":"方回","text":"夜阑不能寐，鸡鸣垂欲三。起步秋月影，寒发何毵毵。斗柄落山北，参旗挂庭南。三五忽四五，蛙蚓众喙缄。独有络纬声，催织何喃喃。禄仕心已息，愧未任桑蚕。昨暮缺薪米，质以衾及缣。七年为此郡，忍人所难堪。焉知窘至此，不给石与甔。独坐老树下，暗捻霜须髯。墙外行人动，丧事很小鼓酣。生之必有死，如岁代凉炎。但颇讶薄俗，不复甄廉贪。鄙诮采芝馁，歆羡脍肝馋。想见攫夺子，枥马已就衔。岂识有幽人，茹苦如饴甘。念虽乏智计，识度终不凡。儿女亦可割，深山建茅庵。"}
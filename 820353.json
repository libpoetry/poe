{"id":"820353","title":"长亭怨慢  秋柳","dynasty":"清末近现代初","author":"杨圻","text":"最清楚长亭官道，十里西风，一鞭残照。容易天涯，来时南浦暗芳草。如今攀折，更一半霜推掉。黄到不成丝，能挂得斜阳多少。潦倒。记听莺筑馆，烟雨暗堤春老。妆楼梦断，正新雁一声过了。千万点马上关山，带残月开门行早。空写尽江潭，独自相思人杳。"}
{"id":"292377","title":"霜花腴·听枫园褉饮用梦窗韵","dynasty":"现代","author":"张仲炘","text":"佩纕怨结，赋远游、飘零倦抚尘冠。花馆听箫，客窗题卷，家山望里归难。带围渐宽。但鬓霜、多似春前。又芳华过却，清明楝风，吹雨小楼寒。京邑故交重聚，怅城南白袷，屡换秋蝉。如此时光，无聊吟咏，愁痕渍满吴笺。快浮酒船。对暮烟、丛筱便娟。算平生、更几欢逢，写图留细看。"}
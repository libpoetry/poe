{"id":"431312","title":"何子翔避居上海，以近作诗见示，次韵二律奉怀","dynasty":"近现代","author":"方守敦","text":"可笑濠梁旧渔父，钓鱼忽向海东来。黄金宫阙谁家子，碧瓦荆榛故里台。诗卷虹光争劫火，春心夜雨拨寒灰。天涯风物情堪醉，好集妍花侑玉杯。少日行歌燕市愁，老来吟思向潮头。六朝裙屐生方醉，万国鲸鲵死不休。风雨极知春梦幻，江山空忆旧时流。论诗千里聊相慰，佳句从今学李侯。"}
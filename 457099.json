{"id":"457099","title":"赠yvonne","dynasty":"当代","author":"胡云飞","text":"大雅若晨星，可望不可薄。一思翻入梦，再思梦魂夺。神游极千仞，飘出天之角。所以后来人，三绝复三缚。蜀道秋兴后，斯文久已没。元白失其气，苏黄失其脉。馀者何足道，彫镌不堪说。余本田家子，所悲识韵乐。驽马许万里，短翅期振作。山道多艰涉，登临徒空阔。更贻来者笑，先辈早随鹤。岂无同路人，义利纷成各。天地苍茫茫，谁为解吾惑。南望白云下，知君亦寥落。辗转不能寐，秋风闲池阁。"}
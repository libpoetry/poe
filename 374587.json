{"id":"374587","title":"沁园春·聒聒哥哥","dynasty":"清代","author":"蒋士铨","text":"聒聒哥哥，南北之人，语音不同。似蝉翼流嘶，未登月令，沙溪振翅，不入豳风。腹乃幡然，背尤盎尔，长脚还堪比相公。马头上、有半鞍明月，声在其中。秋来紫豆花丛，挂纸阁、芦帘铁马东。向壶腹藏身，请君入瓮，瓜瓤作饷，为尔开笼。蟋蟀窥状，斯螽动股，借乱军声十二峰。抛残体、任蚁穿鸡啄，化作沙虫。"}
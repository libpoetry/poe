{"id":"761288","title":"氐州第一 柬邓石瞿四明","dynasty":"清","author":"谭献","text":"容易新霜，栖遍岸柳，青鬓照影都换。簟拂床虚，尘凝镜暗。依约妆楼晼晚。前度斜阳，又冷照、栏干西畔。瑟柱分明，琴丝掩抑，数声来雁。憔悴江关须作达，好禅榻、闲中排遣。树老人前，云先梦去，说那堪留恋。向园林、长望处，微酲后、花深砌满。倘忆春前，本无花、帘栊罢捲。"}
{"id":"831379","title":"倦寻芳 和豁轩韵","dynasty":"清末民国初","author":"林朝崧","text":"我斟绿酒，卿倚红腔，且慢归去。小劫华严，牢落一般情绪。耳畔琵琶胡语咽，何心金屋深深住。怨佳人甚东西沟水，便吟愁句。看满目江山摇落，谁解吹红？再著霜树。绝代文章，落笔总惊风雨。勾引梅梢春又到，多情莫叹才华误。燕巢倾，问乌衣寄身何处？"}
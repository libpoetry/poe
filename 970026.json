{"id":"970026","title":"念奴娇 建安饯交代沈公雅","dynasty":"宋","author":"赵彦端","text":"棠阴绿遍，正金菊芙蓉，争放时节。满路歌谣民五裤，底事逢车催发。结彩成门，攀辕卧辙，何计留连得。故园花柳，尽成憔悴难说。今夜祖席邮亭，主人来日，已是朝天客。旌旆匆匆从此去，□赏□湖风月。眷恋无因，笑啼不敢，那忍伤轻别。清□难驻，一杯聊送行色。"}
{"id":"824476","title":"百字令 绿水湾谒张国维中丞祠","dynasty":"清末近现代初","author":"高旭","text":"高祠展拜，忆张侯当日，志存匡济。马罪未诛时局裂，缓死文山非计。十载提戈，一篇负国，来着须能继。楚氛甚恶，鬼雄上诉天帝。谁教十万胡儿，义务横扫，洪水滔天势。热血东阳拚一洒，绝痛华夷倒置。龙虎无堆，鸡豚有社，千古齐挥涕。忠魂肯死，北廷空自来祭。"}
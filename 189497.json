{"id":"189497","title":"石松子·壳坚于石","dynasty":"宋代","author":"袁甫","text":"壳坚于石，色白于雪。仁在其中，香味清绝。况之松子，格韵度越。庭前柏树，视此亦劣。松柏著土，其子乃结。此仁无根，更何所著。松柏有种，有枯有活。此仁无种，生生不灭。天不能灾，人不能伐。吾欲令此仁普偏博，吾欲令此仁取不竭。家家且足，可采可撷。人人圆成，可咀可嚼。初无奥旨，亦无秘诀。不假思量，何劳论说。个中浑全，了无分别。仰见高山兮，石洞之穴。俯此清泉兮，万古不个。"}
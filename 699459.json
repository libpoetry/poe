{"id":"699459","title":"天坛","dynasty":"明","author":"袁宏道","text":"空坛深净驳琉璃，秃发簪冠老导师。铜呇金涂秋草里，如今不似世宗时。碧翁难道是无情，分合千年议不成。不得宁居天亦苦，古来多事是书生。六年通籍滥儒绅，疋马天街触路尘。惭愧黄冠羽衣者，朱笼双引亦呵人。仙苑桃花朵朵香，曾于天上看霓裳。刘郎老去风情减，閒把音容问太常。"}
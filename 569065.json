{"id":"569065","title":"咏诸功臣像二十六首 其五 故开国辅运推诚宣力武臣特进光禄大夫左柱国大都督府左都督同参军国事信国公东瓯汤襄武王和","dynasty":"明","author":"王世贞","text":"信公里闬旧，蚤托干城寄。征行出必先，遇敌坚始厉。功多冠彻侯，心小取高位。及乎瞿塘郤，稍似失帝意。终念丰沛私，遂尔同英卫。晚途解兵柄，称病力不制。所以恩泽终，颍宋乃反是。"}
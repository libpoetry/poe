{"id":"826242","title":"临江仙·用李后主韵。民国廿流年七夕，余在沪，约诸友为南唐李后主逝世千年纪念。时兵氛方烈，风声鹤唳，举座黯然，旋约各赋词纪事，依后主虞美人、临江仙二调体韵，■之成卷。兹检出重读，如见诸故人，而大庵已于月前仙去，所绘残杏犹纷披满眼。时艰方棘，感痛滋深。因再和此阕，其为凄悒，殆不止山阳闻笛之悲已也","dynasty":"清末近现代初","author":"叶恭绰","text":"已分春心灰寸寸，更堪一片花飞。谁云流水尚能西。人间天上，愁梦画帘垂。蜡泪蚕丝通几劫，回头烟月都迷。残妆犹恋闹蛾儿。无情空恨，堤柳总依依。"}
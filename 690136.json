{"id":"690136","title":"长山谒范公祠四绝","dynasty":"明","author":"张吉","text":"除却唐虞三代时，古今人物合先谁。孔明后汉公前宋，炳炳遗材不复疑。合下论公天下心，诸贤孰与我公深。周情孔思元都在，却到濂溪始解寻。拜相后先公与马，公多容色马多忧。若更庆历为元祐，公亦须忧到死休。长白峰高水亦清，安知不有异人争。山僧独说微时事，百秤黄金一芥轻。"}
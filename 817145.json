{"id":"817145","title":"閒谕二首","dynasty":"清","author":"缪烜","text":"伍员暨乐毅，二子皆孤忠。一破楚一齐，事业将毋同。所贵主臣契，一心成大功。先王死已矣，后王为人蒙。相国乃浮鸱，将军遂冥鸿。后车鉴前车，哲士保厥躬。载妻作富贾，范蠡逃勾践。醇酒近妇人，信陵事淫湎。英雄际末路，无奈而豪遣。辟谷张子房，岂真弃轩冕。白衣仙骨人，衡山隐幸免。尉迟遒东施，云母铒愐㥏。"}
{"id":"73790","title":"木兰花慢·记当年分陕","dynasty":"元代","author":"魏初","text":"记当年分陕，拥飞盖、入长安。把渭北终南，秦宫汉阙，都入凭兰。追随大浑几日，又嘉陵山色上征鞍。杨柳离亭痛饮，梅花乐府新翻。一封丹诏五云间。全晋动河山。看匹马横秋，弦轰霹雳，虎卧斑斓。生平此心耿耿，道君恩未报敢投闲。袖里升平长策，春风咫尺天颜。"}
{"id":"466270","title":"八月二十九病起秋来，聊为赋此五首","dynasty":"当代","author":"卢青山","text":"秋风渐至蝉犹在，黄菊未开酒已斟。浓睡不知前夜雨，起来梧叶满前庭。病起衰躯正觉秋，前溪苔石小淹留。清流冉冉风泠细，两样深寒入怅惆。红妆照水百娇柔，可耐南塘一夜秋？荷叶不知荷落尽，风中摇曳自悠悠。层林渐薄怯衣裳，冷落空山旧夕阳。日暮修篁不堪倚，君看觳觫自难当。少日宏图梦久寒，文章小技亦将删。今生剩有长闲在，日向杯中讨睡眠。"}
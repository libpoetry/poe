{"id":"731179","title":"故大学士陕甘总督三等忠勤伯黄廷桂","dynasty":"清","author":"弘历","text":"西陲用兵时，军需信要务。统勋既罢斥，特用就熟路。擘画实尽劳，诸事皆弗误。而以民为重，从不加征赋。遇灾仍赈恤，入告直陈故。可比主吏萧，关中勤供输。以此论功勋，章服锡异数。为政颇尚严，赫赫名久著。然而公无私，任劳任怨素。两朝所造就，似此诚罕遇。"}
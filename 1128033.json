{"id":"1128033","title":"庐陵刘兄焱袖诗编稿相访借所和施从可唱酬韵答以三绝句","dynasty":"宋","author":"程公许","text":"天憎我辈韵孤清，故遣催科尘污人。幸有新诗为湔祓，英琼瑶未足为珍。拙与时乖勿误谋，可能骑鹤更扬州。翘英似子宁终困，玉帛何时来蹇修。清愁如海渺无边，强整衰容傍酒船。若许白鸥同保社，五湖秋水碧于天。"}
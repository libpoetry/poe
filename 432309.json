{"id":"432309","title":"甲寅夏历七月十三日益老两度赐宴赓得一读吴门胡老“搁笔吟”回周后陈以光老师又以“答谢胡心斋老先生四律”相示，因用其韵胡乱凑成四首，分呈胡李两老乞正，并面请益老斧削","dynasty":"近现代","author":"杨民仁","text":"九老江城会，争看“搁笔吟”。行间若有意，字里果无心。岂欲藏锋锷，须知惜寸阴。年衰宜静养，体健胜多金。举座杯中满，君来当更欢。无缘惊丰采，有兴听鸣湍。都是风骚客，于今早挂冠。兰亭一日宴，洗尽旧时酸。万里涌波光，酒阑暮色黄。言归人踏月，笑语齿添香。惜别三回首，临歧九折肠。秋风多著意，桂子送花芳。吴门路我望，何日许追从。对酒量还浅，谈诗腹不丰。总为聆妙谛，愿得仰高容。知足心常乐，安居笑卧龙。"}
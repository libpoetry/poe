{"id":"733146","title":"秋日饮酒诗","dynasty":"清","author":"冯溥","text":"秋色从西来，吾斋何潇洒。凉飔拂襟袖，老眼作小楷。念此筋力微，自笑如童騃。又容净远眸，天清暑已解。重曝晏子裘，莫怪侏儒矮。高朋正满座，樽空更须买。取乐少年同，顿忘吾体惫。况有吹箫人，取材谷之嶰。华灯宜高张，梁尘凫凫摆。不醉未云达，遑恤旁观骇。试看战士苦，甲披犹重锴。"}
{"id":"427566","title":"木兰花慢 敬题彊村丈手书词稿","dynasty":"近现代","author":"黄公渚","text":"礼霜埋影地，坠欢渺，付沉泉。念拜宇沧江，盟鸥汐社，晞发年年。投閒。九秋肺腑，迸哀音、八十三弦。遗世碎金零璧，开缄神埋绵绵。翩跹。云鹤迓词仙。结念欲笺天。但浮名赢取，危言折槛，孤抱纫兰。应怜。夜台窎寂，黯关?、旧月不成圆。一掬交期涕泪，马塍花为谁妍。"}
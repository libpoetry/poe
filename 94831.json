{"id":"94831","title":"行路难·君不见河汤花","dynasty":"宋代","author":"杨万里","text":"君不见河汤花，今如泥土昔如霞。君不见武昌柳，春作金丝秋作帚。人生马耳射东风，柳色桃花却长久。秦时东陵千户侯，华虫被体腰苍璆。汉初沛邑刀笔吏，折腰如磬头枪地。萧相厥初谒邵平，中廷百拜百不应。邵平後来谒萧相，故侯一拜一惆怅。万事反覆何所无，二子岂是大丈夫。穷通流坎皆偶尔，搏扶未必贤枪榆。华胥别是一天地，醉乡何曾有生死。侬欲与君归去来，千愁万恨付一杯。"}
{"id":"73283","title":"百字令·太初一点","dynasty":"元代","author":"李道纯","text":"太初一点，本灵明、元自至纯无亲。执着些儿千里远，悟得只消时霎。方寸中虚，纤尘不立，何用调庚甲。承当得去，目前方信无法。个中显诀难传，无名可唤，贵在心通达。信手拈来君荐取，无罅岂容针＊。人我山头，是非海里，更要知生杀。养其无象，忘形灵地开发。"}
{"id":"401910","title":"七十","dynasty":"民国末当代初","author":"聂绀弩","text":"死来不可复燃乎，戏把前程问火炉。败絮登窗邀雪舞，残冬恋号待诗除。卷中兵哲人填鸭，梦里荤蔬獭祭鱼。七十衰翁观世界，从心所欲矩先逾。大风吹倒水红楼，儿女英雄为尔愁。人比山中赤松老，令逢园里绿杨秋。吾头可断申公豹，斯疾难瘳冉伯牛。何种恶名无盛贶，只无人说反潮流。"}
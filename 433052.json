{"id":"433052","title":"重阳偕逸云赴香山看红叶二首","dynasty":"近现代","author":"夏纬明","text":"才见新霜便晚秋，丹枫黄桖满山头。插萸还有同心侣，觅句常怀角韵俦。谁向东篱寻傲菊，更无鲈脍恋归舟。今年休卜明年健，且上旗亭问酒筹。重阳无雨漫成游，卅里晴郊晚稼收。几见平泉馀草木，不堪金谷溯风流。龙蛇古寺残僧退，冷淡黄花粉蝶愁。鸦背斜阳下山去，有人落帽雪盈头。"}
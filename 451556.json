{"id":"451556","title":"拟古二章 其一","dynasty":"当代","author":"钱之江","text":"灼灼春桃李，荣华复几时。风雨一摧折，衰谢委庭池。君子昧此理，翻贻达者嗤。狐鼠尽冠盖，国士恒苦饥。明烛高堂夜，犹传白玉卮。宾主两如醉，一客向隅悲。良会有时散，北邙无限碑。青青千里草，焚身悔已迟。劳劳徒何益，尘网苦羁縻。北望鹿门远，优游无尽期。"}
{"id":"698572","title":"寄周台官二首","dynasty":"明","author":"唐顺之","text":"南台分署沐恩初，官是畴人世业余。龙吐珠玑天地转，星涂黄赤石甘书。泰阶平处瞻云阙，玉漏清时直禁庐。应有道人扣关者，试看紫气近何如。文史元随供奉间，南都秘省更清严。沙书暗译西蕃历，草奏多陈南极占。日下有云朝纪瑞，台中无事昼垂帘。倘睹少微思处士，渔樵已判此生淹。"}
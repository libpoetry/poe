{"id":"780501","title":"霜叶飞","dynasty":"清","author":"周之琦","text":"佛天空诉。姑思曲，青闺遗恨重谱。几回箴管呼鸡鸣，傍翠屏微步。怪一榻、缠绵絮语。催归频指西来路。向夜月幽房，早卸翅、衔珠臂饰，惨黛偷聚。人静绣幕低垂，纤裳手挽，暗怯猩点濡缕。枉将心事祝灵香，奈返魂无据。看掩抑啼妆最苦，人间真有痴儿女。染泪痕、栏干外，认取明年，杜鹃红处。"}
{"id":"700458","title":"祁阳道中雪","dynasty":"明","author":"顾璘","text":"南雪常传到地消，湘东今见踏琼瑶。水铺练带平争白，树簇银花静不摇。野色倍添梅萼宠，土膏先动草心骄。天涯莫自伤迟暮，早报丰穰慰寂寥。潇湘之景清且妍，雪中行吟更可怜。乱峰插地万圭出，高鸟背云孤鹤鶱。连林古木各生意，一望江天弥素烟。惜哉相如未始见，作赋漫为梁园传。"}
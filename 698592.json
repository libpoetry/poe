{"id":"698592","title":"读王遵岩所为拙集序文自嘲四首","dynasty":"明","author":"唐顺之","text":"嘐嘐妄意空千载，没没安能盖一乡。江东若问如卿比，车载还应更斗量。文章未出风土外，人品犹缠习气中。只可清狂惯吴语，却令识字笑吴蒙。札也能轻千乘国，道□无能早□讥。三十年来持戒意，于今四十已知非。力希颜氏何能望，窃比言游未敢安。老大渐知亲洒扫，试将妙用此中参。"}
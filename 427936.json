{"id":"427936","title":"满江红 五月二十九日在上海艺术剧场举行杜甫诞生一千二百五十周年纪念会上作","dynasty":"近现代","author":"龙榆生","text":"飒飒东风，吹细雨、润花微湿。休再叹、吾庐独破，布衾如铁。烟瘴定倾东海洗，长吟共许丹心切。慰骚魂、向晓定归来，同欢悦。许身意，宁终拙。倾阳性，固难夺。为黎元惆怅，荣枯咫尺。已分飘零思锦里，更从排奡昌诗律。看如今、芳烈播寰球，长无绝。"}
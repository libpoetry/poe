{"id":"1123418","title":"句 其二","dynasty":"宋","author":"赵佶","text":"相公公相子。北斗七星三四点。选饭来时不喜餐，御厨空费八珍盘。方当月白风清夜，正是霜高木落时。落花满地春光晚，芳草连云暮色深。网罗今不密，回首不须惊。午夜笙歌连海峤，春风灯火过湟中。暖河消雪带，风柳散冰丝。玉阶齐种女贞子，大觉金仙采撷来。日射晚霞金世界，月临天宇玉乾坤。危楼日暮人千里，攲枕风秋雁一声。"}
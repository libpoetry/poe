{"id":"490412","title":"仲春望日予为社主诸公有不赴者是日无诗且散去雨中闷怀因取杜句继以唐宋人句集诗九律各志所感奉寄诗皆人所习闻者姓名故不列载萝石隐翁时在禹穴 其三 朴居柱史","dynasty":"明","author":"朱朴","text":"秋来何处堪消日，多在青松白石间。一卧沧江惊岁晚，独骑骢马入深山。人生有酒须当醉，世上浮名好是閒。此地由来可乘兴，白云长在水潺潺。"}
{"id":"317701","title":"水调歌头·匏老自洛阳见寄新词，率次奉酬。时予远客嫩江，视粟末更北矣","dynasty":"现代","author":"苏渊雷","text":"入手招云鹤，大句落霞湖。天末相思寄语，美意更谁知。好是洛阳重访，不分榆关再出，风景倍相殊。俊赏饶花事，赤水待玄珠。夏摇梦，夜邀月，恍平居。独憾吟筇孤拄，隔海怅难呼。忽忆吹台高李，叫起秋风鹜雁，今古一提壶。珍重松台约，暂缓赋归欤。"}
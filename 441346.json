{"id":"441346","title":"金缕曲","dynasty":"当代","author":"秦鸿","text":"降作吴山鬼。若有人、山阿悄立，不知名氏。度尽层林风露冷，萤火燐燐香芷。髡柳下、独星如洗。梦寐长淮空积水，棹孤帆澹澹萧然济。天不老，人何悔？丰狐文豹其皮罪。散千金、成吾酒病，养吾诗痞。最恨生材难有用，焉学丈夫奇伟？冰旗荡、悠悠远市。渐肉髀间惭诸友，被阮囊羞歰惟酣睡。推食食，解衣衣。"}
{"id":"1063405","title":"故游茂先大夫元祐初为唐安守豪逸喜宾客能剧饮谈笑盖陈孟公之流今唐安弦索之盛甲于两蜀自游使君始后累迁至秦凤宪以卒既二十馀载而其子振旅游峤南相过于惠州作此诗赠之","dynasty":"宋","author":"唐庚","text":"唐安千指录琵琶，故事犹闻蜀叟誇。樽酒何人陪北海，练裙今日见西华。子归未得频芳草，我老无成学种瓜。万里相逢俱白首，班荆长语夕阳斜。"}
{"id":"1200830","title":"生查子","dynasty":"元","author":"无名氏","text":"夜来忽睹一场希，乍见几个灯蛾儿，堪人嗟呀。爱欲贪嗔不肯舍。错认灯光，随高随下。火焰根前，百般颠耍。十分烧着，全然不怕。直待灯盏内做个焦巴。这回休也。休也。休也。奉劝你诸公，略听予劝。休似灯蛾儿，心生爱恋。恋着恩爱老了面。面皱发白，腰曲头低，耳聋眼暗，觅个回转。把往日风流，一刀两断。闻身康健。早做个惺惺洒洒汉。猛跳出凡笼，便是一个了办。"}
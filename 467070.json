{"id":"467070","title":"钟落潭农场杂咏二十首录四","dynasty":"当代","author":"陈永正","text":"十把禾秆打地铺，上蒸下湿亦安居。番薯堆我床角落，夜听鼠子来齧渠。半夜翻风草木摇，看看月晕落溪桥。定知临明有好雨，不用挑水淋菜苗。经雨秧苗已解枯，朝来泥烂却妨锄。须知此事愁余甚，偃地瓜苗一一扶。先雨后晴草猛生，泥滑田基蹑足行。新挖水渠阔三尺，我能跳过牛不能。"}
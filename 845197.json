{"id":"845197","title":"焦山四首","dynasty":"清末民国初","author":"缪荃孙","text":"故人避暑焦山去，门外长江浊浪奔。山水窟中萃奇士，昔时苏陆今洪孙。阮公昔年置书藏，山僧掇拾犹殷勤。文宗万帙归劫火，大府充耳不欲闻。节庵少年负奇气，抱冰不冷火不温。夜深呜呜发高唱，惊起老蛟来叩门。我今重蹋邯郸道，没踝黄尘甘踯躅。何时归棹向江南，万斛春波饮寒绿。"}
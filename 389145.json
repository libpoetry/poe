{"id":"389145","title":"水调歌头·夏晚与石君湖上纳凉","dynasty":"清代","author":"萧恒贞","text":"我爱勺湖住，三伏暑全忘。谁家闹红，双桨来往乐无央。畅好雨馀天气，记取薄罗衫子，兜住水云凉。一事与君说，花欲傲诗狂。指城西，几株柳，挂斜阳。有时鬓丝，风过献上藕花香。千古高山流水，倘肯一弹再鼓，侬为解琴装。如此好风月，那用一钱偿。"}
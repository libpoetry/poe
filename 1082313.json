{"id":"1082313","title":"默斋偈","dynasty":"宋","author":"刘才邵","text":"稽首金刚狮子座，紫金光聚妙色身。微尘刹土转法轮，演出无边殊胜义。燃灯如来昔授记，初无一法可得者。云何种种方便门，多劫宣扬不能尽。观音妙力不思议，元从耳门得昧。烁迦罗首八万馀，随处说法度众生。云何现身蛤蜊中，不假语言法亦显。当知是法本无法，语默两涂俱解脱。二乘知见妄分别，偏执所见自缠缚。解缚不离缚处解，还从语默證圆湛。良哉居士具通眼，一切不随根境转。了知诸法不可碍，刹那真入三摩地。我愿初没这见闻者，悉悟真常成正觉。"}
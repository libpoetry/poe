{"id":"402952","title":"解连环 此调多以入声协律，偶易去上声，并多余韵","dynasty":"近现代末当代初","author":"赵尊岳","text":"倦怀谁理。渐金猊篆冷，壁镫孤倚。数漏尽伫尽明蟾，恨繁籁疏林，教人无寐。点检闲愁，忍都付蠹痕残字。忆铜街唤马，玉指调笙，早拚轻弃。韶光也知似寄。黯花风廿四，荃艳情味。念只念芳草侵阶，便绿向天涯，几时千里。漫解红囊，剩悄向琴边凝睇。甚啼鹃唤春去后，夜寒如水。"}
{"id":"466793","title":"戊子季秋夜读宋玉感作二首","dynasty":"当代","author":"张月宇","text":"天地凭谁造化功，众星拱北水流东。堂堂冠冕宫袍紫，滚滚尘沙血甲红。旱涝不曾忧庶泪，雌雄安可辨王风。之秋多事犹钳口，莫道西山未解戎。西山东海隔茫茫，每有华章出帝乡。鹿患之秋缘叶障，猿啼于口甚川防。王风自可昌千载，春雨何曾泽八荒。独把残杯浇夜永，晨星寥落满天霜。"}
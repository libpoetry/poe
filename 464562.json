{"id":"464562","title":"湘江静 咏旭初女弟子沈祖棻，并简尹默","dynasty":"当代","author":"章士钊","text":"月照山门秋意倦。记当时、上清残宴。瑶章乍到，传观未遍，惹伊人赞叹。红泪洒乌丝，瘦几回、东阳词翰。芬芳弟子，言司女夫，多应是，断肠换。词绝妙，人不见。闲房许多幽怨。离堆二水，乌尤万壑，任炉烟分罥。消息恼阑干，且试下、重帘三面。愁来断得，宿怨未去，还能放远。"}
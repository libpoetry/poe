{"id":"407062","title":"参观熊猫表演感作","dynasty":"近现代","author":"张鳦生","text":"鹦鹉能言飞鸟已，猩猩能言走兽耳。人之所异于鸟兽，乃在知礼与达理。湖西来有熊身玉面公，黑白分明憨且美。对客有礼文彬彬，进退中节娴举止。深深一鞠出相迎，再见一握还回视。为问谁教侬礼貌，陈家玉华好姐姐。循循善诱晨到昏，使侬差与人相似。君不见湖滨长发纨裤儿，包股喇叭裤管子。怒目但作金刚视，出口便是肮脏俚。不知礼貌为何物，见侬宁不自羞耻。"}
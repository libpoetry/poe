{"id":"817116","title":"雪后集饮寄园，次长沙师用壁间明人韵二首","dynasty":"清","author":"缪祐孙","text":"脱手文章虎豹斑，园林新赏足开颜。一时名胜应重纪，百罚深杯漫许闲。修竹擅姿矜岁晚，早梅含笑迟春还。飞髇再发征馀勇，要使威弧迟春关。菜畦半没露红斑，秀柏双擎不改颜。清宴正宜新雪后，趋陪难得使星闲。定知文字千秋在，看取风流六代还。借慰前朝旧诗侣，书生气谊信相关。"}
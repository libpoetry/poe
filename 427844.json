{"id":"427844","title":"清平乐二首·往闻沈尹默丈云，苏联艾德林教授译白居易诗，既风行被土，复从事陶潜诗之移译，心仪其人久矣。顷诵夏瞿禅兄赠彼二词，悠然神往，爰次原韵示瞿禅托为转致艾君。文化交流，要当著眼于此尔 其二","dynasty":"近现代","author":"龙榆生","text":"远劳双屐。为访陶彭泽。招得诗魂同雅集。弄翰何分主客。花光浮上霜髭。遥遥沮溺谁知。真意悠然心会，重来把酒东篱。"}
{"id":"458448","title":"焚黄诗","dynasty":"当代","author":"卢青山","text":"焚黄，焚黄，焚黄来秋冈。幽坟残毁不可见，菅茅满岭枯苍苍。唯有西风无日夜，吹茅之浪弥天长。焚黄，焚黄。东家昨日焚黄早，馀灰断纸犹温燠。西家今日焚黄迟，携鞭挈纸步如捣。焚黄，焚黄。旧径棘刺覆，向前驱我足。我足跛以前，棘刺挂我肉。焚黄终至我坟前，隳身一跪躯已仆。焚黄，焚黄，焚黄烟袅袅。向年焚此黄，翁魂随烟渺。今年焚此黄，我魂随烟到。烟去何茫茫，人生同此道。焚黄，焚黄。卧翁之墓侧，抚翁墓之土黄。生何足惜，死何足伤。捉杯以饮，恸哭于旁。"}
{"id":"355438","title":"燕山亭·咏汉宫秋，用宋道君见杏花作韵","dynasty":"清代","author":"邹祗谟","text":"青女初裁，素谷长门，冷落金茎囗注。只有丽娟，琥珀缨裾，艳绝披香蕊女。瑶圃葩芬，更掩映、锦云珠雨。辛苦。见婉约朱栏，不禁幽暮。便是泪染灵芸，著红玉壶中，向人如语。千丝铁网，百宝流苏，傍他海棠何处。留待深秋，恐化作、晚霞归去。难据。把金剪、甚待重做。"}
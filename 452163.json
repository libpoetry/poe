{"id":"452163","title":"过莫高窟","dynasty":"当代","author":"吴金水","text":"风送莫高秋，晴空净似洗。游客八方来，络绎三五里。岂独为休閒，言观壁画史。深窟锁霞烟，飞天态旖旎。莲花粲然开，千年尚如绮。佛陀坐庄严，弟子敬以礼。我非解佛人，台前亦徙倚。更佩古人心，韧似滴石水。凿山成蜂巢，崚嶒势未已。佛像多凋残，古人俱往矣。天地自悠悠，谁能识其理。但识此山岩，原是汪洋底。"}
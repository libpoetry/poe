{"id":"471101","title":"和饮酒二十首初夏天气微热方不欲饮偶龚仲和邀看园中新绿出所藏名酒意甚乐之次日捉笔和渊明先生饮酒诗数篇与索一樽独酌会雨窗无事遂尽和其韵（录十五首） 其四","dynasty":"明","author":"唐时升","text":"黄鹄奋六翮，万里恣高飞。风飙忽震荡，时念故巢悲。啾啾田野雀，禾黍相因依。朝来不自慎，竟逐虞罗归。吾道将安从，矧已齿发衰。圣人不数数，莫与贤人违。"}
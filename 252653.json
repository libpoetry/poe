{"id":"252653","title":"读胡马君《忏慧堂集》","dynasty":"现代","author":"林英男","text":"儒服系命应庄生，不得已也如水晶。铮铮铿铿岂石磬，此是鹓雏滴血声。兀坐掩卷章句浑然化，满眼枳棘槎牙风雷鸣。孤檠苦雨正溅溅，海日半壁天梯难勾连。独角辟优孟，不愧狂名十五年。噫，噫，噫，癫痴夷齐皆飘零。君不见三界滔滔铁石尘，铸成莽莽九州错；一江浩浩癫痴泪，淘尽悠悠千古贤！"}
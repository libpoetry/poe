{"id":"771357","title":"应天长•信宿平居话旧，和清真","dynasty":"清","author":"陈匪石","text":"遥岑露爽，斜照破阴，秋英未改佳色。惠我素笺稠叠。场苗劝驹食。槃阿地，沧海客。市未远，顿殊喧寂。笑相遇、驿置樽开，野径苔藉。残梦尚依稀，泪炬宵阑，孤愤醉呵壁。问字暂留车辙。愔愔子云宅。沙痕浅，桥下陌。倚驷马、漫寻题迹。似帘底、语燕频来，芳信能识。"}
{"id":"825683","title":"孝胥以戊戌九月出京至庚戌七月入京凡十三年有诗纪之辛亥九月出京至癸亥七月入京亦十三年且出京皆以九月入京皆以七月悟而嗟叹自念生逢世乱穷老无所就复为此诗","dynasty":"清末近现代初","author":"郑孝胥","text":"世弃天留等可哀，黍离荆棘更能来。还从铜辇寻残梦，早向昆明辨劫灰。吞炭漆身殊未避，触山逐日漫相猜。两朝国士虚名在，骏骨聊堪比郭隗。"}
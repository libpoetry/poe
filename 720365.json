{"id":"720365","title":"满江红 戴耘野高士六十初度寄赠","dynasty":"明末清初","author":"钱肃润","text":"聚散无常，忆当日、同行携手。遇知己、探梅寻菊，赋诗饮酒。风月江山都是主，鱼虾麇鹿呼为友。共陶然、朝夕任逍遥，今何有？我碌碌，风尘走。君寂寂，书帷守。报初周花甲，中秋时候。翠色方铺寒府内，紫霞正设同亭右。问素娥十辈驾鸾来，相逢否？"}
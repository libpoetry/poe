{"id":"404620","title":"玉楼春·甲子之春，夏承焘老师八十五诞辰，门人在京为称觞祝寿，回忆廿年前，曾和先生在京观节日焰火词，叠前韵奉祝","dynasty":"近现代末当代初","author":"张珍怀","text":"老坡词笔腾奇彩。白石绝诗多逸态。一轮霁月照神州，不尽天风歌小海。悦生丈室无尘碍。花散缤纷飘九塞。遥瞻北斗醉流霞，光电辉辉传謦欬。"}
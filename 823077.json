{"id":"823077","title":"婆罗门令 两月来蜀中化为战场，又日夜雨声不绝，楚人云：后土何时而得乾也。山中无歌哭之所，黯此言愁","dynasty":"清末近现代初","author":"赵熙","text":"一番雨、滴心儿醉。番番雨、便滴心儿碎。雨滴声声，都装在、心儿里。心上雨，干甚些儿事。今宵雨，声又起。自端阳、已变重阳味。重阳尚许花将息，将睡也、者天气怎睡。问天老矣，花也知未。雨自声声未已。流一汪儿水。是一汪儿泪。"}
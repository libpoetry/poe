{"id":"722784","title":"烛影摇红 正月十四夜","dynasty":"明末清初","author":"梁清标","text":"绮户寒轻，千门不闭楼台晚。丽谯吹歇罢葳蕤，九陌香尘满。何处箫声近远。试华灯、春风庭院。闲身天许，游冶场中，流连歌管。暗想当年，团圞儿女清宵宴。翠眉低唱漏声沉，绛烛西窗剪。此夕人移物换。频搔首、霜侵鬓短。月明依旧，火树光摇，星桥烟暖。举案清娱，流苏宛转低屏箔。熏香傅粉绝纤尘，窗几浑如昨。寂寞梧桐夜雨，何从觅、金钗钿合。记来朝罢，小立妆台，看他梳掠。愁鬓安仁，丝丝总为情担阁。并头菡萏褪红香，一霎西风恶。自古聪明薄命，男儿泪、英雄气索。遣哀无计，此恨绵绵，地长天阔。"}
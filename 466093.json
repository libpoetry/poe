{"id":"466093","title":"例是二首","dynasty":"当代","author":"卢青山","text":"例是书生憎命达，一身孤兀在风尘。不唯魑魅光争烛，尚有曹瞒梦杀人。得计随人甘国老，盘弓猎醉李将军。袖边桑影花边露，数到人间第几生。拓出娘胎真破石，迷云混雨一番番。江山千万平方里，神思五千上下年。宇宙茫茫飘泊里，时空忽忽变迁间。此心将托终何托？一读南华泪一潸。"}
{"id":"534563","title":"山有泉四章　赠友也","dynasty":"明","author":"邱云霄","text":"山有泉毖，于其阴。君子乐胥，言濯其缨。优之游之，逝耽尔清。逝耽尔清，以卒斯盟。山有泉毖，于其腹。君子乐胥，载濯我足。我心孔契，嗜此幽独。嗜此幽独，伊谁云告。山有泉毖，于其趾。君子乐胥，言盥其耳。无尘有聪，我心则喜。逝彼颓流，载忧靡靡。山有泉毖，于其门。君子乐胥，言洗其心。有郁中林，杜彼俗辕。从我攸好，永以相敦。"}
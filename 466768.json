{"id":"466768","title":"次韵定庵秋心三首以赠志瑾学兄","dynasty":"当代","author":"张文胜","text":"江城一夜枕寒潮，江上鱼龙不可招。犀欲燃来擎在掌，剑终化去跃于腰。升阶似梦秦宫筑，避地莫吹吴市箫。晓上钟山高处立，纷纷霰雪下林梢。平生我有幽忧疾，敢念清时爱惜身。要妙兰舟劳想望，斑斓玉佩久沉沦。相逢斗酒可大笑，此意几人堪一陈。况值年来计编户，自非蹈海少畸民。斗室悬居若深壑，森森大木蔽浮云。何难穷路效歌哭，不免白头栖典坟。道旨懒从河上受，琴心悔向海中闻。他年医我记前约，灵鬼祓除尤待君。"}
{"id":"825377","title":"赠林琴南同年","dynasty":"清末近现代初","author":"郑孝胥","text":"文如至宝丹，笔若生畺臼。一篇每脱稿，举世皆俯首。平生不屈节，肝胆照杯酒。纷纷野狐群，忽值狮子吼。京师奔竞场，暮夜孰云丑？畏庐深可畏，斧钺书在口。隐居名益重，方使薄俗厚。奈何推稗官，毋乃亵此叟。敛才偶作画，石谷辄抗手。亦莫称画师，掩名究无取。"}
{"id":"466040","title":"行香子 有嘅","dynasty":"当代","author":"王陈常","text":"曾记新春。饴乐天伦。更何图、蹇及蓬门。龙华未会，鲤赴伤神。竟败于齐，坑于赵，厄乙陈。痛矣严君。苦向谁论。叹桑榆、怎度晨昏。幸而留得，一小孤孙。是掌之珍，怀之宝，命之根。历廿三庚。一旦山倾。睹遗书、珠泪频仍。寄鞮象译，业已将成。惜擪妻帑，抛翁媪，诀亲朋。恸此宁馨。目未能暝。教而尊、何以为情。镜中窥影，梦里呼名。怕妇悲夫，母伤子，妹哀兄。"}
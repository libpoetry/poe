{"id":"420653","title":"金缕曲 题庚寅词集图","dynasty":"近现代","author":"许宝蘅","text":"走马章台路。记曾经酬风唱月，命俦啸侣。兵后衣冠非故物，零落词场尊俎。道此事、遂成终古。凭记扬花追俊赏，朔风犹是当年绪。行乐耳，莫轻误。画图他日传何许。应省识，西园群屐，东华尘土。多少新声暄里，赢得鸡鸣风雨。更枨触少时情趣。绰雪堂前初问字，送年华甲子从头数。温旧梦，翻新谱。"}
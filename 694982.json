{"id":"694982","title":"贺林在心生男和来韵二首","dynasty":"明","author":"庞嵩","text":"暖风吹动小阳天，大地谁云雨露偏。喜有善根培旧圃，庆来嘉玉长新田。词赓白雪惭巴调，酒引甘霞映锦鲜。万事足时何所事，与君同舞乐尧年。春光如火百花然，羡尔松筠晚节坚。生意便从根上起，翠容应伴雪中鲜。宁馨已兆香孩室，谷似仍浇种玉田。伫看峥嵘随日长，照人功业是光前。"}
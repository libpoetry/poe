{"id":"423177","title":"斗百草    和晁氏琴趣","dynasty":"近现代","author":"乔大壮","text":"月魄阴晴，露华多少鼍更晓。镜槛霜稠，画帘波定，花里乳莺渐老。似牵衣、看四月蔷薇，酬春欲笑。杏子单衫，桃根短桨，甚时归耗。回首吴阊调马，燕市呼卢，随处俊游忘了。一水东流，万山西去，怕重酌、离觞泪搅。危楼外，日夜鹃声风吹到。五弦悄。雨如烟、琐窗梦杳。"}
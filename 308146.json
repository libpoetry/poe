{"id":"308146","title":"忆旧游·和伋公公园师弟摄影","dynasty":"现代","author":"赵熙","text":"旧游如梦里，梦影重重，先后邯郸。省识前清味，怪飞鸿印雪，大氐东川。秀才半出巴县，薪火一灯传。自夜色神州，乡音战鼓，两鬓潘安。公园。众星聚，又镜底沧桑，重换朱颜。老了儒酸命，便文翁身价，怎抵材官。道将近纂新志，春柳玉门关。算水驿山程，梅花送客千万山。"}
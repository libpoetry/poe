{"id":"1194017","title":"添鱼具诗 鱼庵","dynasty":"唐","author":"皮日休","text":"庵中只方丈，恰称幽人住。枕上悉渔经，门前空钓具。束竿时倚壁，晒网还侵户。上浻有杨颙，须留往来路。盘滩一片石，置我山居足。洼处著筣笓，窍中维艒?。多逢沙鸟污，爱彼潭云触。狂奴卧此多，所以蹋帝腹。一领蓑正新，著来沙坞中。隔溪遥望见，疑是绿毛翁。襟色裛䐑霭，袖香䙰褷风。前头不施衮，何以为三公。圆似写月魂，轻如织烟翠。涔涔向上雨，不乱窥鱼思。携来沙日微，挂处江风起。纵带二梁冠，终身不忘尔。侬家背篷样，似个大龟甲。雨中局蹐时，一向听霎霎。甘从鱼不见，亦任鸥相狎。深拥竟无言，空成睡齁䶎。"}
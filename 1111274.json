{"id":"1111274","title":"次周尚书八首","dynasty":"宋","author":"许月卿","text":"卜隐偏宜大好州，浮云梦不到王侯。细评月露苍山峙，静止花阑绿水流。泉□□□□□□，□蓑无雨可淋头。西江宾幕相须久，赢得闲吟谒道周。温州今似古青州，温饱能轻百户侯。沃力泉源那择地，岁寒砥柱屹中流。要知蝉□三公府，便是黄扉四状头。万事世间唐土尔，办将勋业到伊周。公与梅溪生共州，一编默受似留侯。冰霜岁晚仝清节，泾渭胸中肯混流。皎日当空峨豸角，支天一柱属龙头。时清尽可巢由我，身健犹看师宰周。曾共芙蓉下视州，旧冲仍是醉乡侯。半山相俟归投老，若水公兮急退流。世事每观强努力，人生何似大刀头。摛文尽自染燕许，闲梦何妨我蝶周。老气轩昂盖四州，文场真将属条侯。君扶黄道青如许，我住花屏翠欲流。禁路促归一夔足，词场飞跨六鳌头。隐箕山上泉瓢许，歌大江东羽扇周。后山着意送荆州，相伴儿童饯细侯。风月夜深独先觉，乾坤秋老不同流。江闽凯悌地联脉，关陕规恢天尽头。闻说齐■妇唾手，世如用孔作东周。诗律无寒□邺州，家风洗耳□□侯。□传以酒为真印，万法惟梅不共流。幸免五经嘲笥腹，可无百尺进竿头。从来此道飘零甚，戎索惟凭疆以周。平原平等视青州，不佛不仙仍不侯。满树丝萝天富贵，半窗水墨月风流。皆云临济具双眼，且放东坡出一头。劈画尚能千百岁，须臾一笑跨商周。"}
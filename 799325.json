{"id":"799325","title":"亡妇榇归自闽生去死还惨裂心肺幽灵有觉亮亦同之爰述长途之踽凉弥感重泉之暌阻作魂归来歌觞而告之歌曰 其一","dynasty":"清","author":"李振钧","text":"魂归来兮发榕城，日色闇兮闪素旌。抚而号兮我所生，酬酒浆兮弟与兄。欲辞骨月兮莫闻吾声，存不离保姆兮殁乃独行。曩戾止兮绯桃迎，今祖帐兮丹桂荣。呜呼一歌兮歌已成，海风嘡㗳兮山如倾。"}
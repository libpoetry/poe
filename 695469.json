{"id":"695469","title":"留别诸老","dynasty":"明","author":"林俊","text":"遂归成喜亦成悲，贮结真同在位时。白壑青邱怜独往，碧霄凉月梦常疑。趋陪定记心中话，契阔聊哦醉里诗。万国嵩呼齐玉帛，两班簉迹重皋夔。鹤袍元不恋渔蓑，精力曾如老去何。混迹巢由皆自许，诸公尧舜望应多。直从圣学开天纵，薄与斯民乞岁和。海上山灵惊往别，閒身还属素云窝。"}
{"id":"447212","title":"巴山兄自山东寄赐《故山明月图》，拜读再三，赋诗致谢","dynasty":"当代","author":"陈仁德","text":"忆昔聚故园，日日论翰墨。自君去山东，欲见不可得。绿衣昨日来，万里传尺幅。展卷云水涌，茫然夜色逼。明月穿云出，照见峡江楫。故山景依依，中有情如织。凝神读再三，仿佛君在侧。因思巴山君，笔底有深意。虽云别故乡，山月犹堪忆。谁云憎谗人，乡思不可抑。遂将万种情，倾泻入墨迹。令我万里外，掩卷独叹息。"}
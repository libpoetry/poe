{"id":"466764","title":"读杜集二首","dynasty":"当代","author":"张文胜","text":"杜陵笔力泣真宰，坐使穷年罹百忧。严仆射何中道死，李供奉复夜郎流。诗经丧乱添悲壮，舟入江湖肯拍浮。想象酒酣帻将堕，吞声一哭古今愁。诗人一例拙身谋，晚值疮痍遍九州。魂远难招谪仙语，诗成唯向汨罗投。江山流寓文章在，今古浣花笾豆留。浩荡南征终不返，寒潮夜雨没沙鸥。"}
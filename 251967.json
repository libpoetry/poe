{"id":"251967","title":"重游滴水崖","dynasty":"现代","author":"邱登成","text":"春山二月草木芳，桃花红艳菜花黄。挈妇重来踏晴光，振衣躞蹀云崖旁。山映湖水两苍苍，翩然时有鹭鸥翔。湖畔田舍骈成行，酒旆高悬彩旗扬。坡前万花如海洋，客旅熙熙看花忙。我独越垄陟崇冈，漫任轻风拂衣裳。绝顶登临四方望，不觉胸胆俱开张。逸兴飞时念酒觞，淩虚吟啸恣疏狂。莫问何事曾忧伤，尘嚣于此可暂忘。国之大梦已堂皇，花若有梦亦寻常。秦火纵焚旧文章，湖山终不属帝王。归来醉入黑甜乡，尚馀清芬润肝肠。"}
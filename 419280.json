{"id":"419280","title":"水调歌头·留别沪上及门诸子","dynasty":"近现代","author":"龙榆生","text":"孤客向南去，抗首发高歌。无端别泪轻堕，斯意竟如何。七载亲栽桃李，风雨鸡鸣不已，长冀挽颓波。壮志困污渎，短翼避虞罗。径行矣，情转侧，岁蹉跎。平生所学何事，莫放等閒过。胞与须常在抱，饱雪经霜更好，松柏挺寒柯。肝胆早相示，后夜渺山河。"}
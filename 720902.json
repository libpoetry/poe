{"id":"720902","title":"渔家傲 渔父","dynasty":"明末清初","author":"尤侗","text":"天下滔滔皆是也。风波满地江河假。鼓枻行歌君莫讶。谁知者。离骚庄子吾其亚。一尺莲舟桨打。绿蓑青笠人如画。泼剌黄鱼穿柳挂。收纶罢。提壶闲共樵夫话。梦锁重楼春信杳。彩丝偷把花魂钓。笼内鹦哥没紧要。频嘶叫。墙角海棠谁折了。左右懒妆和闷倒。上裙蟢子惊人跳。作怪鸦头扯谎报。才郎到。愁眉错对菱花笑。我梦吴江烟水皱。纶竿拟挂垂虹口。不道逋翁濯足久。枕且漱。沧浪一曲天如斗。深院玉人闲谱绣。粉香妙写溪山友。宛转彩丝盘素手。林下秀。小名独占毛诗首。"}
{"id":"815709","title":"中秋连夕杂题长句","dynasty":"清","author":"钱陆灿","text":"旧雨荒凉滞草堂，相思入梦泪千行。难凭玉镜留华发，欲挽银河洗醉乡。露湿萤干交节冷，儿饥女瘦话愁长。迢迢此夕人何处，好是秋来易断肠。高秋云物满河阳，死别生离事渺茫。千里凉风吹作客，五年圆月照思乡。衣沾酒汁三分泪，梦断琴弦八度霜。寄语凤凰台下友，故园衰草总堪伤。"}
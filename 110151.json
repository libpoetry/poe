{"id":"110151","title":"送梁子聊句","dynasty":"宋代","author":"苏舜元","text":"大荣大辱，能生死人。二物不并，以挠厥真。之子病闷，肠如车轮。劳尤到母，饶寒著身。世俗卤莽，辄置莫亲。文彩华艳，伏不得伸。凄吟衰号，酸入四张。夜计破午，若燕作秦。腹愤轧轧，胸奇陈陈。淮国晚岭，吴渠春津。去谢夙蕴，归逢故辛。雌火相丑，刮凿遯屯。驾风鞭霆，以脱凡鳞。"}
{"id":"203792","title":"送莆守赵孟坚汝固可舶温陵","dynasty":"宋代","author":"王迈","text":"郡不见有唐元结守舂陵，湘湖一道盗纵横。独元所治一无犯，镇抚孤壘如金城。又不见祁公曾作乾州牧，移镇凤翔何迅速。两州这民境上争，先把州麾后钧轴。使君来莆全似元，精明旗帜辕门。威风惠雨相劘拂，鼠辈不敢闯吾藩。使君去莆仍似杜，堆镫遮留喧道路。吾莆赤子方有依，泉何为者争吾父。我将软语劳莆人，此地半与泉为邻。刁斗相闻邹近鲁，瘠反不比越视秦。使君风采压人望，莆亦倚泉为保障。渠魁缚致藁街前，四野腥膻行涤荡。长淮以北多风埃，社稷正倚经纶才。出平西贼入衮绣，一韩一池何人哉。书生自顾老无力，涌从公取俘馘。愿将诗颂纪中兴，浓墨大字书浯石。"}
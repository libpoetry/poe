{"id":"247990","title":"醉蓬莱·己丑立夏夜与力夫抚仙湖畔茗坐","dynasty":"现代","author":"江南雨","text":"正澄波拭镜，彩月穿云，海天空寂。渡水风轻，遣幽香时袭。缅桂花繁，玉瓯烟袅，问此宵何夕。笔架横陈，金钟倒挂，远山如墨。倦极生涯，客心无托，乍解征鞍，暂留吟屐。片霎清欢，总几番赢得。露阁微凉，斗柄南指，恨挽春无力。算只年年，涛声维梦，一湖深碧。"}
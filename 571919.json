{"id":"571919","title":"答李子髯","dynasty":"明","author":"袁宏道","text":"若问文章事，应须折此心。中原谁掘起，陆地看平沉。矫矫西京气，洋洋大雅音。百年堪屈指，几许在词林。草昧推何李，闻知与见知。机轴虽不异，尔雅良足师。后来富文藻，诎理竞修辞。挥斤薄大匠，裹足戒旁岐。模拟成俭狭，莽荡取世讥。直欲凌苏柳，斯言无乃欺。当代无文字，闾巷有真诗。却活一壶酒，携君听竹枝。"}
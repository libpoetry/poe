{"id":"25644","title":"赠释疏言还道林寺诗","dynasty":"唐代","author":"莫宣卿","text":"湘川狺狺兮俗犷且佷，利杀业偷兮吏莫之驯。繄释氏兮易暴使仁，释何在兮释在斯文，湘水滔滔兮四望何依，猿狖腾拿兮云树飞飞。月沉浦兮烟暝山，樯席卷兮橹床闲。偃仰兮啸咏，鼓长江兮何时还。湘川超忽兮落日啘啘，松覆秋亭兮兰被春苑。上人去兮几千里，何日同游兮湘川水。"}
{"id":"247887","title":"玲珑四犯·读韩冬郎","dynasty":"现代","author":"朱庸斋","text":"柳陌酿晴，帘花收雨，恹恹春梦犹浅。闭门欢味少，客燕如相款。清樽自携未惯。怕行吟、故家池馆。拾翠无凭，断红难寄，空放此时眼。从教绮怀都换。误芳菲几日，烟絮零乱。酒旗寒食路，依旧悭人面。兰情蕙盼分明在，第一是、年时重见。飘灯远。谁堪共、东风夜暖。"}
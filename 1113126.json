{"id":"1113126","title":"水龙吟 其二","dynasty":"宋","author":"张矩","text":"昼长帘幕低垂，时时风度杨花过。梁间燕子，芹随香觜，频沾泥污。苦被流莺，蹴翻花影，一阑红露。看残梅飞尽，枝头微认，青青子、些儿大。谁道洞门无锁。翠苔藓、何曾踏破。好天良夜，清风明月，正须著我。闲展蛮笺，寄情词调，唱成谁和。问晓山亭下，山茶经雨，早来开么。桂轮逼采，菱沼漾金，潜虬暗动鲛室。水路乍疑霜雪，明眸洗春色。年时事，还记忆。对万顷，葑痕龟坼。旧游处，不认三潭，此际曾识。今度涌金楼，素练萦窗，频照庾侯席。自与影娥人约，移舟弄空碧。宵风悄，签漏滴。早未许、睡魂相觅。有时恨，月被云妨，天也拚得。"}
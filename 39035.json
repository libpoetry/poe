{"id":"39035","title":"三字诀·这个道非常道","dynasty":"唐代","author":"吕岩","text":"这个道，非常道。性命根，生死窍。说着丑，行着妙。人人憎，个个笑。大关键，在颠倒。莫厌秽，莫计较。得他来，立见效。地天泰，为朕兆。口对口，窍对窍。吞入腹，自知道。药苗新，先天兆。审眉间，行逆道。滓质物，自继绍。二者余，方绝妙。要行持，令人叫。气要坚，神莫耗。若不行，空老耄。认得真，老还少。不知音，莫语要。些儿法，合大道。精气神，不老药。静里全，明中报。乘凤鸾，听天诏。"}
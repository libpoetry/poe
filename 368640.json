{"id":"368640","title":"疏影·和李孟符柳","dynasty":"清代","author":"杨玉衔","text":"搓黄揉碧。为惜春伴侣，牵挽春色。老去金城，暮合隋堤，几树归乌梭织。风流张绪当年事，顿暗老、江南羁客。拜绪风、彭泽柴桑，健试近来腰力。眠起颦眉暗里，对人辄起舞，防露心迹。金缕翻衣，丝绦簪髻，作意尊前欹侧。知他悟到沾泥絮，应不许、翠楼相忆。况陌头、攀折游鞭，久绝章台消息。"}
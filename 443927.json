{"id":"443927","title":"题雪峰兄《来鸿楼读书图》","dynasty":"当代","author":"熊盛元","text":"五弦手自挥，孤鸿来千里。影落碧涧中，声回幽壑底。幽壑兰蕙馨，碧涧松风起。羡彼素心人，身闲居于此。白日游山林，夜间读经史。寻胜得真赏，探玄悟妙理。书夺二王胎，诗摩三唐垒。笔端走龙蛇，胸际涵烟水。毁誉何足云，裘马如敝屣。借问此谁欤，辽西子郑子！"}
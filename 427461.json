{"id":"427461","title":"满江红 宜昌失陷前夕在长江舟中作","dynasty":"近现代","author":"陈逸云","text":"当阳失守，烽火急、围城迫切。鼙鼓喧、仓皇百姓，弃家声咽。如此胡奴终锻羽，忍教国土遭沦劫。问人间、安得张将军，矢忠节。盼援兵，战云赤。飞白刃，烽火逼。看宜昌江上，波流敌血。汉水重飘青白帜，河山无复金瓯缺。祝征人、一战当扶桑，国仇雪。"}
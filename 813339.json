{"id":"813339","title":"初归吴兴感赋","dynasty":"清","author":"李含章","text":"楚水燕山忆旧时，廿年踪迹总相随。今朝独返蘋洲棹，冷月寒镫照鬓丝。每话归田倍怆神，转头谁认旧巢痕。可怜八里桥边水，难返三生石上魂。乌上桥南卜一廛，辛勤留得大官钱。缘知清白能传后，负郭何须二顷田。弁岭青连笠泽湄，登楼旷望不胜悲。报君一语君知否，绕郭湖山似昔时。"}
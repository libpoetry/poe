{"id":"443533","title":"百宜娇","dynasty":"当代","author":"魏新河","text":"学水云痕，晕秋眉影，都把寸心愁涴。一份欢娱，半宵歌舞，做弄连环情琐。灯昏烛暗，看不出、谁边偷坐。是伊么？风举一荷，半圆裙叶吹过。私语久，双荑漫挫。轻吐口香糖，笑朝人唾。问我然烟，隔座递酒，还进红梨芒果。氍毹夜永，去不去、浑教无那。倩清歌，暂引画屏，破樱桃颗。"}
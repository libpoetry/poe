{"id":"690400","title":"秋夜送沈文禧还金陵四首","dynasty":"明","author":"张弼","text":"去年此日秼陵游，并辔同吟桂子秋。今日忽逢浑旧好，江城酒薄也藏阄。吴下张翰岂恋鱼，江东沈约尚閒居。祥麟瑞凤非凡物，会见来仪自玉除。络纬寒螀相间啼，孤鸿又过小楼西。故人欲别难为别，一夜秋声思转迷。明月流光落砚池，濡毫漫写送行诗。悠悠离思万千种，惟有天涯明月知。"}
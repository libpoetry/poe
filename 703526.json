{"id":"703526","title":"系中生日二首","dynasty":"明","author":"释函可","text":"稽首牟尼古佛图，今朝犹剩旧头颅。纵经万死知何恨，欲尽馀生亦是虚。破寺独松撑日月，短床閒梦到江湖。从他知罪浑无涉，纳纳乾坤一病夫。三十七年事事非，两行新泪点田衣。世间白日还容我，海上青山未许归。天意每于穷极见，故人不为病多稀。明朝好恶休须论，且共团圞话日晖。"}
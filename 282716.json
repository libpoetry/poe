{"id":"282716","title":"长亭怨慢·游白鹿洞书院","dynasty":"现代","author":"俞律","text":"特来会、前生白鹿。半院寒花，扶崖低屋。秋径萧萧，清风满地、几竿竹。此时空谷。书千卷、倩谁读。岁月总成尘，早付与、先忧万斛。孤独。对青山十里，五老奇峰翠麓。百年名利，遍三世、梦中追逐。若强使，朱子归来，更留得，当时王陆。应怕见人间，一枕黄粱未熟。"}
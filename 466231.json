{"id":"466231","title":"和人四章 小荷","dynasty":"当代","author":"卢青山","text":"圆舟独棹荡波风，别有幽凉碧涧中。到上花时尘太盛，我宁不作媚人红。漫将心力开花艳，且试精神撼怒沙。足下苍茫万洲绿，知君过处不天涯。人满江风柳满洲，休嗟寥落送春秋。要成崖下千垂瀑，先得山中百转流。微躯未出众林颠，已有青枝似嫩烟。与我韶华三百日，为君撑起雪中天。"}
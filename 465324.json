{"id":"465324","title":"双双燕 燕词，甲午腊月十一日作","dynasty":"当代","author":"张崇光","text":"怪他燕子，向王谢堂前，后先飞进。分花拂柳，时度画栏西近。不道双栖梦稳。忽旧主、长辞轻忍。商量别垒私营，盗出红闺松引。望尽。天涯芳信。总软语无闻，归来难准。迷香何处，忘却旧巢回认。懊恼乌衣欲问。尔便恋、芹泥香润。知否盼盼楼头，日日友人病恨。"}
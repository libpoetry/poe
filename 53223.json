{"id":"53223","title":"闲居·谢事返丘壑","dynasty":"明代","author":"徐贲","text":"谢事返丘壑，退耕理田园。兹心获遂初，稍得酒中悁。振策升崇褵，扬舲溯长川。惊湍信汩汩，清溜自涓涓。新兰艳迟日，密竹曳丛烟。东馆朝燕坐，西林暮独还。朋旧固云旷，山水聊夤缘。居諠暂亦遣，习静久乃便。已幸驻灵药，复能讽瑶编。既无羡鱼志，外物非所迁。"}
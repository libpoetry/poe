{"id":"252190","title":"水调歌头·中秋后五日望月感怀","dynasty":"现代","author":"周燕婷","text":"长笛一声起，人倚最高楼。星辰犹记前夜，作赋岂宜秋。千里关河叶落，万点寒星泪下，一角白云游。明月共今古，今古两悠悠。尘海幻，浮生梦，小蜉蝣。商风渐重眉额，桂影乱山丘。镜里嫦娥今夕，长袖为谁摇曳，残黛为谁留？倾尽银河水，难洗月中愁。"}
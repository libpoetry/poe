{"id":"467363","title":"己丑春夜网上致梁君四首 春夜","dynasty":"当代","author":"林英男","text":"雕龙独对夕阳残，问韵偏逢食有箪。客国晨枫尤灿烂，故园夜斗正阑珊。八公豆腐登仙道，百丈冥狐落昧禅。诗酒华胥浮断梦，云天一棹济沧漫。冤魂饿鬼梗喉餐，积业今生问字难。三宿孤僧桑月影，一音百世野狐禅。周妻何肉泛浮屑，慧臂佛牲存胆肝。录得虎溪相视笑，羚羊挂角窅烟寒。陋室维摩败百回，沈鱼落雁误浮才。降魔无计流尘海，敛泪馀年辨劫灰。齐己狂飙千里雪，寒山疏影万枝梅。女神花洒风云涌，著堕翻鸣笔底雷。八斗古人难唤回，平沙蹇雁愧怜才。锈苔铅剑锋无刃，残烛炙心泪有灰。泥爪空留千纸印，断崖岂放一枝梅。杜陵万卷方成句，吾辈虺虺滚旱雷。"}
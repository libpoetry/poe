{"id":"466897","title":"新编系列剧《天龙八部》 第十三卷八首","dynasty":"当代","author":"杨启宇","text":"红楼玉体夜横陈，油壁香车属美人。梦醒巫山云雨散，荧屏娇怯说纯情。曾歌明月照边关，换羽移宫玉树残。落魄姮娥奔大款，赢亏消息问凉蟾。金山有路权为径，宦海无涯币作舟。跣足难寻腰笏令，胁肩多见曲钩侯。熙熙鸡犬满淮南，舔药飞升路子宽。茶酒例能称博士，官家何吝水衡钱。异代孤臣恋阙心，汉唐鼎盛接元明。联翩更有清宫戏，彩笔能招帝制魂。嘘气能扬咫尺波，哨声起处怨声多。睽睽众目千夫指，笑骂其谁奈我何！越墙攀壁上阳台，闻吼失惊跌下来。身体伤残姑莫论，精神损失总该赔！月朦胧更酒朦胧，昨夜飙车勿系侬。纵使穿帮无所谓，最多只罚学雷锋。"}
{"id":"228826","title":"沁园春·流水小桥","dynasty":"宋代","author":"汪莘","text":"流水小桥，茅屋竹窗，纸帐蒲团。把坎宫闭了，虎龙吟啸，离宫锁定，日月回环。万点星飞，两轮电转，五色圆光天样宽。□奇处，渐冥冥杳杳，有个鸦翻。当时筑著机关。後常把空华戏弄看。更有些可笑，寐中清境，有些可怪，镜里清颜。太上留魂，老君炼魄，又被瞿昙都扫残。如何好，只单修见性，双练还丹。"}
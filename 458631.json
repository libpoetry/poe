{"id":"458631","title":"五月四寄薛信中随书","dynasty":"当代","author":"卢青山","text":"永昼周春泽，松阳散瓣明。瓣今辞去久，吾亦已沉沦。鹪鹩居素枝，晨风晏北林。峻竹摇炎暑，佳松修短亭。我自无何来，始将一息宁。息宁何所止，棘杞憎衣襟。鹪鹩瞠怒目，晨风仰爪鸣。嗟彼无相欺，我实无可依。躅然随蓬转，所在本无期。飙风惊兀石，我心久怠疲。念尔林中趣，故欲相投栖。生灵俱渥薄，相间何离离。今即不我许，我行当复去。去去向何处，孤鸿以飘举。我力未堪比，挥弦泪如雨。北溟有鱼焉，海运将南图。南图固有托，而我烦谁驱？弃置勿复陈，吾行未可涂。"}
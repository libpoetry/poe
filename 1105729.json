{"id":"1105729","title":"和李士举陪提刑徽猷游中梁山临秀远轩以望江中平陆之胜承示佳句且叙故旧离合之感次韵二首","dynasty":"宋","author":"王之望","text":"空翠浮轩槛，岚光拂栋梁。江随平野曲，林拥暮山苍。城郭犹平日，田畴本乐乡。呻吟未休息，衰病意空长。京口追游地，钱塘执别年。飘流恍如梦，聚散岂其天。夙驾行趋诏，当朝正急贤。紫荷持从橐，去去入林泉。"}
{"id":"288779","title":"满庭芳·香山双清别墅晚眺","dynasty":"现代","author":"袁思亮","text":"万木围香，双泉泻玉，夕阳燕子来时（伯夔）。苔痕经雨，分绿上征衣（君任）。残客危亭共倚，飘清籁、微动凉飔（夔）。阑干外，梦长天迥，幽恨入支颐（任）。翠华，曾幸处，薰弦罢后，都付蝉嘶（夔）。剩颦花怨柳，乱石荒池（任）。一角小山眉妩，被晚霞、偷传胭脂（夔）。无端又，风枝筛影，红蘸碧玻瓈（任）。"}
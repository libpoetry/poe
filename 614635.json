{"id":"614635","title":"闰四月二十五日明府兄招同孝廉仲兄溪汎晚泊小桃源","dynasty":"明","author":"韩日缵","text":"积水照晴郊，荡桨城东隅。流潦浩纵横，轻飙散川渠。阴霞纷霮对，远岫迭明芜。隔岸鸡犬声，云是仙人居。掬水皆花气，开樽泛绿蒲。松涛惊宿鸟，荷影聚游鱼。弭楫寻湾漪，夕昏晦山嵎。晚风飖飏来，微凉生衣裾。停杯有馀兴，一苇恣所如。"}
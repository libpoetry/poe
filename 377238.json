{"id":"377238","title":"霓裳中序第一·秋裤","dynasty":"清代","author":"蒋春霖","text":"霜华坠帐角。信逼西风秋絮薄。空外玉砧又作。念孤戍远情，征衣齐索。罗纨怨错。算路遥、归梦难托。君恩重、碧绫分锡，冷辟阵云恶。非昨。羊皮轻缚。衣短后、西山射鹊。承平犹滞旧约。马背空寒，犊鼻谁著。暮笳喧万幕。料挟纩、军心共乐，边尘静，虎文斑绣，笑看倚麟阁。"}
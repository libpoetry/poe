{"id":"71330","title":"无俗念·天涯海角","dynasty":"元代","author":"尹志平","text":"天涯海角，任纵横、到处一身闲拓。世事知空风过耳，别有些儿欢乐。玉鼎烹煎，金炉滚沸，炼就丹砂药。服之归去，化身空外飞跃。是则仙道玄微，凡尘脱去，便得同期约。达理通真功德备，岂在幽居岩壑。四相消磨，三彭遁匿，自是人情薄。全真正教，正大心地无错。"}
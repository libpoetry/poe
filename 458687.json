{"id":"458687","title":"灯灭对烛","dynasty":"当代","author":"卢青山","text":"夜坐饮孤酒，时听烛花声。烛泪垂珠颗，烛芯曲如心。停杯试问烛：“恻恻为谁人”？“日出藏其用，向夜复洞明。天光不得见，结识尽幽魂”。“魂既自娱悦，尔何独怆神。我亦为君惜，所惜世轻君。得景而自喜，弃置傍蛛尘”。烛曰“吾与汝，寂落本同邻。俱为世人弃，赖可相惺惺。他年处华室，幸莫忘旧亲”。"}
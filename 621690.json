{"id":"621690","title":"庚午冬虏儆烽传溯流金陵约同假曹方姚陈诸子北上俱以散馆尚遥深居念独行不可于辛未春遵洄而南而家扁舟不能自聊作纪怀诗十首 其七 幽兰","dynasty":"明","author":"郭之奇","text":"高帆曳云霄，悠悠万里目。春情落逝川，惊湍一何速。叠嶂郁莽榛，幽兰闭窈谷。本为明王生，萎芜坐春覆。春风杳莫攀，香馨为谁馥。感此泪沾衣，沿芳一相匊。"}
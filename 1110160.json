{"id":"1110160","title":"又赋二首","dynasty":"宋","author":"吕陶","text":"千里征蛮向不毛，坐筹先胜自三刀。井中蛙力狂虽跃，弓下猿声怯便号。草白见城羌蝶浅，月明闻角汉天高。将军几日当雄捷，速把功书上赭袍。忠胆轻生甚一毛，奇谋破贼锐于刀。横行容易平乌合，面缚须臾作犬号。霜甲共辉军帐冷，烟烽齐出戍楼高。羌酋若也投降早，定得君王瑞锦袍。"}
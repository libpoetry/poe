{"id":"432880","title":"虞美人 武林归沪，得润泉松江书，漫题即寄","dynasty":"近现代","author":"姚鹓雏","text":"飙轮来去天如墨。驿柳疑人立。故山归计总难成。又是冷烟疏雨近清明。新来怀袖余何物。唯有西湖月。照人无寐对炉薰。直到香消烛尽更思君。沉冥自了人间世。词赋消英气。明窗十日雨如绳。袖手虚堂坚坐味无能。娇红树树明玄夜。消息春阴借。经过湖水碧平堤。只是有无山色至今疑。"}
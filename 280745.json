{"id":"280745","title":"摸鱼儿·卷东风柳绵飘地","dynasty":"清代","author":"李符","text":"卷东风柳绵飘地，秋千架冷朱索。鸳机不动莺帘静，知是未曾梳掠。春寂寞。想蜀雨、巫云一缕情难托。才褰翠箔。向凤眼窗心，菱花镜背，波溜已先觉。雕笼近，指道阿苏能学。但将眉语传却。蝉云拂罢豪犀放，早许柔荑先握。红日落。料紫竹、香鞋不误方乔约。墙阴那角。掩小扇轻扉，笼灯时候，莫更锁银钥。"}
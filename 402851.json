{"id":"402851","title":"惜黄花慢 秋深人独，残菊掩映，聊酹一卮","dynasty":"近现代末当代初","author":"赵尊岳","text":"渐整敧冠。伫翠沁{罒/彔}?，寒殢阑干。路长天迥，云低画罨。帘深梦杳，蕙烬炉烟。强支吟袖黄花瘦，更消领金盏花前。问者番，落英刬地，秋士谁餐。东篱已分年年。负夕阳雁外，薄酒茱边。淡妆何似，映镫太浅，浓愁付与，量带频宽。莫辞摇落西风后，伴空谷珍重纫兰。倚双鸾。殷勤料理清欢。"}
{"id":"604558","title":"赠欧嘉可文学先内兄车剌史宜仲快婿也业擅千秋家徒四壁长裾不曳短檠时亲结缡之日宜仲倩余以桂林一枝题其贰室喜可知也今岁之秋复可令郗生地下笑人乎诗以勖之无忽","dynasty":"明","author":"张萱","text":"忆别三年阔，相过数日勤。凌云饶綵笔，闭户好玄文。且徙南溟翮，宜空北冀群。千秋吾自信，半席汝须分。"}
{"id":"699371","title":"忆弟","dynasty":"明","author":"袁宏道","text":"万里南征路，扁舟去不来。赋投鹦鹉水，诗上凤凰台。天地穷相傍，云霄蹇自哀。千秋无汉武，司马一庸才。骤传伏枕去，转觉泪沾巾。短发三江棹，孤蓬四海人。文章妻子怪，姓字友朋嗔。兄弟皆衣紫，君胡命苦辛。去住非无谓，蹉跎似不羁。亲朋尽欲杀，知己半相疑。独我能青眼，因君是白眉。东来书一纸，读罢泪如丝。"}
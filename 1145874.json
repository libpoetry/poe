{"id":"1145874","title":"社稷歌四首 春祈社諴夏","dynasty":"隋","author":"牛弘等奉诏作","text":"厚地开灵，方坛崇祀。达以风露，树之松梓。勾萌既申，芟柞伊始。恭祈粢盛，载膺休祉。粒食兴教，播厥有先。尊神致絜，报本惟虔。瞻榆束耒，望杏开田。方凭戬福，伫咏丰年。北墉申礼，单出表诚。丰牺入荐，华乐在庭。原隰既平，泉流又清。如云已望，高廪斯盈。民天务急，农亦勤止。或萒或藨，惟亹惟芑。凉风戒时，岁云秋矣。物成则报，功施必祀。"}
{"id":"306896","title":"贺新凉·和纫诗秋吟均","dynasty":"现代","author":"黄松鹤","text":"寒涨潇湘碧。照参差、花阴柳径，陡添佳色。池馆谁家初茗熟，新谱敲灯代拍。又恐是、相思伊昔。昨夜江梅吹梦过，倩东风、不费须臾力。开也未，问消息。云窗对影成追忆。听晨鸡、声声无赖，此情凄恻。待雁春城心更远，长记年时赏识。算只见、壁间题迹。争似萦回山共水，擘吟笺、香染龙华墨。人一笑，向今夕。"}
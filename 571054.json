{"id":"571054","title":"三君子行","dynasty":"明","author":"符锡","text":"缊袍在众吾不耻，鳌峰特立有如此。衣冠奕叶趾前美，作人闽郡由兹始。玉□对酒高谈起，少年豪气今犹是。前人峨豸照都市，泾县重看树桃李。三峰一试魁多士，壮志髫龄簿剌史。荆门捧檄为亲喜，远范苏湖尚谁拟。诛茅缚屋颖江水，老狂自分长巳矣。班行滥列适然尔，何幸尚友三君子。骑驴过我室更迩，倾倒花前能复几。去住加餐各珍重，明日怀人千万里。"}
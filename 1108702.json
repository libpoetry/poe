{"id":"1108702","title":"寄陈澈计议二首","dynasty":"宋","author":"刘克庄","text":"十载三边惯辙环，来得书得报平安。谓宜图画凌烟上，犹自翱游陇蜀间。画策功多宁论赏，封侯事在且加餐。传闻玉帐先禽辟，定有新铭刻剑关。匹马单鎗去复还，天生此士济时艰。如何方奏淮夷雅，又遣行歌蜀道难。兜刺史谁修废庙，汉将军尚有荒坛。会当露布西陲捷，师拥斋旄客换班。"}
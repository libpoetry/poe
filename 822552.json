{"id":"822552","title":"高阳台 和简庵中秋倚月之作","dynasty":"清末近现代初","author":"周岸登","text":"康老生雏，姮娥镜海，古愁吹满鱼天。谱掐霓裳春纤冷怯冰弦。迷茫莫辨山河影，但梦惊、兔寐蟾眠。叹彫年、鬓点吴霜，衣换吴棉。骖鸾旧侣今何在，认兰魂竹泪，路杳湘川。獞锦蛮花，羁怀暗损凄妍。尘襟未浣当时酒，记泛人、茶鼎亲煎。问胡然、蜀魄长孤，桂魄空圆。"}
{"id":"460965","title":"角招  落花","dynasty":"当代","author":"伯昏子","text":"碧山远，无人对、背斜阳宿鸟飞倦。那堪闻曲怨，绕水粲芳，才梦都变。孤巢暮雨，又怕送、差池双燕。忍放蛾眉早去，剩灯火照疏枝，冷摇桐阴院。愁见，旧摹谱卷。瑰流宛在，洄溯春风面。翠丛临一泫，露萼空垂，湘滨仍念。人间侣眷，料多是、歧云离雁。阙下泥红万点。但能为、置壶盈，催歌换。"}
{"id":"882834","title":"闽宪克庄以故旧托文公五世孙明仲远徵鄙文老退遗弃散逸荷伯宗用昭止善浩渊子勖至善及余表侄孙陈谊予兄子丰仲弟之婿贾熙用昭之从子大年等十馀人寒冬连旬日夜录之得五十卷亦已劳矣赋此为谢","dynasty":"宋","author":"孙应时","text":"老去斯文付寂寥，寒枝枯甲一遗蜩。虚言自叹真何补，好友相求不惮遥。败箧尘埃烦数子，破窗风雨每连宵。诗成明日寻梅去，共看春风转斗杓。"}
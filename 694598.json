{"id":"694598","title":"蝶恋花 春意","dynasty":"明","author":"陈霆","text":"借问春光今几许。杨柳梢头，一线轻黄缕。残月薄纱人乍起。胭脂冷淡梅妆洗。试绾香云寒堕指。不道东风，作恶还如此。妆罢开帘呼盥水。笼中鹦鹉传言语。明月满楼霜满瓦。云冷鸳衾，梦里闻檐马。千里征衣谁寄也。相思满纸从头写。门外平芜迷旷野。落日青山，几见南归者。一一宾鸿飞上下。春山两点和愁画。"}
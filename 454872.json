{"id":"454872","title":"醉时歌","dynasty":"当代","author":"张海鸥","text":"唐湾夫子楼。不见清歌舒红袖。徽州古井酒。风人雅士重聚首。楼前漂渺零丁洋。百粤江流古韵长。开辟山川兴庠序，国士从来重文章。中原名士康宝成。曾经杯水溅中庭。祖述前贤宗古圣，学通西土与东瀛。常将岁月酬书卷，每为苍生问不平。持螯把酒风吹帽。玉箸银盘金错刀。座中颜色谁最好。天水豪门郭德茂。西寻东觅徘徊久，拣尽寒枝孤鸿缈。大才小用寻常事，琴书寄傲自清高。燕云季子张海鸥。忝随席末数风流。时凭美酒横青眼，学隐康园乐自由。杏坛滔滔说诗赋，心仪马秦两少游。珠江口，龙牙山。烂漫斯文古道宽。南海从今多博士，明经解惑薪火传。"}
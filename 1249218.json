{"id":"1249218","title":"送秀石芝上人请龙门禅老住奉圣寺","dynasty":"元末明初","author":"郭翼","text":"芝草生秀石，野树含翠姿。青山为屏幛，白云为籓篱。菩提山中之人胡不归，乃言要与龙门期。龙门吾友僧者奇，尔毋恃力夺去之。龙门山高开翠微，两厓峡束雷龙垂。六月阴阴看雪飞，不肯走热触且驰。南涧送尔来乞诗，尔速行矣无迟迟。交游暮年星乱稀，微斯人兮吾将畴依？微斯人兮吾将畴依？"}
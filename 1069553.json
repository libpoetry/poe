{"id":"1069553","title":"升堂颂古五十二首 其十二","dynasty":"宋","author":"释怀深","text":"腊月二十五，拄杖二十五。灯笼二十五，拂子二十五。普请栽菜上堂，焦别无见解，且学古人栽菜。若还总不生根，也是诸人有彩。无端跂死禅和，只要硬守疆界。忽然筑著磕著，便见草贼大败。大凡履践此事，须要自由自在。从教土面灰头，不怕风吹日晒。老来意在钁头漫，家风自有通人爱。"}
{"id":"309846","title":"甘州·秋分日月当楼小集分韵得帘字","dynasty":"现代","author":"邓桐芬","text":"渐西风吹送五分秋，秋清满天南。正文心声共、诗怀雅结、裾约盟簪。陋室联翩俊侣，佳句性偏耽。入望风光远，空际浮蓝。隔座飞花不了，早轻红点点，飘到钩帘。喜风流人物，雅韵笑分拈。且休问、阴晴明日，有乱愁、尽趁醉中戡。他朝约，看黄花绽，绿醑杯衔。"}
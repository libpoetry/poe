{"id":"458758","title":"青陵台","dynasty":"当代","author":"卢青山","text":"水起枝上桃花斩，旧迹危亭独立晚。耿耿老石昧春夏，树若人心各趋换。古有今荒有青陵，老鸹幼萤韩凭魂。叫风抚膺白月惨，泣露菰蒲杂荻生。一吹凉笛秋云湿，举手拧云水欲滴。滴且不尽泪欲尽，片片飞作梓柯织。二鸟衔烟共烟老，故情苦多故翮少。迄今二鸟坠不存，双魂渺渺渡天津。魂去千年不一回，台作畴田暮农归。旧梓死尽发新梓，老石啸雨悲酸齿，夜夜细听招魂字。"}
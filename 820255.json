{"id":"820255","title":"玉漏迟  题元裕之乐府","dynasty":"清末近现代初","author":"朱青长","text":"浙江人已杳，高风却似，寒林孤鸟。沉没词坛，斗米微官潦倒。不要征西石碣，固得与辛苏同调。遭客笑，清才史馆，够他舒啸。无扰，别墅嵩阴，共涧石烟霞，老了还小。千载浮名，绝不让交谁了。几点苍山古画，剩冷冷残阳斜照。人莫晓，乱世苦心家少。"}
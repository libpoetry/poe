{"id":"466943","title":"蝶恋花二首","dynasty":"当代","author":"谷海鹰","text":"百草千花叹绝代。一霎留连，讵料翻成债。浣褪襟尘香未改。春来春去皆无奈。懒向红桑酬碧海。剩有清欢，合付天涯外。檀炷焚心消暮霭。殷勤为疗多情瘵。错向红尘窥净土。困缚双丸，有梦皆囚罟。水便无心风自舞。翻波卷浪情何苦。倦履谁堪留一顾。粉黛三千，寂寞香如许。欲遣春归春不语。蓬山已是多歧路。"}
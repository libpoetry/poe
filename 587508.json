{"id":"587508","title":"我有两贺祝也东峰之何翁南海致庵伦氏皆八月寿期桃瑞西来五章","dynasty":"明","author":"霍韬","text":"我有桃实，来自昆崙。桃植昆崙，万亿千春。昆崙桃枝，北荫蓬瀛，南荫重溟。我有桃实，昆崙之硕。三千年华，三千年实。一实饵南，一实饵北，昆崙之植之实。饵北伊何，燕山何子。维是何子，燕山祉美。燕山何子，育六士女，偕配君子。饵南伊何，致庵伦子。维是伦子，有兄硕贤，有侄趾美。一门丽贤，岭海鲜儗。昆崙之实，以饵何子。貤何子饵，以饵伦子。昆崙之实，以饵伦子。貤伦子饵，以饵何子。是永尔饵矣，尔永尔祉矣。"}
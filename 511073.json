{"id":"511073","title":"予欲为一峰传而患无所本其子梁撰事状托程乡令刘君肃庵肃庵以授其子景惠至白沙予将考其事实为传无所复辞顾吾文凡吾惧不如司马可传之远景惠行复梁兄弟以诗用前韵","dynasty":"明","author":"陈献章","text":"北海英风梦始回，谁将年谱到山开。忽惊落月神如在，却对秋花笑不来。雏凤一群丹穴内，残星几点庆云堆。春秋画笔终难拟，天地斯文更著摧。"}
{"id":"433401","title":"得精卫先生书寄所为有壬墓表感赋","dynasty":"近现代","author":"黄浚","text":"苌血沦泉黯不言，喜闻椽笔表烦冤。休疑绛灌憎年少，苦向荆凡策并存。射鹄忍思当日事，泪襟已是去年痕。孤忠酬得堂堂语，濡墨行看告九原。虚堂再过百寻思，独鸟霜晨感绕枝。穿冢故疑如避世，答书何自视刊碑。有人卖塞功犹烈，昨夜移舟壑岂知。剩抚垂髫孤女颊，好传琴德肖风仪。"}
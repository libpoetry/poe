{"id":"799329","title":"亡妇榇归自闽生去死还惨裂心肺幽灵有觉亮亦同之爰述长途之踽凉弥感重泉之暌阻作魂归来歌觞而告之歌曰 其五","dynasty":"清","author":"李振钧","text":"魂归来兮山之阿，左田舍兮前大河。缅畴昔兮轻车过，揽佳城兮峰峨峨。此间乐兮乐如何，谓异日兮罔择佗。言近戏兮乃非讹，入新宫兮以婆娑。呜呼五歌兮歌且哦，惬其所欲兮佩环和。"}
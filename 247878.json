{"id":"247878","title":"月下笛·秋宵孤坐悼陈应圻","dynasty":"现代","author":"朱庸斋","text":"月露高寒，故人此夕，叩阍何处。宵蛩碎语。如听孤吟夜台句。枕边心事徒商略，恁锦瑟、年华终负。叹霜花长瘦，尘笺谁扫，梦醒鸳侣。延伫。云涯路。认乔木愔愔，断魂应住。空帘泪注。玉田悽调谁谱。独弦弹折天风外，暗恨锁、清商雁柱。尽病榻、几消磨，犹待书成种树。"}
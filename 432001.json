{"id":"432001","title":"步瑞峰社老觉老二诗原韵二首","dynasty":"近现代","author":"吴诚","text":"少年恒恐年难老，到老方知趣倍真。无事乐观童竖戏，有閒时得故人亲。宜书宜画容安室，可止可行自在身。笑煞劳劳名利客，轻生犹是梦频频。诗咏东山我欲徂，音沈丝竹辟新途。飞天穴地翻奇局，沂水春风犹故吾。眼见累朝容自傲，身全历劫不为愚。纷争蛮触休多管，且庆馀生醉唱喁。"}
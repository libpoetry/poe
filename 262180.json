{"id":"262180","title":"小重山·铃响牛羊下翠峰","dynasty":"现代","author":"吕碧城","text":"铃响牛羊下翠峰。悬崖山果熟，坠霜红。霞蒸秋蔼入西浓。天垂处，罨画夕阳中。回首暮云封。故乡萧寺晚，荡疏钟。不劳身到梵王宫。心期在，一念万缘空。长亭怨慢欧战启后，遵海而南，谋归故土，止于国门之外问绀海、弄珠游女。几度桑尘，悄迷星睫。侬约巢痕，倦云来去两凄绝。汉家陵阙，恨绕树鸟啼歇。咫翠涩宫沟，荡不返、年时零叶。愁切。忆娇雷四起，人在芙蓉塘角。霞烽流艳。尽明日、阴晴难说。掩袂忍回车，花落江南时节。"}
{"id":"13697","title":"古意·家人强进酒","dynasty":"唐代","author":"权德舆","text":"家人强进酒，酒后能忘情。持杯未饮时，众感纷已盈。明月照我房，庭柯振秋声。空庭白露下，枕席凉风生。所思万里余，水阔山纵横。佳期凭梦想，未晓愁鸡鸣。愿将一心人，当年欢乐平。长筵映玉俎，素手弹秦筝。fT睇呈巧笑，惠音激凄清。此愿良未果，永怀空如酲。"}
{"id":"303569","title":"台城路·春草，和玉林、咏雩","dynasty":"现代","author":"黄祝蕖","text":"平芜一带寒烟抹。啼螀怕闻凄咽。燕子归来，芹泥依旧，何处六朝宫阙。斜阳似血。剩几寸残山，烧痕明灭。旧日王孙，青青两鬓渐成雪。清明又过几日。更黄昏细雨，教人愁杀。金粟堆边，玉钩斜畔，怎自年年不绝。归心欲折。便绿到天涯，倍添悽切。南浦萋萋，只供人赋别。"}
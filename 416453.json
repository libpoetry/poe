{"id":"416453","title":"齐天乐   四首 其二","dynasty":"近现代","author":"乔大壮","text":"碧云如水愔愔地，枝头护花铃簸。夜雨菭钱，朝阳菜甲，寒食清明新火。葳蕤暗锁。任阶药香翻，禁樱红堕。梦断吴天，乱莺啼处翠衾裹。妆成回照镜里，笑人憔悴，甚头上钗朵。病酒今年，伤离去日，油壁惊逢道左。通词未可。对录曲阑干，绮疏青琐。送了春归，渡江招画舸。"}
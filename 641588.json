{"id":"641588","title":"鸿门会","dynasty":"明","author":"董纪","text":"卯金刀，先入关，不合楚人意。楚人力拔山气盖，世言可食盟可弃，四十万人皆勇锐。张子房，别无策，抱奇货，临不测。重瞳玉玦光相射，坐上龙颜如土色。使落当时舞剑手，安知误人非项伯。呜呼鬼朴犹怒唉，未疽身已病。是何竖子不足谋，四百开基有真命。霸上立杀曹无伤，玉斗一声分汉疆。"}
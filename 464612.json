{"id":"464612","title":"齐天乐 阳朔中秋","dynasty":"当代","author":"章士钊","text":"平生不解寻山兴，老年迹如萍水。一路看残，千岩青了，未辨谁人谁鬼。危楼平视。忽一月飞来，洞君心事。无奈明河，添衣独自忍寒吹。中秋前度那里。旧情休要问，且与攀桂。近望龙城，遥窥雁荡，眼底江山沈醉。几人遣此。尽割尽愁肠，剑铓仍起。一点蟾心，古今迁谪意。"}
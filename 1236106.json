{"id":"1236106","title":"存道元帅师宗感时及陡溯山俟刀寨入贡次韵二诗送归关戍","dynasty":"元","author":"张翥","text":"徼外频传羽檄飞，将军三起著戎衣。空山狐兔无藏窟，平陆龙蛇有杀机。已见赵佗知汉德，更令孟获识天威。此行整顿蛮荒了，箐雨泸烟好赋归。群蛮连岁閧滇中，陡溯山前喜挂弓。万里筹边频却虏，半生忧国早成翁。塞垣烽火方无警，幕府文书已上功。奏赋归来五云阁，汉庭不独数严终。"}